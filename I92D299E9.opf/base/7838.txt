བོདཀྱི་ནང་བསྟན་དཔེ་ཚོགས་ལྟེ་།།
Tibetan Buddhist Resource Conter
Text Scan Input Form - Title Page
TBRC Volume Number
TBRC Work Number (W)
Title
4675
27883
རྒྱུད་སྡེ་ཀུན་བཏུས་
rgyud sde kun btus
Author
བློ་གཏེར་དབང་པོ།
blo gter dbang po
Descriptor
scanned from computer set output
Original Publication
Place
kathmandu
Publisher
sachen international, guru lama
2004
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
692
scanned at m/s satluj infotech jmages, 63-f sujan singh park, new
delbi 110003, india for the tibetan buddhist resource center, 150
17th st., new york city, ny 10011, usa 2005



LC SURROGATE CATALOGING RECORD
Control Number: W27883
Type of Material: Book (Print, Microform, Electronic, etc.)
Personal Name: Blo gter dbang po, 1847-1914,
Main Title: Rgyud sde kun btus
Published/Created: Kathmandu : Sachen International, Guru Lama, 2004.
Description: 32 v.
Notes:
In Tibetan
Scanned from computer set output
Subjects: Buddhism
Sa skya pa
ISBN: 99933-820-1-9
LC Classification: BQ +



Inputting & Published By:- Sachen International, Guru Lama, KTM, Nepal.
These generous sponsors kindly sponsored the publication of these volumes as an offering to fulfill the wishes of H.E. Chogye Trichen Rinpoche.
1) Sponsor volumes 01-18:-
2) Sponsor volume 19:-
3) Sponsor volume 20:-
4) Sponsor volume 21:-
5) Sponsor volume 22:-
6) Sponsor volume 23:-
7) Sponsor volume 24:-
Mr. Rafael Mira & family of Valencia, Spain.
Ven. Lama Jampa Thaye & Dechen Dolma, Sakya Thinley Rinchen Ling, England, U.K.
Dr. Anthony & Mrs. Rana Lister, Birmingham, England.
Ven. Ponlob Tashi Rinpoche & his center. Ruyi street no: 120, Hsindianshi Taipei, Taiwan,
Mr. Hsu Wan Shan, Taipei, Taiwan
Sakya Tenphel Ling, Sakya center, singapore.
Ven. Lama Dorjee & Mr. Ku Pak Ming & Family, Singapore.



8) Sponsor volume 25:-
9) Sponsor volume 26:-
10) Sponsor volume 27:-
11) Sponsor volumes 28 & 29:-
12) Sponsor volume 30:-
13) sponsor volume 31:-
14) sponsor volume 32:-
15) Daily expenses sporters:-
Miss Lim Siong Choo, Singpore, Dedicated to the Long life & good health of Ven. Chiwang Tulku Rinpoche.
Mr. Lim Eng Tian, Lim Leh Chu, Lim Wen Yi & Lim Jun Kang, Singapore.
Mdm. Tan Ah Hee & Family, Singapore.
Mr. & Mrs. Lo on behalf of their late son Hubert. C/o Ven. Sik Lung King, Hong Kong.
Miss Yoyo chan, Clo Ven: Şik Lung King, Hong Kong.
Miss Apple, C/o Ven. Sik Lung King, Hong Kong.
Mr. Ng Wang On & Ven. Sik Lung King, Hong Kong.
Mr. Ong Lye Seng, New Leong Boon, Ng Goo Teck, Mrs. Tai Mei Heong, singapore, & John, Noellina, and Jennifer Deweese.
PRINTED AT:-
Shah offset, 1614 Lal Kuan, Delhi - 110006
ISBN: 99933-820-1-9



isBN: 99933-820-1-9
༄༅། །རྒྱུད་སྡེ་རིན་པོ་ཆེ་ཀུན་ལས་བཏུས་པའི་གླེགས་བམ་ཉེར་བདུན་པ་༼ཤ་༽པའི་དཀར་ཆག་བཞུགས་སོ།།
1 - 18
19. 34
གཅིག་དཀར་ཆག་
༡༽ འཕགས་མ་མཁའ་འགྲོ་མ་རྡོ་རྗེ་གུར་གྱི་རྒྱུད་ཀྱི་དགོངས་པ་དག་པ་གསུམ་གྱི་ཁྲིད་ཡིག་བཞུགས་སོ།།
༢༽ དཔལ་སམྦུ་ཊ་ལས་གསུངས་པའི་རང་བྱིན་བརླབས་ཀྱི་དམིགས་པ་ཉི་ཤུ་རྩ་དགུའི་ཁྲིད་ཡིག་བཞུགས་སོ། །ལམ་འབྲས་པོད་དམར་ནས་བྱུང་།
༣༽ ཐིག་ལེ་བཅུ་དྲུག་གི་སྒོམ་བཟླས་ཉམས་སུ་ལེན་ཚུལ་སྙིང་པོར་དྲིལ་བ་བཞུགས་སོ།།
༤༽ བཀའ་གདམས་ཐིག་ལེ་བཅུ་དྲུག་གི་ཟབ་ཁྲིད་ཀྱི་རིམ་པ་སྙིང་པོར་དྲིལ་བ་གྲུབ་གཉིས་མཆོག་སྦྱིན་ཅེས་བྱ་བ་བཞུགས་སོ།།
35 : 46
47 - 72



73. 78
79 - 102
i03-194
རྒྱུད་སྡེ་ཀུན་བཏུས་
༥༽ དཔལ་རྡོ་རྗེ་ནག་པོ་ཆེན་པོའི་བརྒྱུད་པའི་གསོལ་འདེབས་ཕྱི་ནང་གསང་བའི་ལམ་གྱི་སྨོན་ལམ་དང་བཅས་པ་བཞུགས་སོ།།
དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོའི་ཕྱི་སྲུང་བའི་འཁོར་ལོ་རྡོ་རྗེ་བྲག་རྫོང་མའི་རྒྱུན་ཁྱེར་རྡོ་རྗེའི་གོ་མཚོན་སོགས་ཟབ་བཏུས་ལེ་ཚན་བྲམ་ཟེ་ཆེན་པོའི་དགོངས་བཅུད་བཞུགས་སོ།།
༧༽ དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོའི་ཟབ་ཁྲིད་རྡོ་རིང་པའི་ཡིག་ཆ་དང་མཁྱེན་བརྩེའི་ཟིན་བྲིས་གཉིས་སྐྱོང་ཚུལ་གྱི་ཞལ་ཤེས་སྙན་བརྒྱུད་ཟབ་མོ་ནག་འགྲོས་སུ་བཀོད་པ་ལ།།
༽ བཅོམ་ལྡན་འདས་དཔལ་འཁོར་ལོ་བདེ་མཆོག་དཀར་པོ་ལ་བརྟན་པའི་ཚེ་གྲུབ་ཟབ་པ་བཞི་ལྡན་གྱི་ཁྲིད་ཡིག་མདོར་བསྡུས་བདུད་རྩིའི་སྙིང་པོ་ཞེས་བྱ་བ་བཞུགས་སོ།།
༩༽ ཚེ་དཔག་མེད་གྲུབ་རྒྱལ་ལུགས་ཀྱི་བསྐྱེད་རྫོགས་ཀྱི་ཉམས་ལེན་མདོར་བསྡུས་པ་འཆི་མེད་བདུད་རྩིའི་སྙིང་པོ་ཞེས་བྱ་བ་བཞུགས་སོ།།
༡༠༽ ཚེ་དཔག་མེད་གྲུབ་པའི་རྒྱལ་མོའི་ལུགས་ཀྱི་བསྐྱེད་རྫོགས་ཟབ་ཁྲིད་ཀྱི་ཡི་གེ་འཆི་མེད་བདུད་རྩིའི་ཆུ་གཏེར་ཞེས་བྱ་བ་བཞུགས་སོ།།
195 - 206
207 : 232
231 - 280



281 - 282
283 -362
36: 400
གཉིས་བྱོན།
༡༡༽ གུར་མགོན་དཀར་པོའི་ཚེ་ཁྲིད་ལ།
༡༢༽ དཔལ་ཀྱེ་རྡོ་རྗེ་ཞེས་བྱ་བའི་རྒྱུད་ཀྱི་རྒྱལ་པོ་བཞུགས་སོ།།
༡༣༽ ཚུལ་དང་པོ་གསུམ་གྱི་དོན་ཉུང་ངུའི་ངག་གིས་སྟོན་པར་བྱེད་པའི་ལེགས་པར་བཤད་པའི་ཚུལ་གསུམ་གསལ་བར་བྱེད་པའི་རིན་པོ་ཆེའི་རྒྱན་ཞེས་བྱ་བ་བཞུགས་སོ།།
༡༤༽ རྒྱུད་ཀྱི་མངོན་པར་རྟོགས་པའི་དོན་ཉུང་ངུའི་ངག་གིས་གཏན་ལ་འབེབས་པའི་བསྟན་བཅོས་ལྗོན་ཤིང་མཛེས་པར་བྱེད་པའི་རྒྱན་ཞེས་བྱ་བ་བཞུགས་སོ།།
༡༥༽ རྒྱུད་སྡེ་སྤྱིའི་རྣམ་གཞག་དང་རྒྱུད་ཀྱི་མངོན་པར་རྟོགས་པའི་སྟོང་ཐུན་ས་བཅད་བཞུགས་སོ།།
༡༽ རྒྱུད་སྡེ་སྤྱིའི་རྣམ་པར་གཞག་པ་བཞུགས་སོ།།
40i -486
487 • 54
དཀར་ཆོག་
535 - 69i



པ
ཤ་
༄༅། །འཕགས་མ་མཁའ་འགྲོ་མ་རྡོ་རྗེ་གུར་གྱི་རྒྱུད་ཀྱི་དགོངས་པ་དག་པ་གསུམ་གྱི་ཁྲིད་ཡིག་བཞུགས་སོ།།
གཅིག་ དག་པ་གསུམ་ཁྲིད་
#



རྒྱུད་སྡེ་ཀུན་བཏུས་
༄༅། །ཨོཾ་སྭ་སྟི་སིདྡྷཾ། བླ་མ་དམ་པའི་ཞབས་ལ་ཕྱག་འཚལ་ལོ། །ལམ་གྱི་སྔོན་དུ་འགྲོ་བ་ལ་གཉིས་ལས། བསོད་ནམས་བསག་པ་ནི། གནས་དབེན་པར་སྟན་བདེ་བ་ལ་བསྡད། བླ་
མ་དང་དཀོན་མཆོག་གསུམ་ལ་སྐྱབས་སུ་འགྲོ་བ་ལན་གསུམ་བྱ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་དོན་དུ་བསོད་ནམས་ཀྱི་ཚོགས་བསག་སྙམ་པའི་བྱང་ཆུབ་ཀྱི་སེམས་ཡུན་རིང་
དུ་བསྒོམ། དེ་ནས་སུ་བྷ་ཝའི་སྔགས་ཀྱིས་རང་འདུག་པའི་གནས་སྟོང་པར་བསྒོམ། སྟོང་པའི་ངང་ལས་ཧཱུཾ་ལས་རིན་པོ་ཆེའི་གཞལ་ཡས་ཁང་གི་ནང་དུ་རིན་པོ་ཆེའི་ཁྲི་ཆེན་པོ་པདྨ་དང་ཉི་ཟླ་བརྩེགས་པའི་གདན་
སྟེང་ན། དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོ་བླ་མ་དམ་པ་བཞུགས་པར་བསམ། དེའི་མཐའམར་བླ་མ་བརྒྱུད་པ་རྣམས་དང་། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་



གཉིས་ དག་པ་གསུམ་ཁྲིད་
ཀྱིས་བསྐོར་བ་བཞུགས་པར་བསམ། དེ་ནས་རང་གི་ལུས་དཔག་ཏུ་མེད་པར་སྤྲུལ་ནས་སེམས་ཅན་ཐམས་ཅད་དང་སྟབས་གཅིག་ཏུ་ཕྱག་འཚལ་བར་བསམ་ཞིང་། ན་མོ་གུ་རུ་བྷྱ༔ ན་མོ་བུདྡྷ་ཡ། ན་མོ་དྷརྨཱ་ཡ། ན་
མསྶཾ་གྷཱ་ཡ། ཞེས་བརྗོད་ཅིང་ཕྱག་འཚལ། དེ་ནས། ཨོཾ་ཨགྷཾ། པཱཏྱཾ། བཛྲ་པུཉྩེ་ཨཱ༔ ཧཱུྃ། བཛྲ་དྷཱུ་པེ་ཨཱ༔ ཧཱུྃ། བཛྲ་ཨཱ་ལོ་ཀེ་ཨཱ༔ ཧཱུྃ། བཛྲ་གནྡྷེ་ཨཱཿ ཧཱུཾ། བཛྲ་ནི་ཝི་དྷཱ་ཡཿ ཧཱུྃ། ཞེས་བརྗོད་པས་ཕྱིའི་མཆོད་པ་ཕུལ་བར་བསམ། དེ་ནས་མཎྜ་
ལར་མེ་ཏོག་ཚོམ་བུ་བདུན་བཀོད་ནས། དབུས་སུ་རིའི་རྒྱལ་པོ་རི་རབ། ཤར་ལུས་འཕགས་པོ། ལྷོ་འཛམ་བུའི་གླིང་། ནུབ་བ་ལང་སྤྱོད། བྱང་སྒྲ་མི་སྙན། ཉི་མ། ཟླ་བ། ལྷ་དང་མིའི་ལོངས་སྤྱོད་ཕུན་སུམ་ཚོགས་པ་ཞེས་བརྗོད་ཅིང་། དེ་དག་ཏུ་
མོས་ནས་བླ་མ་དམ་པ་ལ་ཕུལ་བར་བསམ། དེ་ནས་དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱི་ངོ་བོར་གྱུར་པ་བླ་མ་དམ་པས་བདག་གི་རྒྱུད་ལ་བསོད་ནམས་དང་ཡེ་ཤེས་ཀྱི་ཚོགས་ཡོངས་སུ་རྫོགས་པར་
ཟླ །བྱིན་གྱིས་བརླབ་ཏུ་གསོལ། ཞེས་ལན་གསུམ་དུ་གསོལ་བ་གདབ་བོ། །དེ་ནས་སྡིག་པ་སྦྱང་བའི་ཕྱིར། སྤྱི་བོར་ཟླ་བའི་སྟེང་དུ་ཧཱུྃ་ལས་རྡོ་རྗེ་དཀར་པོ་ཧཱུྃ་གིས་མཚན་པ་ཞུ་བ་ལས། རྡོ་རྗེ་སེམས་དཔའ་དཀར་པོ་ཞལ་གཅིག་ཕྱག་གཉིས་པ། རྡོ་རྗེ་དང་
ཟླ, །དྲིལ་བུ་འཛིན་པས་ཡུམ་ལ་འཁྱུད་པ། ཡུམ་རྡོ་རྗེ་སྙེམས་མ་དཀར་མོ་གྲི་གུག་དང་ཐོད་པ་འཛིན་པས་ཡབ་ལ་འཁྱུད་པ། གཉིས་ཀའང་རུས་པ་དང་རིན་པོ་ཆེས་བརྒྱན་པའི་དཔྲལ་བར་ཨོཾ། མགྲིན་པར་ཨཱཿ སྙིང་གར་ཧཱུྃ་བསམ། ཛེ ཧཱུྃ་བཾ་ཧོ༔ ས་



སངས་རྒྱས་ཐམས་ཅད་གཉིས་སུ་མེད་པར་བསྟིམ། དེ་ལ་བདག་གི་སྡིག་པ་དང་། སྒྲིབ་པ་ཐམས་ཅད་སྦྱང་དུ་གསོལ། ཞེས་གསོལ་བ་བཏབ་པས་ཡེ་ཤེས་ཀྱི་བདུད་རྩིའི་རྒྱུན་བབས་པས། རང་གི་ཕྱི་ནང་གི་སྡིག་པ་དང་། དྲི་མ་ཐམས་ཅད་དག་པར་
བསམ་ཞིང་། ངག་ཏུ། ཨོཾ་ཤྲཱི་བཛྲ་ཧེ་རུ་ཀ་ས་མ་ཡ་མ་ནུ་པཱ་ལ་ཡ། ཧེ་རུ་ཀ་ཏེ་ནོ་པ་ཏི། དྲི་དྷོ་མེ་བྷ་ཝ། སུ་ཏོ་སྐྱོམེ་བྷ་ཝ། ཨ་ནུ་རཀྟ་མེ་བྷ་ཝ། སུ་པོ་སྐྱོ་མེ་བྷ་ཝ། སརྦ་སིདྡྷིམྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾཤྲཱི་ཡ ཀུ་རུ་ཧཱུཾ། ཧ་ཧ་ཧ་
ཧ་ཧོ༔ བྷ་ག་ཝཱན་བཛྲ་ཧེ་རུ་ཀ མཱ་མེ་མུཉྩ་ཧེ་རུ་ཀོ་བྷ་ཝ། མ་ཧཱ་ས་མ་ཡ་སཏྭ་ཨཱཿ ཧཱུྃ་ཕཊ། ཅེས་བརྗོད་དོ། །ཚུལ་འདི་ཇི་ཙམ་གྲུབ་པ་བྱས་པའི་མཐར་རྡོ་རྗེ་སེམས་དཔའ་རང་ལ་བསྟིམ། དགེ་བའི་རྩ་བ་དེས་སེམས་ཅན་ཐམས་ཅད་སངས་རྒྱས་
# ༼ཐོབ་པར་གྱུར་ཅིག་ཅེས་བསྔོ། མདུན་གྱི་བླ་མ་འཁོར་དང་བཅས་པ་རྣམས་ལ་ཨོ་བཛྲ་མུ ཞེས་བརྗོད་པས་རང་བཞིན་གྱི་གནས་སུ་གཤེགས་པར་བསམ། ཇི་སྲིད་སྡིག་པ་དག་པ་དང་། བསོད་ནམས་འཕེལ་བའི་རྟགས་མ་བྱུང་གི་བར་དུ་བྱའོ། །སྔོན་དུ་
འགྲོ་བའི་བྱ་བའོ། །དེ་ནས་དངོས་གཞི་དག་པ་གསུམ་གྱིས་བསྡུས་པ་ལས། ཐོག་མར་དེ་བཞིན་ཉིད་ཀྱི་དག་པ་ལྟ་བ་བསྒོམ་པའི་ཚུལ་ནི། ཐོག་མར་ཕྱི་ནང་གི་ཆོས་ཐམས་ཅད་བརྟགས་ན་ཕྱོགས་དང་དུས་མེད་པ་ལ། ཕྱོགས་དང་དུས་ཀྱིས་ཕྱེ་ཙ་ན་
གཅིག་ཏུ་མ་གྲུབ་ཅིང་། གཅིག་མེད་ན་དུ་མ་མི་འབྱུང་ལ། གཅིག་དང་དུ་མ་མེད་པས་ཡོད་པ་མི་འགྲུབ་ཅིང་། ཡོད་པ་མེད་ཙ་ན་དེ་ལ་ལྟོས་པ་མེད་པ་མི་འགྲུབ་པས། ཆོས་ཐམས་ཅད་ཀྱི་རང་བཞིན་ཡོད་མེད་གང་གི་ཡང་ངོ་བོར་མ་གྲུབ་ཅིང་སྤྲོས་བྲལ་



གསུམ་ དག་པ་གསུམ་ཁྲིད་
༄༅། །ཡིན་པས། རང་གི་སེམས་ཀྱི་རང་བཞིན་ཡང་སྤྲོས་པ་དང་བྲལ་བ་ཡིན་ནོ་ཞེས་ཐོས་པ་དང་བསམ་པའི་སྒོ་ནས་སྒྲོ་འདོགས་བཅད་ནས་བསྒོམ་པའི་ཚེ། སྟན་བདེ་བ་ལ་ལུས་སྐྱིལ་མོ་ཀྲུང་གིས་བསྡད་ནས། བླ་མ་དང་དཀོན་
མཆོག་གསུམ་ལ་སྐྱབས་སུ་འགྲོ་བ་ནི་ཡན་ལག་དང་པོའོ། །དེ་ནས་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་དོན་དུ་དེ་ཁོ་ན་ཉིད་ལ་མཉམ་པར་གཞག་སྙམ་ནས་བྱང་ཆུབ་ཀྱི་སེམས་བསྒོམ་པ་ནི་ཡན་ལག་གཉིས་པའོ། །དེ་ནས་
སད་ཅིག་གིས་རང་གི་ལུས་ཡི་དམ་གྱི་ལྷ་སྣང་ལ་རང་བཞིན་མེད་པ་མེ་ལོང་གི་གཟུགས་བརྙན་ལྟ་བུར་གསལ་བཏབ་ལ། དེ་ལ་རེ་ཞིག་མཉམ་པར་གཞག་པ་ནི་ཡན་ལག་གསུམ་པའོ། །དེ་ནས་སྤྱི་བོར་བླ་མ་དམ་པ་བསྒོམས་ནས། སངས་རྒྱས་ཐམས་
ཅད་ཀྱི་ངོ་བོ་ཡིན་སྙམ་དུ་མོས་གུས་དྲག་ཏུ་བསྒོམ་པ་ནི། ཡན་ལག་བཞི་པའོ། །དེ་ནས་དངོས་གཞི་ནི་སྔ་མ་ལྟར་ཆོས་ཐམས་ཅད་རང་བཞིན་མེད་པར་སྤྲོས་པ་བཅད་ནས། ནམ་མཁའ་ལ་སྤྲིན་དྭངས་པའམ། ཆུ་ལ་འཁྱགས་པ་ཞུ་བ་ལྟར། རྟོག་པ་
ཐམས་ཅད་རང་ཡལ་ལ་སོང་ནས། མི་རྟོག་པའི་ངང་ལ་མཉམ་པར་གཞག སེམས་ལ་དམིགས་པ་དང་འཛིན་པ་མེད་པ་ཁོ་ན་བསྒོམ་པ་ཡིན་གྱི། དེ་ལས་གཞན་པ་ནི་བསྒོམ་རྒྱུ་མེད། དངོས་གཞིའི་ཡན་ལག་སྟེ་ལྔ་པའོ། །དེ་ནས་ཆོས་ཐམས་ཅད་རང་
བཞིན་མེད་པ་ལ། དེ་ལྟར་མ་རྟོགས་པའི་དབང་གིས། འཁོར་བའི་སྡུག་བསྔལ་གྱི་རྒྱ་མཚོར་འཁྱམས་པའི་སེམས་ཅན་ཐམས་ཅད་སྙིང་རེ་རྗེ་སྙམ་པའི་སྙིང་རྗེ་དྲག་ཏུ་བསྒོམ་པ་ནི་རྗེས་ཀྱི་ཡན་ལག་ཐོག་མ་སྟེ་དྲུག་པའོ། །དེ་ནས་དགེ་བའི་རྩ་བ་འདིས་



བདག་དང་སེམས་ཅན་ཐམས་ཅད་ཀྱིས་རྫོགས་པའི་སངས་རྒྱས་ཀྱི་གོ་འཕང་ཐོབ་པར་གྱུར་ཅིག་ཅེས་བསྔོ་བར་བྱའོ། །རྗེས་ཀྱི་ཡན་ལག་གཉིས་པ་སྟེ་ཡན་ལག་བདུན་པའོ། །དེ་ལྟར་ཡན་ལག་བདུན་པོ་འདི་ནི་མཉམ་པར་གཞག་པ་ཡིན་ལ། མཉམ་པར་
བཞག་པ་ལས་ལངས་ནས་སྤྱོད་ལམ་སྣ་ཚོགས་ལ་འཇུག་པའི་ཚེ། སྣང་བ་དང་། གྲག་པ་དང་། མྱོང་བའི་ཆོས་ཐམས་ཅད་ཡང་དག་པར་ན་རང་བཞིན་མེད་བཞིན་དུ་སྣང་བ་འདི་རྨི་ལམ་དང་སྒྱུ་མ་དང་འདྲ་སྙམ་དུ་བསམས་ནས། གང་ལའང་ཆགས་
པ་དང་ཞེན་པ་མེད་པར་བཟང་ངན་དང་། བདེ་སྡུག་གིས་ཀྱང་དགའ་མི་དགར་མི་འགྱུར་བར་སྣང་བ་ཐུག་ཕྲད་དུ་སྤྱད་པར་བྱའོ། །དེ་ལྟར་དེ་བཞིན་ཉིད་ཀྱི་དག་པ་བསྒོམས་པས་ལྟ་བ་ཕྱིན་ཅི་ལོག་གི་དབང་དུ་མི་འགྲོ་ཞིང་། མཚན་མ་དང་རྣམ་པར་རྟོག་པ་
# མེད་པར་མི་རྟོགས་པའི་ཡེ་ཤེས་སྐྱེས་ནས། འཇིག་རྟེན་ལས་འདས་པའི་ཡེ་ཤེས་སྐྱེ་བར་འགྱུར་རོ། །དེ་བཞིན་ཉིད་ཀྱི་དག་པ་ཉམས་སུ་བླང་བའོ། །དེ་ནས་ལྷ་སོ་སོའི་དག་པ་བསྐྱེད་པའི་རིམ་པ་བསྒོམ་པ་ནི་དཀྱིལ་འཁོར་རྫོགས་པའམ། དཔའ་བོ་ ་
གཅིག་པ་ལྟ་བུ་ལྷ་གང་ཡང་རུང་བ་ཅིག་རྫོགས་པར་བསྒོམས་པའི་མཐར། ལུས་སྐྱིལ་ཀྲུང་། ལག་པ་མཉམ་གཞག སྒལ་ཚིགས་དྲང་པོར་བསྲང་། ལྷའི་རྣམ་པ་ཐམས་ཅད་སྣང་ལ་རང་བཞིན་མེད་པ་མེ་ལོང་གི་གཟུགས་བརྙན་ལྟ་བུར་ཝལ་གྱིས་
གསལ་བཏབ་ནས། སྤྱན་དབུས་མ་ཁོ་ན་བྱེ་བྲག་ཏུ་གསལ་བ་ལ་དམིགས་པ་གཏད་ནས། མི་གསལ་ན་བྲིས་པའི་སྤྱན་དབུས་མ་ལའང་བལྟ་ཞིང་གསལ་གདབ། དེས་ཀྱང་གསལ་བར་མ་གྱུར་ན་རང་གི་དཔྲལ་བའི་དབུས་སུ་སྤྱན་དབུས་མ་བྲིས་



་
རྔ ༄༅། །ནས། མདུན་གྱི་ཉེ་རིང་དང་མཐོ་དམན་རིན་པར་མེ་ལོང་ཤིན་ཏུ་གསལ་བ་ཅིག་བཞག་ནས་དེ་ལ་བལྟ། ཡང་མིག་བཙུམས་ཤིང་བསྒོམ། ཡང་བལྟ། ཡང་བསྒོམ། དེ་ལྟ་བུ་ཡང་ཡང་བྱས་པས་དམིགས་པ་གསལ་བར་
[འགྱུར་རོ། །དེ་ནས་སྨན་དབུས་མ་ཡོད་པ་སྙམ་བྱེད་པ་དང་། ཇི་ཙམ་འདོད་ཀྱི་བར་དུ་མཉམ་པར་བཞག་ཀྱང་། ཡིད་མི་འཕྲོ་བ་གྱུར་གྱུར་གྱི་བར་དུ་བསྒོམ་པར་བྱའོ། །དེ་ནས་སྤྱན་གསུམ་ཀ་ལ་དམིགས་པ་གཏད་ནས་སྔ་མ་བཞིན་བསྒོམ་མོ། །དེ་ནས་
དབུ་རིལ་པོ་དང་། དེ་ནས་སྐུ་རིལ་པོ་དང་། དེ་ནས་གདན་དང་། དེ་ནས་དཀྱིལ་འཁོར་བསྒོམ་པ་ཡིན་ན། དཀྱིལ་འཁོར་གྱི་ལྷ་རྣམས་དང་། དེ་ནས་གཞལ་ཡས་ཁང་སྲུང་བའི་འཁོར་ལོ་དང་བཅས་པ་སྔ་མ་བཞིན་བསྒོམ་ཞིང་། སྤྱན་དབུས་མའི་ཏིང་
ངེ་འཛིན་གོམས་པ་བཞིན་མ་གྱུར་གྱི་བར་དུ་བསླབ་པར་བྱའོ། །དེ་ལྟར་བདག་བསྐྱེད་ཀྱི་ལྷ་ལ་དམིགས་པ་གསལ་བ་དང་། ཕྱི་རོལ་གྱི་དངོས་པོ་གང་ཡང་རུང་བ་ཅིག་རང་གིས་ལྷག་པའི་ལྷར་བསྒོམ་ཞིང་མཉམ་པར་གཞག དེ་ལ་གོམས་པ་དང་རིམ་གྱིས་
རྒྱ་བསྐྱེད་ཅིང་། རང་གིས་མཐོང་ཚད་ཀྱི་སྣང་བ་རྣམས་ལ་ལྷར་བསྒོམ་ཞིང་གོམས་པར་བྱའོ། །དེ་ནས་རང་གིས་བསྒོམས་པའི་ལྷ་དང་། དཀྱིལ་འཁོར་གྱི་ཚད་ཀྱང་རྒྱ་བསྐྱེད་ཅིང་། མཐར་འཇིག་རྟེན་གྱི་ཁམས་ཐམས་ཅད་ཁྱབ་པར་བསྒོམ་པར་
བྱའོ། །དེ་ནས་རིམ་པ་བཞིན་ལྷ་དང་དཀྱིལ་འཁོར་གྱི་ཚད་ཇེ་ཆུང་ཇེ་ཆུང་དུ་བསྡུས་ནས། མཐར་ཤིན་ཏུ་ཆུང་བ་ཡུངས་འབྲུའི་ཚད་ཙམ་གྱི་ནང་དུ་ལྷའམ་དཀྱིལ་འཁོར་རྫོགས་པར་བསྒོམ་ཞིང་གསལ་གདབ། དམིགས་པའི་རིམ་པ་དེ་རྣམས་ཀྱང་། སྤྱན་
བཞི་ དལ་གསུམ་ཁྲིད་



དབུས་མའི་དམིགས་པ་ལྟར་གོམས་གོམས་ཀྱི་བར་དུ་བསྒོམ། དེ་རྣམས་ལ་གོམས་པ་དང་། ཡུངས་འབྲུའི་ཚད་ཙམ་གྱི་ལྷ་དང་། དཀྱིལ་འཁོར་གྱིས་འཇིག་རྟེན་གྱི་ཁམས་རྒྱ་ཆེན་པོར་ཁྱབ་པར་བསྒོམས་ཀྱང་འཇིག་རྟེན་གྱི་ཁམས་ཆེར་མི་འགྲོ་
ཞིང་། ལྷའི་སྐུ་ཆུང་དུ་མི་འགྲོ་བར་བསྒོམ་ཞིང་། ཏིང་ངེ་འཛིན་དེ་ཉིད་གོམས་པ་མཐར་མ་སོན་གྱི་བར་དུ་བསྒོམ། དེ་བཞིན་དུ་ཡུངས་འབྲུ་ལྟ་བུ་ཆུང་ངུ་ཞིག་གི་ནང་དུ། ཤིན་ཏུ་རྒྱ་ཆེ་བའི་དཀྱིལ་འཁོར་བསྒོམས་པས། ལྷ་དང་དཀྱིལ་འཁོར་ཆུང་དུ་མི་
འགྲོ་ཞིང་། ཡུངས་འབྲུ་ཆེར་མི་འགྲོ་བའི་ཚུལ་དུ་བསྒོམ་ཞིང་གོམས་པར་བྱའོ། ལྷའི་རྣམ་པ་དེ་དག་ཐམས་ཅད་ཀྱང་རྣམ་པ་སྣང་བ། རང་བཞིན་སྟོང་པ། ངོ་བོ་ཟུང་དུ་འཇུག་པར་བསྒོམ་པར་བྱའོ། །དམིགས་པ་དེ་ལྟ་བུ་གྲུབ་པ་དང་བསྐྱེད་པའི་རིམ་
#པ་མཐར་ཕྱིན་པ་ཡིན་ནོ། །ལྷ་སོ་སོའི་དག་པ་བསྐྱེད་པའི་རིམ་པའོ། །དེ་ནས་རང་རིག་པའི་དག་པ་བསྒོམ་པ་ལ། ཐོག་མར་བསམ་གཏན་གྱི་ཡན་ལག་དགུས་སྦྱང་བ་ནི། གནས་དབེན་པར་སྟན་བདེ་བ་ལ་བསྡད། རླུང་ནང་དུ་དྲངས་ལ་ཁ་སྦྱར་བ་
༼ཐམས་ཅད་ཀྱི་སྔོན་དུ་བྱས་ལ། མགོ་བོ་མཇིང་པ་བསྒྱུར་བྱ་ཞི ། །ལག་པ་གཉིས་ནི་སོ་སོར་གཡབ། །རྐང་པ་གཉིས་ནི་དྲག་ཏུ་སྤག །ཡན་ལག་ལྔ་ཡི་སྦྱང་བ་ཡིན། །ཞེས་པ་ལྟར་ལུས་བདེ་བ་དང་ཡང་བ་དང་། ཡན་ལག་གི་ནད་ཡོངས་སུ་བྱང་བ་
ལ་སོགས་པ་འབྱོངས་པའི་རྟགས་མ་བྱུང་གི་བར་དུ་བྱ་བ་ནི་ལུས་སྦྱང་བའོ། །ངག་ཏུ་ཁ་ཏོན་དང་བཟླས་བརྗོད་དང་གླེང་སློང་ལ་སོགས་པ་ངག་གི་ལས་གང་ཡང་མི་བྱེད་པར་མི་སྨྲ་བར་འདུག་པ་ནི་ངག་སྦྱང་བའོ། །སེམས་ཀྱིས་འཇིག་རྟེན་གྱི་བྱ་བའི་



དྷ
g༄༅། །བསམ་མནོ་དང་། ཆོས་ཀྱི་བསམ་མནོ་དང་། མོས་གུས་དང༌། སྙིང་རྗེ་ལ་སོགས་པ་ཡིད་ཀྱི་ལས་གང་ཡང་མི་བྱེད་པར་ཡིད་དལ་པར་བྱེད་པ་ནི་ཡིད་སྦྱང་བའོ། །དེ་ལྟར་སྦྱང་པ་གསུམ་པོ་ཟླ་བའམ། ལོའི་བར་དུ་
བསྒོམས་པས་དེ་ཉིད་ལ་བརྟེན་ནས་ཀྱང་། ཏིང་ངེ་འཛིན་གྱི་རྣམ་གྲངས་སྐྱེ་བ་སྲིད་ལ། དེ་ནས་གནད་ལ་དབབ་པ་གསུམ་ནི། དུས་ནམ་ཡང་ལུས་ཀྱིས་སྐྱིལ་ཀྲུང་བཅའ། ལག་པ་མཉམ་གཞག་བྱ། སྒལ་ཚིགས་དྲང་དུ་བསྲང་། མགོ་ཅུང་ཟད་
དགུག སོ་དང་མཆུ་སྦྱར། མིག་སྣ་རྩེར་དབབ། ལུས་ལྷོད་ལྷོད་པ་ནི་ལུས་གནད་ལ་དབབ་པའོ། །དེ་ནས་སྣའི་སྒོ་ནས་རླུང་དྲག་ཏུ་ལན་གསུམ་ཕྱིར་བུས་ནས། རླུང་གི་སྐྱོན་ཐམས་ཅད་ཕྱིར་བསལ་བར་བསྒོམ་པ་ནི། ངག་གི་རྟེན་རླུང་ཡིན་པས་ངག་
གནད་ལ་དབབ་པའོ། །དེ་ནས་སེམས་མ་ཡེངས་པརགློད་ལ་ཡིད་ལ་མི་བསམ་པར་འཇོག་པ་ནི་སེམས་གནད་ལ་དབབ་པའོ། །འདི་ཟླ་བ་དང་ལོའི་བར་དུ་བསྒོམས་པས་སེམས་གནས་པ་དང་། ཡིད་བདེ་བ་ལ་སོགས་པའི་ཏིང་ངེ་འཛིན་འབྱུང་ངོ་། །དེ་མ
ནས་འོག་ནས་འཆད་པའི་ཏིང་ངེ་འཛིན་གང་བསྒོམ་ཡང་། དེའི་སྔོན་འགྲོ་གསུམ་ནི། བདག་གིས་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་དོན་དུ་ཏིང་ངེ་འཛིན་བསྒོམ་སྙམ་དུ་བྱང་ཆུབ་ཀྱི་སེམས་ཡུན་རིང་དུ་བསྒོམ་པ་དང་
, གཅིག ཧཱུྃ་ཞེས་བརྗོད་པས་རང་ཡི་དམ་གྱི་ལྷ་སྣང་ལ་རང་བཞིན་མེད་པ་མེ་ལོང་གི་གཟུགས་བརྙན་ལྟ་བུར་བསྒོམ་པ་དང་གཉིས། སྤྱི་བོར་བླ་མ་དམ་པ་བསྒོམས་ནས། དེ་ལ་མོས་གུས་དྲག་པོ་བྱས་པ་དང་གསུམ་ནི་སྔོན་འགྲོ་གསུམ་སྟེ་བསམ་གཏན་གྱི་
ལྔ་
དག་པ་གསུམ་ཁྲིད་



ཡན་ལག་དགུའོ། །དེ་ནས་བསམ་གཏན་གྱི་དངོས་གཞི་ལ། རླུང་འབྱོངས་ན་གཞན་ཐམས་ཅད་ལ་དབང་འབྱོར་བར་འགྱུར་བས། རླུང་གི་རྣལ་འབྱོར་བདུན་ནི། སྲོག་རྩོལ་བསྒོམ་པ། ཕྱིར་གཏང་བ་ལ་རྩོལ་བ་བཀག་སྟེ་སྲོག་ནས་གཏང་བ། ཤུགས་
བསྐྱེད་དེ་གཉིས་ཀ་ནས་གཏང་བ། ཁ་ནས་སྒྲ་བཅས་སུ་གཏང་བ་དང་གསུམ་མོ། །དགང་བ་ནི་རྩོལ་བ་བཀག་སྟེ་སྲོག་ནས་དགང་བ། ཁ་ནས་སྒྲ་མེད་དུ་དགང་བ་དང་གཉིས་སོ། །གནས་པ་ལམ་དུ་བྱེད་པ་ལ་རླུང་ཁ་སྦྱར་ཏེ་དེ་ལྟར་ན་བདུན་ནོ། །དེ་
ནས་སྲོག་རྩོལ་བསྒོམ་པའི་ཚུལ་ནི། ཐོག་མར་བསམ་གཏན་གྱི་ཡན་ལག་དགུ་སྔོན་དུ་སོང་བར་བྱས་ལ། རླུང་སྣ་བུག་ནས་ཕྱིར་འགྲོ་བའི་ཚེ་ཕྱིར་སོང་སྙམ་དུ་བསྒོམ། དེ་བཞིན་དུ་ནང་དུ་འཇུག་པའི་ཚེ་ནང་དུ་ཞུགས། གནས་པའི་ཚེ་གནས་སྙམ་དུ་
བསྒོམ་ཞིང་། ཚུལ་དེ་ཉིད་ཟླ་བ་ལ་སོགས་པའི་བར་དུ་བསྒོམས་པས། ཏིང་ངེ་འཛིན་སྐྱེ་བ་དང་། ཕྱིར་རྒྱུ་བ་ལ་བསྣན་ཏེ། ཕྱིར་རིང་དུ་རྒྱུས། ནང་དུ་ཐུང་དུ་རྒྱུས། ནང་དུ་གནས་སྙམ་དུ་བསྒོམ་ཞིང་ཟླ་བ་ལ་སོགས་པའི་བར་དུ་སྦྱང་། དེ་ནས་རླུང་
ནང་དུ་ཞུགས་ནས་ཕྱིར་རྒྱུས་སྙམ་དུ་བསྒོམ་ཞིང་ཟླ་བ་ལ་སོགས་པའི་བར་དུ་སྦྱང་། དེ་ནས་ནང་དུ་འཇུག་པ་ལ་བསྣན་ཏེ། ནང་དུ་རིང་དུ་རྒྱུས། ནང་དུ་གནས། ཕྱིར་ཐུང་དུ་རྒྱུས་སྙམ་དུ་དྲན་ཞིང་། ཟླ་བ་ལ་སོགས་པའི་བར་དུ་སྦྱང་། དེ་དག་གི་རླུང་
འགྲོ་འོང་ཇི་ལྟར་བསྒོམ་པའི་ཚུལ་དང་བསྟུན་ཞིང་བྱའོ། །མཐར་ཕྱིན་པའི་ཚད་ནི། རྒྱུ་བ་གསལ་བ་ཞེས་བྱ་བ་སྣ་སྒོ་ནས་ས་རླུང་སེར་པོ་རྒྱུ་བ་དང་། ཆུ་རླུང་དཀར་པོ། མེ་རླུང་དམར་པོ། རླུང་གི་རླུང་ལྗང་སྔོན་རྣམས་མངོན་སུམ་དུ་མཐོང་བ་འབྱུང་
id



།ངོ་། །རྣམ་པར་ངེས་པ་ཞེས་བྱ་བ། གཡས་ནས་རྒྱུ་བའི་རླུང་གཡོན་དུ་སྤྱི་ནུས་པ་འབྱུང་སྟེ། དེ་གཉིས་ནི་མཐར་ཕྱིན་པའི་ཚད་དོ། །ཡོན་ཏན་ནི་རླུང་ལ་བརྟེན་ནས། ཕྲིན་ལས་བཞི་འགྲུབ་པ་དང་། གཞན་གྱི་སེམས་ཤེས་
པའི་མངོན་ཤེས་ལྟ་བུའང་ཅི་རིགས་པ་འབྱུང་། གཟའ་དང་ཐོག་ལ་སོགས་པ་དུས་མ་ཡིན་པར་འཆི་བའི་འཇིགས་པའི་སྐྱོན་སེལ་ལོ། །འདི་ཡོན་ཏན་ཐམས་ཅད་ཀྱི་གཞི་ཡིན་པས་རྟགས་མ་བྱུང་གི་བར་དུ་བསྒོམ་པ་གལ་ཆེའོ། །སྲོག་རྩོལ་བསྒོམ་པའི་
རིམ་པ་སྟེ་རླུང་གི་རྣལ་འབྱོར་དང་པོའོ། །དེ་ནས་གཏོང་བའི་ཡན་ལག་རྩོལ་བ་བཀག་སྟེ། སྲོག་ནས་གཏང་བ་ནི། བསམ་གཏན་གྱི་ཡན་ལག་དགུ་སྔོན་དུ་སོང་ནས་རང་གི་ཤེས་པ་སྣ་བུག་གཡོན་པའི་སྒོར་གཏད་ལ་མཛུབ་མོ་གཡས་པས་སྣ་བུག་གཡས་
|པའི་སྒོ་བཀག་ནས། སྣ་བུག་གཡོན་ནས་རླུང་རིམ་གྱིས་གཏང་། ཕྱིར་ཐུབ་ཚད་ཅིག་གཞག ནང་དུ་འཇུག་པའི་ཚེ། དམིགས་པ་དང་རྩོལ་བ་མེད་པར་རིམ་གྱིས་འོང་དུ་གཞུག ཡང་སྔ་མ་བཞིན་དུ་གཏང་། དེ་ལྟ་བུ་རྟགས་མ་བྱུང་གི་བར་དུ་
བསྒོམ༑ རྟགས་ནི་རླུང་ཕྱིར་བཏང་ནས། རླུང་ཟད་ཀྱང་མི་བདེ་བ་མེད་པར་ཇི་ཙམ་འདོད་པའི་བར་དུ་ཕྱིར་གཞག་ནུས་པ་འབྱུང་ངོ་། །ཡོན་ཏན་ནི་མི་རྟོག་པའི་ཏིང་ངེ་འཛིན་རྒྱུད་ལ་སྐྱེ། རོ་སྟོད་གཟེར་བ་དང་། གྲང་བ་ལ་སོགས་པའི་སྐྱོན་ཐམས་ཅད་
[རྒྱུསེལ༣ གཏང་བའི་ཡན་ལག་དང་པོའོ། །དེ་ནས་ཤུགས་བསྐྱེད་དེ་གཉིས་ཀ་ནས་གཏང་བ་ནི། བསམ་གཏན་གྱི་ཡན་ལག་དགུ་སྔ་མ་ལྟར་བསྒོམས་ལ། རང་གི་ཤེས་པ་སྨིན་མཚམས་སུ་གཏད་ནས། སྣ་བུག་གཉིས་ཀ་ནས་རླུང་ཕྱིར་དྲག་ཏུ་
དྲུག་ དོག་པ་གསུམ་ཁྲིད་



གཏང་༑ ཕྱིར་ཐུབ་ཚད་གཅིག་གཞག ནང་དུ་འཇུག་པའི་ཚེ་དམིགས་པ་དང་རྩོལ་བ་མེད་པར་འོང་དུ་གཞུག ཡང་སྔ་མ་ལྟར་གཏང་། དེ་ལྟ་བུ་ཞག་འགའི་བར་དུ་བསྒོམ། དེ་ནས་དམིགས་པ་རང་གི་མདུན་འདོམ་གང་གིས་སར་གཏད། དེ་ནས་
འདོམ་བཅུ་ཙམ་གྱི་སར་གཏད། དེ་ནས་རིམ་པ་བཞིན་འདོམ་བརྒྱ་དང་། སྟོང་དང་། ཁྲི་དང་། འབུམ་དང་། མཐར་ནམ་མཁའི་མཐའ་ཚད་མེད་པ་ལ་ཤེས་པ་གཏད་ལ་རླུང་བཏང་ཞིང་སྔ་མ་ལྟར་བསྒོམ། གོམས་པའི་ཚད་སྔ་མ་དང་འདྲ། ཡོན་
ཏན་མགོ་ནད་མིག་ནད་དང་། དབུགས་ཀྱི་ནད་མ་ལུས་པ་སེལ། གཏང་བའི་ཡན་ལག་གཉིས་པའོ། །དེ་ནས་ཁ་ནས་སྒྲ་བཅས་སུ་གཏང་བ་ནི། བསམ་གཏན་གྱི་ཡན་ལག་དགུ་ཚང་བར་བྱས་ནས་ཤེས་པ་ཁའི་ཕྱི་སོའི་ཐད་ཀར་གཏད་ལ། སོ་བསྒྲིགས་
# ནས་སོའི་སྒྲ་དང་བཅས་ནས། རླུང་སོའི་བར་ནས་རིམ་གྱིས་གཏང་། ནང་དུ་འཇུག་པའི་ཚེ། དམིགས་པ་མེད་པར་རིམ་གྱིས་འོང་དུ་གཞུག དེ་ལྟ་བུ་རྟགས་མ་བྱུང་གི་བར་དུ་བསྒོམ། མཐར་ཕྱིན་པའི་ཚད་སྔ་མ་དང་འདྲ། ཡོན་ཏན་ལུས་ལྡང་བ་ཡང་
བ་དང་། ཟོ་མདོག་བདེ་བར་འགྱུར་རོ། །ཁྲག་གི་ནད་དང་རིམ་གློ་བུར་བ་དང་། ཚད་པའི་ནད་སེལ། གཏང་བའི་ཡན་ལག་གསུམ་པའོ། །དེ་ནས་དགང་བའི་ཡན་ལག་ནི། རྩོལ་བ་བཀག་སྟེ་སྲོག་ནས་དགང་བ་ནི། བསམ་གཏན་གྱི་ཡན་ལག་དགུ་
སྔོན་དུ་སོང་ནས། རང་གི་ལྟེ་བའི་ནང་དུ་སྒོ་ང་ཁོག་སྟོང་ལྟ་བུའི་འོད་ཀྱི་གོང་བུ་ཕྱི་དཀར་ལ་ནང་སེར་བ་སྟོང་སང་ངེ་བ་ཅིག་བསྒོམ། རླུང་ཐམས་ཅད་དེའི་ནང་དུ་སིབ་སིབ་འཇུག་པ་ལ་ཤེས་པ་གཏད་ལ། མཛུབ་མོ་གཡས་པས་སྣ་བུག་གཡས་པ་བཀག་
12



[
རྟ
༄༅།
།ནས། གཡོན་པ་ནས་རིམ་གྱིས་རླུང་བརྔུབས་ནས། རླུང་རྫོགས་པ་དང་། མཆིལ་མ་སྒྲ་མེད་པར་མིད་ལ། རླུང་ཐུབ་ཚད་ཅིག་མནན་ནོ། །མ་ཐུབ་པ་དང་སེམས་ཀྱི་དམིགས་པ་མེད་པར་དལ་བུས་ཕྱིར་གཏང་ངོ་། །ཡང་སྔ་མ་
།ནས། གཡན་བན་
བཞིན་དུ་དྲང་ཞིང་། དེ་ལྟ་བུ་རྟགས་མ་བྱུང་གི་བར་དུ་བྱའོ། །མཐར་ཕྱིན་པའི་ཚད་ནི་ཇི་ཙམ་འདོད་པར་མནན་ཐུབ་པ་དང་། མནན་ཡང་མི་བདེ་བ་མེད་པ་ཡིན་ནོ། །ཡོན་ཏན་དྲོད་དང་བདེ་བ་སྐྱེ། གྲང་བ་དང་། སྨན་དང་མ་ཞུ་བའི་སྐྱོན་སེལ་ལོ། །དེ་ནས་ཁ་
ནས་སྒྲ་མེད་དུ་དགང་བ་ནི་བསམ་གཏན་གྱི་ཡན་ལག་དགུ་སྔོན་དུ་སོང་ནས། ལྟེ་བར་ཆོས་འབྱུང་ཕྱི་སྔོ་ལ་ནང་དམར་བ་ཅིག་བསྒོམས་ནས། རླུང་ཁ་ནས་སྒྲ་མེད་པར་དལ་བུས་རྡུབ་ཅིང་བརྔུབས་ཚར་བ་དང་། མཆིལ་མ་སྒྲ་མེད་པར་མིད་ལ་ཐུབ་ཚད་ཅིག་མནན་
# ༑ །ཕྱིར་གཏོང་བའི་ཚེ་དམིགས་པ་མེད་པར་རིམ་གྱིས་གཏང་། དེ་ལྟ་བུ་རྟགས་མ་བྱུང་གི་བར་དུ་སྦྱང་། མཐར་ཕྱིན་པའི་ཚད་ནི། རླུང་ཅི་ཙམ་འདོད་པ་ནང་དུ་གནས་པ་དང་། མི་བདེ་བ་མེད་པ་ཡིན། ཡོན་ཏན་དྲོད་དང་བདེ་བ་སྐྱེ་ཞིང་ཁམས་རྒྱས་པར་
།འགྱུར་ དམུ་ཆུ་དང་ལྟོ་བའི་སྐྱོན་མ་ལུས་པ་སེལ་ལོ། །དགང་བའི་ཡན་ལག་གཉིས་པའོ། །དེ་ནས་གནས་པ་ལམ་དུ་བྱེད་པ་ཁ་སྦྱོར་བསྒོམ་པ་ནི། བསམ་གཏན་གྱི་ཡན་ལག་དགུ་སྔོན་དུ་སོང་ནས། ལག་པ་མཉམ་གཞག་གི་ཕྱག་རྒྱ་ལྟེ་བའི་འོག་ཏུ་མནན་
ནས༑ ལྟེ་བར་གཏུམ་མོའི་མེ་ཨ་ཤད་ཀྱི་རྣམ་པ་ལྟ་བུ་ཕྲ་ཞིང་ཚ་ལ་ངར་དང་ལྡན་པ་ཅིག་བསྒོམ། དེ་ནས་འོག་རླུང་ཅུང་ཟད་ཡར་འཐེན་ནས། སྟེང་རླུང་གང་ནས་རྒྱུ་བའི་སྣ་སྒོ་ནས་རིམ་གྱིས་དྲངས་ནས་རླུང་ཐམས་ཅད་ལྟེ་བའི་ཨ་ལ་ཐིམ་པར་བསམ། རླུང་
བདུན་ དག་པོ་གསུམ་ཁྲིད་



རྒྱུད་སྡེ་ཀུན་བཏུས་
རྫོགས་པ་དང་། མཆིལ་མ་ཅིག་མིད་ནས། སྟེང་རླུང་གིས་འོག་རླུང་དྲག་ཏུ་འཐེན་ནས། རླུང་གཉིས་ལྟེ་བའི་གནས་སུ་ཁ་སྦྱར་བས། གཏུམ་མོའི་ནུས་པ་བསྐྱེད་པར་བསམ་ཞིང་ཐུབ་ཚད་གཟུང་ངོ་། །དེ་ལྟ་བུ་ཐུན་བཞི་ལ་སོགས་པའི་ངེས་པར་རྟགས་མ་བྱུང་གི་
བར་དུ་བསྒོམ། དེའང་དང་པོ་སྐྱིལ་ཀྲུང་བཅས་ནས་སྦྱང་། དེ་ནས་ཙོག་པུ་དང་། ཉལ་བ་དང་། ལངས་པ་དང་། འགྲོ་བ་ལ་སོགས་པ་ཐམས་ཅད་བསླབ་ཅིང་གོམས་པར་བྱའོ། །མཐར་ཕྱིན་པའི་ཚད་ནི། སྤྱོད་ལམ་ཇི་ལྟར་གནས་ཀྱང་རུང་ཁ་སྦྱར་འདོད་ཚད་
དུ་ཐུབ་པའོ། །ཡོན་ཏན་ནི་ཏིང་ངེ་འཛིན་གྱི་སྒོ་མང་པོ་སྐྱེའོ། །ལུས་ཀྱི་འབྱུང་བ་འཁྲུགས་པའི་སྐྱོན་ཐམས་ཅད་སེལ་ལོ། །ཁ་སྦྱོར་བསྒོམ་པའི་ཚུལ་ཏེ་རླུང་གི་རྣལ་འབྱོར་རྣམ་པ་བདུན་ནོ། །དེ་ནས་གཏུམ་མོ་རྣལ་འབྱོར་ནི། །ལུས་ཙོག་པུ་ཐབ་འགལ་གྱི་ཕྱག་རྒྱུ་
# །བཅའ༔ བསམ་གཏན་གྱི་ཡན་ལག་བཞི་སྔར་དང་འདྲ། ལྟེ་བའི་སོར་བཞིའི་འོག་ཏུ་གཏུམ་མོའི་མེ་རྟ་རྔ་བརྒྱར་གཤགས་པ་ལྟར་ཕྲ་བ་སོར་ཕྱེད་ཀྱི་ཚད་དང་ལྡན་པ་ཚ་བ་ངར་དང་ལྡན་པ་ཅིག་བསྒོམས་ནས། སྟེང་རླུང་མནན་འོག་རླུང་བསྡམས་ལ། ཁ་སྦྱར་གྱི་
ཚུལ་སྔ་མ་ལྟར་བསྒོམས་ནས། སྟེང་འོག་གི་རླུང་ཐམས་ཅད་ལྟེ་བའི་གཏུམ་མོའི་མེ་ལ་ཐིམ་པར་བསྒོམ། མ་ཐུབ་ཙ་ན་དལ་བུས་གཏང་ངོ༌། །དེ་ལྟ་བུ་རྟག་ཏུ་བསྒོམས་པས་ཐོག་མར་ལྟེ་བའི་གནས་སུ་དྲོད་སྐྱེ། དེ་ནས་ལུས་ཐམས་ཅད་ལ་དྲོད་ཅི་རིགས་པ་འབྱུང་
ངོ་༑ །དེ་ནས་གཏུམ་མོའི་མེ་དེ་ཆེར་བསྐྱེད་དེ། ལྟེ་བའི་གནས་གང་ལ་དམིགས་པ་གཏད་ལ་བསྒོམ། དེ་ནས་རིམ་པ་བཞིན་དུ་ལུས་ཀྱི་ནང་ཐམས་ཅད་གང་བ་དང་། ཕྱི་རོལ་དུ་འདོམ་གང་གི་ཁོར་ཡུག་གང་བ་དང་། རྒྱང་གྲགས་དང་། དཔག་ཚད་



མ
བརྒྱད་ དེག་པ་གསུམ་ཁྲིད་
།དང་། ཡུལ་འཁོར་དང༌། གླིང་དང་། འཇིག་རྟེན་གྱི་ཁམས་དང་། མཐར་ནམ་མཁའི་མཐས་ཁྱབ་པ་ཐམས་ཅད་མེས་ཡོངས་སུ་གང་བ་ལ་དམིགས་ཤིང་རླུང་ཁ་སྦྱར་སྔ་མ་ལྟར་བསྒོམ། མཐར་ཕྱིན་པའི་ཚད་ནི། རྩོལ་བ་མ་
བྱས་ཀྱང་དྲོད་རྒྱུན་མི་ཆད་པ་འབྱུང་། ཡོན་ཏན་དྲོད་ཀྱིས་གཙོ་བྱས་པའི་ལུས་ཐམས་ཅད་ལ་བདེ་བ་སྐྱེའོ། །གཏུམ་མོའི་རྣལ་འབྱོར་རོ། །དེ་ནས་ཐིག་ལེའི་རྣལ་འབྱོར་ནི། ལུས་སྐྱིལ་མོ་ཀྲུང་དུ་བཅས་ནས། རང་གི་སྙིང་གི་ནང་དུ་ཟླ་བའི་དཀྱིལ་འཁོར་སེན་མོ་
ཟླམ་པ་ཙམ་ཞིག་བསམ། དེའི་སྟེང་དུ་བྱང་ཆུབ་ཀྱི་སེམས་ཀྱི་ཐིག་ལེ་དཀར་ལ་ཟླུམ་པ་སྲན་མ་ཙམ་ཞིག་བསྒོམ། དེ་ལ་ཡིད་གཏད་ནས་རླུང་ཅི་བདེ་བར་རྒྱུར་གཞུག དེ་ལྟ་བུ་ཐུན་ཚོད་དང་ཐུན་གྲངས་མེད་པར་དུས་རྟག་ཏུ་བསྒོམ། དེ་ལ་གོམས་པ་དང་སྨིན་
མཚམས་སུ་བྱང་ཆུབ་ཀྱི་སེམས་ཀྱི་ཐིག་ལེ་སྔ་མ་ལྟ་བུ་ཞིག་བསྒོམས་ལ། དེ་ལ་ཡིད་གཏད་ལ་སྔ་མ་ལྟར་བསྒོམ། དེ་ལ་གོམས་པ་དང་། གསང་གནས་ཀྱི་ནང་དུ་ཐིག་ལེ་དམར་པོ་ཞིག་བསྒོམས་ནས། དེ་ལ་ཡིད་གཏད་ནས་སྔ་མ་བཞིན་བསྒོམ། དེ་ལ་གོམས་
པ་དང་། ཐིག་ལེ་གསུམ་ཀ་ཅིག་ཅར་བསྒོམས་ནས། གསུམ་ཀའང་འོད་ཀྱི་སྐུད་པ་ཕྲ་མོ་ཞིག་གིས་སྦྲེལ་ནས། དབུགས་ཕྱིར་རྒྱུ་བའི་ཚེ། གསང་གནས་ཀྱི་ཐིག་ལེའི་ནུས་པ་སྙིང་གི་ནང་གི་ཐིག་ལེ་ལ་ཐིམ། ནང་དུ་འཇུག་པའི་ཚེ་སྨིན་མཚམས་ཀྱི་ཐིག་ལེའི་ནུས་
པ་སྙིང་གི་ནང་གི་ཐིག་ལེ་ལ་ཐིམ། གནས་པའི་ཚེ་སྙིང་གི་ཐིག་ལེའི་ནུས་པས་ལུས་དང་ཡན་ལག་གི་རྩ་དང་། ཡི་གེའི་སྦུབས་ན་གནས་པའི་ཁམས་ཐམས་ཅད་ཀྱི་ནུས་པ་རྒྱས་པར་བསྒོམ་ཞིང་། ཐུན་གྲངས་མེད་པར་ཡིད་ཇི་ལྟར་འཇུག་པ་བཞིན་བསྒོམ་མོ། །



གོམས་པའི་ཚད་ཏིང་ངེ་འཛིན་དེའི་ངང་དུ་ཉིན་མཚན་ཁོར་ཡུག་ཏུ་འགྲོ་བ་དང་། བཟའ་བ་དང་། བཏུང་བ་མེད་ཀྱང་ཁམས་རྒྱས་པར་འགྱུར་རོ། །ཡོན་ཏན་ནི་བདེ་བ་ཆེན་པོའི་ཏིང་ངེ་འཛིན་སྐྱེའོ། །ལུས་དང་དབང་པོ་རྒུད་པ་དང་། ཡིད་མི་བདེ་བའི་སྐྱོན་ཐམས་
ཅད་སེལ་ལོ། །ཐིག་ལེའི་རྣལ་འབྱོར་རོ། །དེ་ནས་རླུང་དང་། གཏུམ་མོ་དང་། ཐིག་ལེའི་རྣལ་འབྱོར་སྣ་ཚོགས་པར་བསྒོམ་པའི་ཚུལ་ལ་ཚུལ་མང་དུ་གསུངས་པ་ལས། འཁོར་ལོ་བཞི་ལ་བརྟེན་པའི་རྣལ་འབྱོར་ནི་བསམ་གཏན་གྱི་ཡན་ལག་དགུ་སྔོན་དུ་སོང་
ནས༑ རང་གི་ལུས་ཀྱི་དབུས་ཀྱི་ཆ་ལ་རྩ་ཨ་ཝ་དྷཱུ་ཏཱི་ཤིན་ཏུ་ཕྲ་ཞིང་དྲང་བ་ཅིག་ཡོད་པར་བསམ། དེའི་གཡས་ཀྱི་ཆ་ལ་ར་ས་ནཱ་མེའི་རང་བཞིན་དམར་པོ་ཁ་གྱེན་དུ་ལྟ་བ་བསམ། གཡོན་གྱི་ཆར་ལ་ལ་ནཱ་དཀར་པོ་ཆུའི་རང་བཞིན་ཁ་ཐུར་དུ་ལྟ་བ་བསམ། རྩ་དབུས་
# མའི་ཆ་ལ་བརྟེན་པའི་ལྟེ་བ་སྤྲུལ་པའི་འཁོར་ལོ་འདབ་མ་དྲུག་ཅུ་རྩ་བཞི་པའི་ལྟེ་བར་ཨ་ཁ་དོག་སྣ་ཚོགས་མགོ་གྱེན་དུ་ལྟ་བ་དེའི་ནང་སྐོར་བརྒྱད་ལ། ཨ་ཀ་ཙ་ཊ་ཏ་པ་ཡ་ཤ་བརྒྱད། ཕྱི་སྐོར་འདབ་མ་དྲུག་ཅུ་རྩ་བཞི་ལ། ཨ་ཨཱ། ཨི་ཨཱི། ཨུ་ཨཱུ། རཾརཱི། ལི་
ལཱ་ ཨེ་ཨཻ། ཨོ་ཨཽ། ཨཾ་ཨ ཞེས་པ་ཕྲག་གཉིས་དང་། ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཞེས་པ་རྣམས་ཡོད་པར་བསམ། སྙིང་ག་ལ་བརྟེན་པའི་ཆོས་ཀྱི་འཁོར་ལོ་འདབ་མ་བརྒྱད་
པའི་ལྟེ་བར་ཧཱུྃ་ནག་པོ་མགོ་ཐུར་དུ་ལྟ་བ། ཕྱོགས་བཞིར་བྷཾ་ཨཱ་ནཱཾ་ཁཾ། མཚམས་བཞིར་ལཾ་ཨཱི་པཾ་ཧཱུྃ་རྣམས་ཡོད་པར་བསམ། མགྲིན་པ་ལ་བརྟེན་པའི་ལོངས་སྤྱོད་ཀྱི་འཁོར་ལོ་འདབ་མ་བཅུ་དྲུག་པའི་ལྟེ་བར་ཨོཾ་དམར་པོ་མགོ་གྱེན་དུ་ལྟ་བ། འདབ་མ་རྣམས་ལ་ཨཱ་ །
༤



gp། །ལི་ཕྲག་གཉིས་བསམ། སྤྱི་བོ་ལ་བརྟེན་པའི་བདེ་བ་ཆེན་པོའི་འཁོར་ལོ་འདབ་མ་སུམ་ཅུ་རྩ་གཉིས་པའི་ལྟེ་བར་ཧཾ་དཀར་པོ་མགོ་ཐུར་དུ་ལྟ་བ། འདབ་མ་རྣམས་ལ་ཨཱ་ལི་ཕྲག་གཉིས་བསམ། དེ་ནས་འོག་རླུང་བསྐྱོད་པའི་སྦྱོར་བས་ལྟེ་
བའི་གཏམ་མོའི་མེ་སྦར་ཏེ། གཡས་རོ་མའི་མེ་དང་བསྡོངས་ནས་སོང་བས། སྙིང་གའི་འཁོར་ལོ་བསྲེགས། མགྲིན་པའི་འཁོར་ལོའང་བསྲེགས། མེ་དེ་སྤྱི་གཙུག་ནས་སོང་ནས་སངས་རྒྱས་ཐམས་ཅད་ཀྱི་ཞབས་ཀྱི་ལོང་བུ་གཡས་པ་ནས་ཞུགས། སངས་
རྒྱས་ཀྱི་ལྟེ་བའི་གཏུམ་མོའི་མེ་སྦྱར། དེས་སངས་རྒྱས་ཀྱི་སྤྱི་གཙུག་ནས་བྱང་ཆུབ་ཀྱི་སེམས་ཀྱི་ཐིག་ལེ་ཕབ་པ་དེ། གཏུམ་མོའི་མེའི་ནུས་པས་དྲངས་ནས་སྤྱི་གཙུག་ནས་བབས། གཡོན་རྐྱང་མའི་ཐིག་ལེ་དང་བསྡོངས་ནས་བབས། སྤྱི་གཙུག་གི་འཁོར་ལོ་
གསལ་བཏབ། ཡང་གཡོན་རྐྱང་མའི་ཐིག་ལེ་དང་བསྡོངས་ནས་བབས། མགྲིན་པའི་འཁོར་ལོ་གསལ་བཏབ། ཡང་མར་བབས་ནས་ལྟེ་བའི་འཁོར་ལོ་གསལ་བཏབ། དེ་ནས་ཐིག་ལེའི་ཐིགས་པ་ཕྲ་མོ་གཅིག་ལྕེ་བའི་ཨ་ལ་ཕོག་པས། ཨ་ལས་མེའི་འོད་ཟེར་ཆ་
ཤིན་ཏུ་ཕྲ་བ་གཅིག་དབུས་ཀུན་འདར་མའི་ནང་ན་ཡར་སོང་། སྤྱི་གཙུག་གི་ཧཱུྃ་ལ་ཕོག་པས་ཧཾ་ལས་བྱང་ཆུབ་ཀྱི་སེམས་ཀྱི་ཐིག་ལེ་ཤིན་ཏུ་ཕྲ་བའི་རྒྱུན་དབུས་ཀུན་འདར་མ་ནས་བབས། ཐིག་ལེའི་གནས་ནས་བརྒྱུད་ནས་ལུས་ཀྱི་རྩ་དང་ཡི་གེ་ཐམས་ཅད་ལ་
ཁྱབ༔ གཏུམ་མོའི་མེ་ཤིན་ཏུ་ཕྲ་བའང་ཀུན་འདར་མའི་ནང་ན་ཡར་འབར། དེའི་ནུས་པས་ལུས་ཐམས་ཅད་དྲོད་ཀྱིས་གང་། དེ་ལ་དམིགས་པ་གཏད་ནས་རླུང་ཁ་སྦྱར་སྔ་མ་ལྟར་བསྒོམ། དེ་ལྟ་བུ་ཅི་ནུས་པ་རྒྱུན་མི་ཆད་པར་བསྒོམ། མཐར་ཕྱིན་པའི་རྟགས་དང་



རྒྱུད་སྡེ་ཀུན་བཏུས་
ཡོན་ཏན་དུ་རླུང་གི་ནུས་པ་ནང་དུ་ཇི་ཙམ་གནས་པར་ཐུབ་པ་དང་། ཕྱིར་ཇི་ཙམ་འདོད་པར་གཏོང་བ་དང་། སྟེང་འོག་གི་ནད་སྟེང་འོག་ཏུ་དབྱུང་བར་ནུས། ཐིག་ལེའི་ནུས་པས་ཐིག་ལེ་མི་ཉམས་པ་དང་། ཁམས་རྒྱས་པ་དང་། ཏིང་ངེ་འཛིན་དང་། མངོན་པར་
ཤེས་པ་འབྱུང་། གཏུམ་མོའི་ནུས་པས་ལུས་དྲོད་དང་ལྡན་པ་དང་ཟོ་མདོག་བཟང་བ་དང་། ཕྱི་ནང་གི་ནད་མ་ལུས་པ་སེལ་བ་འབྱུང་། རྩའི་ནུས་པས་འབྱུང་བ་འཁྲུགས་པའི་ནད་ཐམས་ཅད་སེལ་བ་དང་། རྫུ་འཕྲུལ་སྟོན་ནུས་པ་འབྱུང་ངོ་། །དེ་ལྟར་རླུང་སེམས་
|ལ་དབང་འབྱོར་པ་དང་། དབང་གསུམ་པའི་ལམ་རྗེས་སུ་ཆགས་པའི་རྣལ་འབྱོར་དང་མཐུན་པར་སྤྱད་པས་འཇིག་རྟེན་ལས་འདས་པའི་ཡེ་ཤེས་སྐྱེ་བར་འགྱུར་ལ། དེ་ནས་སངས་རྒྱས་དང་བྱང་ཆུབ་སེམས་དཔའ་རྣམས་ལས་ཟབ་པ་དང་རྒྱ་ཆེ་བའི་མན་ངག་ཐོས་
# ཤིང་བསྒོམས་ནས། སངས་རྒྱས་ཀྱི་སའི་བར་དུ་བགྲོད་པར་འགྱུར་བས། འཇིག་རྟེན་ལས་འདས་པའི་ལམ་ནི་འདིར་མ་བྲིས་སོ། །དེ་ལྟར་དག་པ་རྣམ་པ་གསུམ་གྱི་སྒོ་ནས་རྣལ་འབྱོར་པས་ཉམས་སུ་བླངས་པས། འཇིག་རྟེན་ལས་འདས་པའི་གོ་འཕང་ལ་སྦྱོར་
བར་བྱེད་པའི་ཚུལ། ཆོས་རྗེ་ས་སྐྱ་པ་ཡབ་སྲས་ཀྱི་མན་ངག་བཞིན། རྡོ་རྗེ་འཛིན་པ་འཕགས་པས་བྲིས་ནས་རྒྱལ་པོ་ཆེན་པོ་དང་བཙུན་མོ་ལ་ཕུལ་བའོ།། །སརྦ་མངྒ་ལཾ།། །།བལ་ཡུལ་མཆོད་རྟེན་རིན་པོ་ཆེ་བྱ་རུང་ཁ་ཤོར་གྱི་ཉེ་འགྲམ་རྒྱལ་ཡོངས་ས་ཆེན་
ཞེས་པ་གློག་ཀླད་པར་ཁང་ལས། ༧སྐྱབས་རྗེ་བཅོ་བརྒྱད་ཁྲི་ཆེན་རྡོ་རྗེ་འཆང་མཆོག་གི་ཐུགས་བཞེད་མཐའ་དག་ལྷུན་འགྲུབ་ཆེད། སྐྱབས་འོག་པ་ཚར་གྲྭ་གུ་རུས་པར་རྩ་དང་པར་བསྐྲུན་ཞུས་པའི་དགེ་འབྲས་སངས་རྒྱས་ཞིང་དུ་བསྔོའོ།། །།



ཤ་
༄༅། །དཔལ་སམྦུ་ཊ་ལས་གསུངས་པའི་རང་བྱིན་བརླབས་ཀྱི་དམིགས་པ་ཉི་ཤུ་རྩ་དགུའི་ཁྲིད་ཡིག་བཞུགས་སོ། །ལམ་འབྲས་པོད་དམར་ནས་བྱུང༌།།
གཅིག་ སམབུ་ཊའི་ཁྲིད་



རྒྱུད་སྡེ་ཀུན་བཏུས་
༄༅། །བླ་མ་དམ་པའི་ཞབས་ལ་སྤྱི་བོས་གུས་པས་ཕྱག་འཚལ་ལོ། །དཔལ་ཡང་དག་པར་སྦྱོར་བའི་རྒྱུད་ལས། ཕྱི་ནང་གི་ཡུལ་ཉི་ཤུ་རྩ་བཞི། ཐིག་ལེའི་སྒོམ་ཁོག་བཞི། ཕག་མོ་དང་
ཧེ་རུ་ཀ་ཞལ་སྦྱོར་བ་གཅིག་སྟེ། རང་བྱིན་བརླབས་ཉི་ཤུ་རྩ་དགུ་འབྱུང་བ་ལ། བརྟག་པ་དང་པོའི་རབ་ཏུ་བྱེད་པ་དང་པོ་ལས། རྩ་ཡིས་མཛེས་སྤྱི་ལས་བྱུང་བ། །དེ་ནི་རྡུལ་བྲལ་རབ་ཏུ་གྲགས། །ཞེས་བྱ་བའི་
ཤུགས་ལ་ཙཎྜ་ལཱི་དང་པོ་འཁོར་ལོ་གཉིས་ལ་བརྟེན་པ་བསྟན་ཏེ། རྒྱུད་འདི་ཉིད་ལས། མཆོག་སྒྲུབ་པའི་དཀྱིལ་འཁོར་བཅུ་གཉིས་འབྱུང་བའི་ལྷའི་རྣལ་འབྱོར་གང་ཡང་རུང་བ་སྔོན་དུ་སོང་ནས། བསྐྱེད་རིམ་གྱི་
ལྷ་མ་བསྡུས་པར། ལུས་ཀྱི་གནད་ཙོག་པུར་འདུག ལུས་སྒྲིམ་ལྷོད་རན་པར་བྱ། ལག་པ་གཉིས་པུས་མོ་ལ་འཁྱུད། མགོ་བོ་མི་མཐོ་མི་དམའ་རན་པར་བྱས་ལ། སེམས་ཀྱི་གནད་ལྟེ་བ་སྤྲུལ་པའི་དབུས་སུ་
2



L
༄༅། །ཨོཾ་ཁ་དོག་དམར་པོ་མཚལ་གྱི་ཤད་ལྟ་བུ་ཤིན་ཏུ་ཕྲ་བ་ཞིག་བསམ། སྙིང་ག་ཆོས་ཀྱི་འཁོར་ལོའི་དབུས་སུ་ཧཱུཾ་སྔོ་སྐྱ་ཡུངས་འབྲུ་ཙམ་ཞིག་བསྒོམ། གཉིས་ཀ་འདབ་མ་ཡི་གེ་དགོད་པ་དང་བྲལ་བར་བྱའོ། །དེ་གཉིས་རྩ་དབུ་
མ་ཤིན་ཏུ་ཆ་ཕྲ་བ་གཅིག་གིས་ཟུང་སྦྲེལ་བར་དམིགས། དེ་ལྟར་གསལ་གདབ་པ་དང་ཤེས་པ་ལྟེ་བའི་ཨོཾ་ལ་དྲག་ཏུ་གཏད་དེ་རླུང་གི་གནད་སྟེང་རླུང་རན་ཚད་མནན་ཅིང་ཨོ་ལ་བསྟིམ། མ་བདེ་ན་ཅི་བདེར་གཏང་། དེ་ནས་དྲག་ཏུ་བསྐམ་ཞིང་ཡང་དང་
[ཡང་དུ་བསྒོམས་པས་ཐོག་མར་ལྟེ་བའི་གནས་སུ་དྲོད་འབྱུང་། དེ་ནས་ཨོ་གི་མེ་ཤིན་ཏུ་ཆ་ཕྲ་བ་དབུ་མ་ནས་འབར་བས་སྙིང་གའི་ཧཱུྃ་བཞུ་སྟེ། བྱང་སེམས་ཤིན་ཏུ་ཆ་ཕྲ་བ་ཨོཾ་གི་གནས་སུ་དབབ། གལ་ཏེ་དབབ་པར་མ་ནས་ན། ཨ་ལ་རེག་འཇོག་པ་
|གཏད༔ དེ་ལྟ་བུའི་ཚུལ་གྱིས་བསྒོམས་པས། བརྟག་པ་ལྔ་པའི་གཉིས་པ་ལས། དུ་བ་ལ་སོགས་པའི་རྟགས་ལྔ་དང་། ཡོན་ཏན་བརྒྱད་ཇི་ལྟ་བ་བཞིན་དུ་འབྱུང་གི ཡེ་ཤེས་གསལ་བའི་ཏིང་ངེ་འཛིན་སྐྱེ་བར་འགྱུར་ལ། དེའང་ས་བཅུ་གསུམ་པ་རྡོ་རྗེ་ |
ཎྞཾ | འཛིན་པའི་ཡེ་ཤེས་མངོན་དུ་མི་འགྱུར་མི་སྲིད་དོ། །གཉིས་པ་འཁོར་ལོ་གཅིག་ལ་བརྟེན་པ་ཡིག་འབྲུའི་རྣལ་འབྱོར་ནི། རབ་ཏུ་བྱེད་པ་དེ་ཉིད་ལས། ཆོས་དབྱིངས་ཁུ་བར་བྱས་ནས་ནི། །ཞེས་བྱ་བ་ལ་སོགས་པས་བསྟན་ཏེ། ལུས་ཀྱི་གནད་ལ་སོགས་པ་
ས་མ་བཞིན་བྱས་ལ། སྤྲུལ་པའི་འཁོར་ལོ་འདབ་བརྒྱད་ཀྱི་ལྟེ་བར་ཨོ་རབ་ཏུ་འབར་བ། ཕྱོགས་ཀྱི་འདབ་མ་ལ་བརྩེགས་པའི་ཡི་གེ་བཞི། མཚམས་བཞིར་རྐྱང་པའི་ཡི་གེ་བཞི་སྟེ། ཡི་གེ་དགུ་པོ་ཐམས་ཅད་མེའི་རྣམ་པར་བསམས་ལ་རླུང་ཡིག་འབྲུ་
གཉིས་
སམབུ་ཊའི་ཁྲིད་



དགུ་པོ་ལ་བསྟིམས་ཏེ་རླུང་རན་ཚད་དུ་མནན་ཅིང་། ཤེས་པ་ཡིག་འབྲུ་རྣམས་ལ་དྲག་ཏུ་གཏད་ལ་བསྒོམ་མོ། །གསུམ་པ་འཁོར་ལོ་བཞི་ལ་བརྟེན་པ་ནི། བརྟག་པ་དང་པོ་དངོས་ལས། དེ་ལྟར་རིགས་ནི་རྣམ་ལྔ་དང་། །ཡེ་ཤེས་ལྔ་དང་སངས་རྒྱས་
ལྔ༑ །ཞེས་པས་བསྟན་ཏེ། སྤྲུལ་པའི་འཁོར་ལོ་འདབ་མ་བཅོ་ལྔ་པའི་ལྟེ་བར་ཨོཾ། འདབ་མ་རྣམས་ལ་ཨཱ་ལི་བཅོ་ལྔ་དགོད་པའམ། ཡང་ན་སྤྲུལ་པའི་འཁོར་ལོ་འདབ་མ་བརྒྱད་པའི་ལྟེ་བར་ཨོཾ། འདབ་མ་བརྒྱད་པོ་རེ་རེ་ལ་ཨཱ་ལི་གཉིས་གཉིས་
དགོད༑ ཡིག་འབྲུ་ཐམས་ཅད་ནི་མེའི་རྣམ་པར་བསམས་ལ། སྟེང་རླུང་རན་ཚད་མནན་ཅིང་བསྒོམ། མཐར་ཡིག་འབྲུ་ཐམས་ཅད་དབུས་ཀྱི་ཨོཾ་ལ་བསྔ། བཞི་པ་འཁོར་ལོ་བཞི་ལ་བརྟེན་པ་ནི། དེ་ཉིད་ལས་ཡིག་འབྲུ་རྣམས་ནི་ལྔ་བཅུ་ཉིད། །རིག་བྱེད་
ཚོརྣམས་ལ་ཉེ་བར་གནས། །ཞེས་པས་བསྟན་ཏེ། འཁོར་ལོ་བཞི་ལ་འདབ་མ་བརྒྱད་པ། ལྟེ་བར། ཨོཾ་ཧཱུཾ། ཨོཾ་ཧཾ། འདབ་མ་བརྒྱད་ལ་སྡེ་ཚན་བརྒྱད་དགོད་དེ། ལྟེ་བ་དཀར། སྙིང་ག་སྔོ། མགྲིན་པ་དམར། སྤྱི་བོ་དཀར་པོར་བསམས་
ལན དབུགས་ཕྱིར་འགྲོ་བའི་དུས་སུ་མས་ཡར་གསལ་གདབ། ནང་དུ་གནས་པའི་དུས་སུ་ལྟེ་བའི་ཡིག་འབྲུ་རྣམས་ལ་བསྟིམས་ཏེ། རླུང་རན་ཚད་དུ་མནན་ཅིང་བསྒོམ་མོ། །ལྔ་པ་ནི་དེ་ཉིད་ལས། སྣ་ཚོགས་མདུད་པའི་གནས་ཆེན་ལས། །ཆོས་ཀྱི་ར་
ལི་རྣམ་པར་འབྱུང་། །ཞེས་པས་བསྟན་ཏེ། སྤྲུལ་པའི་འཁོར་ལོ་འདབ་མ་བརྒྱད་པའི་ལྟེ་བར་ཨོཾ། འདབ་མ་བརྒྱད་ལ་སྡེ་ཚན་བརྒྱད་ཀྱི་གཙོ་བོ་བརྒྱད་དགོད། ཡིག་འབྲུ་རྣམས་ནི་མེའི་རྣམ་པར་བསམས་ལ། ལྟེ་བའི་རླུང་རན་ཚད་དུ་མནན་
བྱ



གསུམ
དྷ ༄༅། །ཅིང་། འོག་རླུང་ཡར་བསྐམས་པས་ཡིག་འབྲུ་རྣམས་གྱེན་ལ་གཡོ་བར་དམིགས་ཏེ། སྙིང་གར་འཁོར་ལོ་ཆགས་པར་བསྒོམ་པའོ། །དྲུག་པ་འཁོར་ལོ་བཞི་ཆར་ལ་བརྟེན་པ་ནི། བརྟག་པ་དེ་ཉིད་ལས། ཨ་ནི་ས་རུ་ཤེས་
པར་བྱ། །ཞེས་བྱ་བ་ལ་སོགས་པས་བསྟན་ཏེ། སྤྲུལ་པའི་འཁོར་ལོའི་ལྟེ་བ་ལ་ཨོ། ཆོས་ཀྱི་འཁོར་ལོ་ལ་ཝོ། ལོངས་སྤྱོད་འཁོར་ལོ་ལ་མཾ། བདེ་ཆེན་གྱི་འཁོར་ལོ་ལ་ཡོ་སྟེ། འབྱུང་བ་སོ་སོའི་ཁ་དོག་ཅན་དུ་བཀོད་ལ། རླུང་ལྟེ་བའི་ཨོཾ་ལ་བསྟིམས་
ཏེ༔ སྟེང་རླུང་ཐུབ་ཚད་མནན་ནོ། །བདུན་པ་འཁོར་ལོ་གཉིས་ལ་བརྟེན་པ་ནི། བརྟག་པོ་ལྔ་པའི་གཉིས་པ་ལས། ཆུ་ཤིང་མེ་ཏོག་ལྟ་བུ་ནི། ལྟེ་བ་རུ་ནི་ཡང་དག་གནས། །ཞེས་པས་བསྟན་ཏེ། དེ་ཡང་སྤྲུལ་པའི་འཁོར་ལོའི་ལྟེ་བར་ཨོཾ་རབ་ཏུ་སྦྱར་
# བས༑ ནང་སྐོར་འདབ་མ་བརྒྱད་ལ་ཨ་ཀ་ཙ་ཊ་ཏ་པ་ཡ་ཤུ་བརྒྱད་ཁ་དོག་དམར་པོ། ཆོས་ཀྱི་འཁོར་ལོའི་ལྟེ་བ་ལ་ཧཱུཾ་སྔོ་སྐྱ་མགོ་ཐུར་ལ་བལྟས་པར་བསམས་ལ། རླུང་ནང་དུ་འཇུག་ཙ་ན་ལྟེ་བའི་ཨོཾ་ལ་བསྟིམ་ཞིང་རླུང་རན་ཚད་དུ་མནན། ཕྱིར་འབྱང་ཙ་
སྒྱུ ན་སྙིང་གའི་ཧཱུྃ་གསལ་གདབ་ཅིང་བསྒོམ། བརྒྱད་པ་ནི། འཁོར་ལོ་གཅིག་ལ་བརྟེན་པ་སྟེ། དེ་ཡང་རབ་ཏུ་བྱེད་པ་དེ་ཉིད་ལས། དང་པོ་ཤར་གྱི་འདབ་མ་ལ། །ཕྱིས་པར་ལྡན་པའི་མི་བསྐྱོད་པ། །ཞེས་བྱ་བ་ལ་སོགས་པས་བསྟན་ཏེ། ཆོས་ཀྱི་འཁོར་
ལོའི་ལྟེ་བའི་དབུས་སུ་ཧཱུྃ། ཕྱོགས་བཞིར་ཨ་ཨཱ་ཨོཾ་ཨཱཿ དེ་ཐིག་ལེས་བརྒྱན་པ། མཚམས་བཞིར་རི་རཱི་ལོ་ཚིགས་དགོད་པའམ། ཡང་ན་དབུས་སུ་ཨོཾ། ཕྱོགས་བཞིར་ཧཱུཾ་ཧཱུཾ་ཧཱི ཁཾ། མཚམས་སུ་མ་ནིང་བཞི་སྟེ། ཡིག་འབྲུ་དཀར་པོར་བསམས་
སམབུ་ཊའི་ཁྲིད་



4
ལ༑ རླུང་ནང་དུ་འཇུག་ཙ་ན་ཧཱུྃ་དང་ཨོ་གཉིས་ལ་བསྟིམ་ཞིང་སྟེང་རླུང་རན་ཚད་དུ་མནན། དེས་དྲོད་ལ་སོགས་པ་སྐྱེས་ན་དྲག་ཏུ་མནན་ཅིང་བསྒོམ་མོ། །དགུ་པ་ནི་འཁོར་ལོ་གཅིག་ལ་བརྟེན་པ་སྟེ། རབ་ཏུ་བྱེད་པ་དེ་ཉིད་ལས། སྙིང་གའི་ས་བོན་དེའི་
དབུས་སུ། །མཐེ་བོང་ཡོངས་ཀྱི་དཀྱིལ་འཁོར་ཉིད། །ཅེས་པ་ལ་སོགས་པས་བསྟན་ཏེ། དེའང་ཆོས་ཀྱི་འཁོར་ལོའི་ལྟེ་བར། ཟླ་བའི་དཀྱིལ་འཁོར་སྲན་མ་ཕྱེད་བཀས་པ་ཙམ་ཞིག་གི་སྟེང་དུ་ཧཱུྃ་དཀར་པོ་ཡུངས་འབྲུ་ཙམ་ཞིག་བསྒོམས་ལ། དེར་རླུང་
| བསྟིམ་ཞིང་སྟེང་རླུང་རན་ཚད་དུ་མནན་ཅིང་བསྒོམ་མོ། །བཅུ་པ་ནི་འཁོར་ལོ་བཞི་ལ་བརྟེན་པ་སྟེ། རབ་ཏུ་བྱེད་པ་དེ་ཉིད་ལས། དམིགས་པའི་ས་བོན་རྣམ་པ་ལྔ། །སྤྱི་བོ་སྤྱི་མེད་ཡང་དག་གནས། །ཞེས་བྱ་བ་ལ་སོགས་པས་བསྟན་པའོ། །དེ་ལ་
# འཁོར་ལོ་བཞིའི་དབུས་ཀྱི་ལྟེ་བར། ཨོཾ་ཧཱུྃ་ཨོཾ་ཧཱུྃ་བསམས་ལ། འདབ་མ་རྣམས་ལ་ཡི་གེ་དགོད་པ་དང་བྲལ་བར་བྱ། འོག་གི་རླུང་ཅུང་ཟད་ཅིག་བསྐམས་པས། ལས་ཀྱི་རླུང་གིས་ཡེ་ཤེས་ཀྱི་མེ་སྦར་བས། ཡིག་འབྲུ་གསུམ་པོ་ཞུ་བའི་བདུད་རྩིས་
རིམ་གྱིས་གསོས་བཏབ། ཧོ་ཞུ་བའི་བྱང་སེམས་ཀྱི་ཆུ་རྒྱུན་ཤིན་ཏུ་ཆ་ཕྲ་བ་དབུ་མ་ནས་བྱོན་པས། ཨོཾ་མེར་འབར་ནས་སྤྱི་བོའི་བར་དུ་འབར་བ་རྒྱུན་མི་ཆད་པ་བསྒོམ། དེས་དྲོད་ལ་སོགས་པ་སྐྱེས་ན་འོག་རླུང་དྲག་ཏུ་བསྐུམ་ཞིང་དམིགས་པའང་དྲག་ཏུ་
གཏད་ལ་བསྒོམ་པའོ། །བཅུ་གཅིག་པ་འཁོར་ལོ་གཅིག་ལ་བརྟེན་པ་ནི། ལྔ་པ་དངོས་ལས། ཁ་དོག་ཅན་གྱིས་རྟོག་སྒྲིབ་པ། །ཞེན་པ་མེད་པའི་སེམས་ཀྱིས་ནི། །ཞེས་བྱ་བ་ལ་སོགས་པས་བསྟན་ཏེ། སྤྲུལ་པའི་འཁོར་ལོའི་ལྟེ་བ་ལ་ཨོ་རབ་ཏུ་འབར་



བཞི་
༄༅། །བ་བསྒོམ། འདབ་མ་ལ་ཡི་གེ་དགོད་པ་དང་བྲལ་བར་བྱ། དབུགས་ཕྱིར་འགྲོ་བའི་དུས་སུ་ཨོཾ་གི་མེ་ཤིན་ཏུ་ཆ་ཕྲ་བ་དབུ་མ་ནས་འབར། སྙིང་ག་ནས་ལོག དེ་ནས་རོ་མ་ནས་འབར། སྨིན་མཚམས་ཀྱི་སྒོ་ཕྱེ། སྣ་བུག་
གཡས་ནས་འཕྲོས། དེ་བཞིན་གཤེགས་པ་ཐམས་ཅད་ཀྱི་ཤངས་ཁུང་གཡོན་ནས་ཞུགས། གནད་ཀྱི་སྒོ་ཕྱེ། འཁོར་ལོ་བཞི་ལ་བཞུ་བཏུལ་བྱས་པའི་བྱང་སེམས་ཀྱི་རྒྱུན་ཤངས་ཀྱི་བུ་ག་གཡས་ནས་བྱུང་། བདག་གི་གཡོན་དུ་ཞུགས། རྐྱང་མ་ནས་
བབས་ཏེ་ལྟེ་བའི་ཨོཾ་ལ་ཐིམ་པས། ཨོཾ་དྲག་ཏུ་འབར། དབུ་མ་ནས་ཤིན་ཏུ་ཆ་ཕྲ་བར་འབར་བ་ལ་ཤེས་པ་དྲག་ཏུ་གཏད་དེ། རླུང་ཁ་སྦྱར་བའོ། །བཅུ་གཉིས་པ་སྲོག་དང་རྩོལ་བ་ལ་བརྟེན་པ་ཡིག་འབྲུའི་རྣལ་འབྱོར་ནི། དྲུག་པའི་དང་པོ་ལས། འགྲོ་
དང་རྗེས་སུ་འོང་བ་ཉིད། །ཁམས་དང་སེམས་ཀྱི་རྟག་འགྲོ་བའི། །ཞེས་བྱ་བས་བསྟན་ཏེ། ལུས་སྐྱིལ་ཀྲུང་དུ་གནད་ལ་དབབ། སྤྲུལ་པའི་འཁོར་ལོའི་དབུས་སུ་ཨོཾ། འདབ་མ་བརྒྱད་ཀྱི་འདབ་མ་རེ་རེ་ལ་ར་ཧ་ལ་སོགས་ཏེ། ཡི་གེ་བཅུ་དྲུག་པོ་གཉིས་
གཉིས་མེའི་རྣམ་པར་བསམ། རྩོལ་བའི་རླུང་ཕྱིར་འགྲོ་བའི་དུས་སུ་ཡིག་འབྲུ་ཐམས་ཅད་གྱེན་ལ་གཡོས་ནས་སྙིང་གའི་འཁོར་ལོ་ཆགས་པར་བསྒོམ་སྟེ་རླུང་ནང་དུ་གཞུག མ་བདེ་ན་སྲོག་གི་རླུང་ནང་དུ་འོངས་པའི་དུས་སུ་མ་གཡོས་པར་གནས་པར་
བསྒོམས་ལ་སྟེང་རླུང་ཅུང་ཟད་མནན་པའི་ཚུལ་གྱིས་ཡང་དང་ཡང་དུ་བསྒོམ་པའོ། །བཅུ་གསུམ་པ་འཁོར་ལོ་གཅིག་ལ་བརྟེན་པ་སྲོག་གི་རྣལ་འབྱོར་ནི། རབ་ཏུ་བྱེད་པ་དེ་ཉིད་ལས། ར་ནི་མེ་ཞེས་བྱ་བར་བཤད། །ཁྲག་ལ་མཁྲིས་པ་ཡང་དག་



རྒྱུད་སྡེ་ཀུན་བཏུས་
ལའོང་། །ཞེས་བྱ་བ་ལ་སོགས་པས་བསྟན་ཏེ། ལུས་གནད་ཙོག་པུར་འདུག །སྙིང་གར་པདྨ་ལྔའི་ལྟེ་བར་ཧཱུཾ། འདབ་མ་ལྔ་ལ་ར་ཧ་ས་ཡ་ཨེ་ལྔ་པོ་ཁ་དོག་དཀར་པོར་བསྒོམ། རླུང་ནང་དུ་འཇུག་པའི་དུས་སུ་ཡི་གེ་ལྔ་པོ་ལ་བསྟིམ་སྟེ་རླུང་མནན་
པའོ། །བཅུ་བཞི་པ་རྩོལ་བ་ལ་བརྟེན་པ་ཡིག་འབྲུའི་རྣལ་འབྱོར་ནི། རབ་ཏུ་བྱེད་པ་དེ་ཉིད་ལས། རྐན་དུ་ར་དང་ཐམས་ཅད་དུ། །ས་བོན་བཞི་ནི་དམ་པ་ཉིད། །ཅེས་བྱ་བས་བསྟན་ཏེ། ཡ་རྐན་ལྕེ་ཆུང་གི་རྩ་བར་པདྨ་འདབ་མ་བཞི་པའི་དབུས་སུ་
ཨོ༑ འདབ་མ་བཞི་ལ་ར་ཧ་ས་མ། ཡིག་འབྲུ་རྣམས་དམར་པོར་བཀོད་དེ། རླུང་ཕྱིར་འགྲོ་བའི་དུས་སུ་ཡིག་འབྲུ་ལྔ་པོ་ལ་བསྟིམས་ལ་ནང་དུ་འོང་དུ་མི་གཞུག མ་བདེ་ན་ཅུང་ཟད་རྡུབ་ཅིང་སྔར་བཞིན་བྱས་ཏེ་བསྒོམ་པའོ། །བཅོ་ལྔ་པ་སྲོག་རྩོལ་ལ་
སྒྱུ བརྟེན་པའི་ཡིག་འབྲུའི་རྣལ་འབྱོར་ནི། རབ་ཏུ་བྱེད་པ་དེ་ཉིད་ལས། སྟེང་གི་སྒོ་དང་འོག་ཉིད་དེ། །ཞེས་བྱ་བ་ལ་སོགས་པས་བསྟན་ཏེ། ཕ་ལས་སྐྱེས་པ་གསུམ། མ་ལས་སྐྱེས་པ་གསུམ་སྟེ་ཁམས་དྭངས་མ་དྲུག དེ་ལ་བརྟེན་པའི་བདེ་བ་དང་མི་རྟོག་
པ་གཉིས་ཀྱི་མཚོན་བྱེད་བྱང་ཆུབ་སེམས་ཀྱི་རང་བཞིན་ལོ་ཨ་ཀ་ཙ་ཊ་ཏ་པ་ཡ་ཤ ཆོས་ཀྱི་འཁོར་ལོ་འདབ་མ་བརྒྱད་ལ་དགོད་དོ། །དབུས་ཀྱི་ལྟེ་བར་ཐིག་ལེ་དཀར་པོ་གཅིག་དང་དགུ་བཀོད་ལ། སྲོག་གི་རླུང་ནང་དུ་འཇུག་པ་ན་ཡིག་འབྲུ་རྣམས་མར་
གཡོས་ནས་ལྟེ་བར་ཆགས། རྩོལ་བའི་རླུང་གིས་ཡར་ཕུལ་ནས་ཆོས་ཀྱི་འཁོར་ལོར་སྔ་མ་བཞིན་ཆགས་ནས་གནས་པར་བསྒོམ་པའོ། །ཡང་ན་ཆོས་ཀྱི་འཁོར་ལོའི་ལྟེ་བ་ལ་ཧཱུཾ། འདབ་མ་བརྒྱད་ལ་ཨཱ་ལི་བཅོ་ལྔ་དགོད། འདབ་མ་རེ་རེ་ལ་རིང་ཐུང་



རྡ ། །གཉིས་གཉིས་གཅིག་ལ་ཨོཾ་ངོ༌། །རྩོལ་བའི་རླུང་གིས་དེ་རྣམས་སྤྱི་བོའི་བར་དུ་གཡོས། སྲོག་གི་རླུང་གིས་མར་གཡོས་ནས་སྔ་མ་བཞིན་གནས་པར་བསྒོམ་མོ། །བཅུ་དྲུག་པ་རྩོལ་བ་ལ་བརྟེན་པ་ཐིག་ལེའི་རྣལ་འབྱོར་
ནི༔ རབ་ཏུ་བྱེད་པ་དེ་ཉིད་ལས། མེ་ཉིད་དང་ནི་རླུང་ཉིད་དང་། །དབང་ཆེན་དང་ནི་དེ་བཞིན་ཆུ། །ཞེས་པ་ལ་སོགས་པས་བསྟན། སྤྲུལ་པའི་འཁོར་ལོའི་དབུས་སུ་ཟླ་བ་དང་ཉི་མ་སྲནམ་ཕྱེད་བཀས་ཙམ་གཉིས་ཁ་སྦྱར་བའི་དབུས་སུ་ཐིག་ལེ་དཀར་པོ་
ཡུངས་འབྲུ་ཙམ་ཞིག་བསྒོམ། དབུགས་ཕྱིར་འགྲོ་བའི་དུས་སུ། དེ་ལས་ས་རླུང་སེར་པོ་སྤྲོས་ཏེ་ཕྱིར་འགྲོ་ཚད་དུ་གཏང་། ནང་དུ་འཇུག་པའི་དུས་སུ་ཐིག་ལེ་དེ་ཉིད་ལ་བསྟིམས་ཏེ་རླུང་རན་ཚད་དུ་མནན། དེ་ལྟ་བུའི་ཚུལ་གྱིས་ཡར་ངོའི་ཚེས་གཅིག་གི་
ཐོ་རངས་ནས་བཟུང་སྟེ། ཐུན་བཞིའི་ངེས་པས་བསྒོམས་ཏེ། དེ་བཞིན་དུ་ཆུ་རླུང་དཀར་པོ། མེ་རླུང་དམར་པོ། རླུང་གི་རླུང་ལྗང་སེར་དུ་སྤྲོ་ཞིང་བསྡུ་བ་དང་རིང་ཐུང་ཅི་རིགས་པར་བསྒོམ་མོ། །བཅུ་བདུན་པ་འཁོར་ལོ་གཅིག་ལ་བརྟེན་པ་ཐིག་ལེའི་པ
རྒྱུ། རྣལ་འབྱོར་སྲོག་དང་བསྟན་པའོ། །དེའང་དྲུག་པའི་གཉིས་པ་ལས། སྙིང་གི་ནང་སོན་པདྨ་ནི། །འདབ་མ་བརྒྱད་པ་སྙིང་པོར་བཅས། །ཞེས་བྱ་བ་ལ་སོགས་པས་བསྟན་ཏེ། ཆོས་ཀྱི་འཁོར་ལོ་འདབ་མ་བརྒྱད་པ་ཁ་དོག་སྔོན་པོའི་ལྟེ་བར། ཐིག་ལེ་
དཀར་བ་ཡུངས་འབྲུ་ཙམ་ཞིག་བསམས་ལ། དབུགས་ནང་དུ་འཇུག་པའི་དུས་སུ་གཡོན་གྱི་ཆ་ལ་བརྟེན་ཏེ་དེ་ལ་བསྟིམས་ལ་སྟེང་རླུང་རན་ཚད་མནན་པའོ། །བཅོ་བརྒྱད་པ་ཙཀྲ་བཞི་ལ་བརྟེན་པའི་ཐིག་ལེའི་རྣལ་འབྱོར་ནི། རབ་ཏུ་བྱེད་པ་དེ་ཉིད་
ལྔ་ས མབུ་ཊའི་ཁྲིད། །



རྒྱུད་སྡེ་ཀུན་བཏུས་
ལས༑ ལྟེ་བར་ཨ་ཡི་གཟུགས་ཀྱི་ནི། །ཐུང་དུ་རུ་ནི་ཡང་དག་གྲགས། །ཞེས་བྱ་བ་ལ་སོགས་པས་བསྟན་ཏེ། ཙཀྲ་བཞིའི་ལྟེ་བར་སོང་བའི་ཁ་དོག་ཅན་གྱི་ཐིག་ལེ་རེ་རེ་བསྒོམ། དེ་དག་ལ་རླུང་བསྟིམ་ཞིང་སྟེང་རླུང་རན་ཚད་མནན་པའོ། །བཅུ་དགུ་པ་
ཡང་ཚིག་དེ་ཉིད་ཀྱིས་བསྟན་ཏེ། འཁོར་ལོ་བཞི་ལ་བརྟེན་པ་འོད་ཟེར་སྤྲོ་བསྡུའི་རྣལ་འབྱོར་རོ། །དེ་ཡང་འཁོར་ལོ་བཞིའི་ལྟེ་བར་ཨོཾ་ཧཱུྃ་ཨོཾ་ཧཾ་རྣམས་དཀར་སྔོ་དམར་དཀར་བསྒོམས་ལ་དབུགས་ཕྱིར་འགྲོ་བའི་དུས་སུ་ཡིག་འབྲུ་དེ་དག་ལས་སོ་སོའི་ཁ་
དོག་གི་འོད་ཟེར་སྣ་སྒོ་གཉིས་ལས་རིམ་གྱིས་སྤྲོས་ཏེ། ནང་དུ་འཇུག་པའི་དུས་སུ་ཡི་གེ་སོ་སོ་ལ་བརྟེན་པའི་ཚུལ་གྱིས་ཡང་དང་ཡང་དུ་བསྒོམ་པའོ། །ཉི་ཤུ་པ་ནི་དྲུག་པའི་གསུམ་པ་ལས། རྐང་པའི་མཐིལ་དུ་གནས་པའི་རླུང་། །རྩོམ་པ་ཆེན་པོ་གཞུ་ཡི་
དབྱིབས། །ཞེས་བྱ་བ་ལ་སོགས་པས་བསྟན་ཏེ། ལུས་ལ་གནས་པའི་འབྱུང་བ་ཆེན་པོ་བཞིའི་དཀྱིལ་འཁོར་ཡེ་ནས་གསལ་བཏབ་ལ། འོག་རླུང་ཅུང་ཞིག་བསྐམས་པས་རླུང་གིས་མེ་སྦར་བས་ཆུ་བསྐོལ། དེས་ས་ཞུ་བའི་རླངས་པས་སྤྱི་བོའི་ཧཾ་བཞུ་
བའི་བྱང་སེམས་ཀྱི་རྒྱུན་རིམ་གྱིས་ལྟེ་བའི་གནས་སུ་འཛག་པར་བསྒོམ་པའོ། །ཉི་ཤུ་གཅིག་པ་ནི། དྲུག་པའི་གསུམ་པ་དེ་ཉིད་ལས། །སྤྲུལ་པའི་འཁོར་ལོའི་དབུས་སུ་ནི། །སྡེ་ཚན་བརྒྱད་ཀྱིས་ཡོངས་སུ་བསྐོར། །ཞེས་བྱ་བ་ལ་སོགས་པས་བསྟན་
ཏོ༑ །འཁོར་ལོ་བཞི་ལ་བརྟེན་པའོ། །དེའང་སྤྲུལ་པའི་འཁོར་ལོའི་ལྟེ་བར་ཨོཾ། ནང་སྐོར་འདབ་མ་བརྒྱད་ལ་ཨ་ཀ་ཙ་ཊ་ཏ་པ་ཡ་ཤ ཕྱི་སྐོར་འདབ་མ་དྲུག་ཅུ་རྩ་བཞི་ལ་ཨཱ་ལི་ཕྲག་གཉིས་གཡོན་སྐོར། ཀཱ་ལི་ཧ་དང་ཀ་སྤངས་པ་སུམ་ཅུ་སོ་གཉིས་



དགཡས་སྐོར། ཆོས་ཀྱི་འཁོར་ལོའི་ལྟེ་བར་ཧཱུྃ། ཕྱོགས་ཀྱི་འདབ་མ་ལ་ཨ་ཨི་ཨུ་ཨེ། མཚམས་བཞིར་ཡ་ཝ་ར་ལ། ལོངས་སྤྱོད་ཀྱི་འཁོར་ལོ་ལ་ཨོ། ནང་སྐོར་ལ་ཨཱ་ཨཱི་ཨཱུ་ཨི། ཕྱི་སྐོར་བཅུ་གཉིས་ལ་དབྱངས་མ་
ནིང་དང་བྲལ་བ། བདེ་བ་ཆེན་པོའི་ལྟེ་བར་ཧཾ། འདབ་མ་ལ་ཨ་ལི་ཕྲག་གཉིས་གཡས་སྐོར་གཡོན་སྐོར་དུ་བཀོད་ལ། རྩ་གཉིས་ཀྱང་གསལ་གདབ། འོག་རླུང་ཅུང་ཟད་བསྐུམས་པས་བཤང་སྒོའི་རླུང་གིས་སུམ་མདོའི་མེ་སྦར། ལྟེ་བའི་ཨོཾ་ལ་ཕོག་
པས་ཨོཾ་མེར་འབར། རོ་མ་ནས་སོང་། འཁོར་ལོ་གོང་མ་གཉིས་བསྲེགས་མགྲིན་པ་ནས་མེ་ལན་གསུམ་མར་ལོག དེ་ནས་སྟོབས་དང་ལྡན་པ་འབར་བས། ཧཾ་བསྲེགས་ནསཞུ་བའི་བྱང་སེམས་ཀྱི་རྒྱུན་རྐྱང་མ་ནས་བབས་པས་འཁོར་ལོ་གཉིས་པོའི་
ཡ ཡིག་འབྲུ་རྣམས་གསོས་བཏབ། ཨཾ་ལ་རེག་པས་དྲག་ཏུ་འབར་ཏེ་ཤིན་ཏུ་ཆ་ཕྲ་བའི་རྣམ་པ་དབུ་མ་ནས་འབར་བས། ཧཾ་ཞུ་ནས་བྱང་སེམས་འོ་མའི་རྒྱུན་ལྟར་རམ། མུ་ཏིག་གི་རྡོག་མ་ལྟར་བབས་པ་རྒྱུན་མི་ཆད་པའི་འབར་འཛག་གི་རྣམ་པ་ལ་བློ་གཏད་
ཊྛ |ལ་རླུང་ཁ་སྦྱར་བས་འཁོར་ལོ་བཞིའི་རིམ་པས་དགའ་བ་བཞིའི་རིམ་པས་དགའ་བ་བཞིའི་ཉམས་སུ་མྱོང་བ་ཇི་ལྟར་ལྟ་བ་རིམ་པ་བཞིན་དུ་བསྐྱེད་ནས་རྟགས་དང་ཡོན་ཏན་ཐམས་ཅད་ཅི་རིགས་པར་འབྱུང་བར་འགྱུར་རོ། །ཉི་ཤུ་གཉིས་པ་ནི། བརྟག་པ་དྲུག་
པ་ལས། ལས་ཀྱི་རླུང་གིས་བསྐུལ་བ་ཡིས། །ལས་ལ་བཅོམ་ལྡན་ཤེས་རབ་སྤྱོད། །ཅེས་བྱ་བ་ལ་སོགས་པས་བསྟན་ཏེ། འཁོར་ལོ་གཅིག་ལ་བརྟེན་པ་ཡིན། དེའང་སྤྲུལ་པའི་འཁོར་ལོ་འདབ་མ་བརྒྱད་པའི་ལྟེ་བར་ཨོཾ་ཤིན་ཏུ་ཆ་ཕྲ་བ་མེར་འབར་བར་
29



རྒྱུད་སྡེ་ཀུན་བཏུས་
བསམས་ཏེ། འོག་རླུང་ཨ་ལོང་འབྱེད་འཛུམ་ཡང་ཡང་བྱ་ཞིང་། ཤེས་པ་ཨོཾ་ལ་དྲག་ཏུ་གཏད་པས། དྲོད་ལ་སོགས་པ་བྱུང་ན་དེ་ལ་ཤེས་པ་རན་ཚད་མནན་ཅིང་དེ་ཉིད་ཀྱིས་སྟེང་རླུང་ཡང་རང་འགགས་སུ་འགྲོ་ལ། མཐར་ཨོཾ་གི་མེ་དེ་ཧཾ་གི་བར་དུ་
འབར་ནས་འཁོར་ལོ་གོང་མ་རྣམས་ཀྱི་བྱང་སེམས་ལྟེ་བར་མངོན་དུ་བྱེད་ཅིང་རྟགས་དང་ཡོན་ཏན་ཐམས་ཅད་ཇི་ལྟ་བ་བཞིན་འབྱུང་བར་འགྱུར་རོ། །ཉི་ཤུ་གསུམ་པ་ནི། བརྒྱད་པའི་གསུམ་པ་ལས། སྙིང་གི་དཀྱིལ་འཁོར་དབུས་གནས་པར། །སངས་
རྒྱས་ལྔ་ཡི་ས་བོན་རྣམས། །ཞེས་བྱ་བ་ལ་སོགས་པས་བསྟན་ཏེ། འཁོར་ལོ་གཅིག་ལ་བརྟེན་པ་ཡིག་འབྲུའི་རྣལ་འབྱོར་རོ། །དེ་ཡང་ཡེ་ཤེས་མཁའ་འགྲོ་མའི་ང་རྒྱལ་དང་ལྡན་པས། ཆོས་ཀྱི་འཁོར་ལོའི་ལྟེ་བར་ཧཱུྃ། ཕྱོགས་བཞིར་ཨོ་ཏཱ་ཧི༔
ཁོ༑ ཡང་ན་བྷཾ་ཨཱི་ཛཱི་ཎཾ། བཞི་བསྒོམས་པས་རླུང་ཡིག་འབྲུ་ལྔ་ལ་བསྟིམ་ཞིང་སྟེང་རླུང་རན་ཚད་མནན་པའོ། །ཙཎྜ་ལཱི་ཉི་ཤུ་བཞི་པ་འཁོར་ལོ་གཅིག་ལ་བརྟེན་པ་ནི། ཆོས་ཀྱི་འཁོར་ལོའི་ལྟེ་བར་ཟླ་བ་སྲན་མ་ཕྱེད་བཀས་ཙམ་ཞིག་གི་སྟེང་དུ་ཧཱུྃ་དཀར་པོ་
ཡུངས་འབྲུ་ཙམ་ཞིག་བསམས་ལ། དབུགས་ནང་དུ་དྲག་ཏུ་བརྔུབས་ཏེ། སྟེང་རླུང་རན་ཚད་དུ་མནན། འོག་རླུང་ཡང་ཅུང་ཟད་ཁ་སྦྱར། དེ་ལ་དུ་བ་ལ་སོགས་པའི་རྟགས་ལྔ་མཐོང་། མཐར་ཧཱུཾ་ཉིད་ཀྱང་ཤིན་ཏུ་འབར་བའི་སྟོབས་ཀྱིས་ཡོན་ཏན་རྣམ་པ་
བརྒྱད་ཀྱང་མི་འབྱུང་མི་སྲིད་པར་བཞེད་གསུངས། ཡང་སྙིང་ག་ཆོས་ཀྱི་འཁོར་ལོའི་ལྟེ་བ་ལ་ཧཱུཾ། ཕྱོགས་བཞིར་ཨོཾ་ཧཱུྃ་ཧཱུྃ༔ ལཾ། མཚམས་བཞིར་ཡ་ར་ལ་ཝ་བཀོད་དེ། རླུང་ཧཱུཾ་ལ་བསྟིམས་ཏེ་ཁ་སྦྱར་བས་རྟགས་ལྔ་ཡོན་ཏན་བརྒྱད་འབྱུང་། །



བདུན་
gད ཞི ང་། མཐར་རང་བྱུང་གི་ཡེ་ཤེས་གསལ་སྟོང་གི་ཏིང་ངེ་འཛིན་མཆོག་ཏུ་གྱུར་པ་སྐྱེས་ནས། མཆོག་གི་དངོས་གྲུབ་ཚེ་འདི་ཉིད་ལ་གྲོལ་བར་འགྱུར་རོ། །བརྟག་པ་ལྔ་པའི་རབ་ཏུ་བྱེད་པ་གཉིས་པ་ལས། ཐིག་ལེའི་རྣལ་
[འབྱོར་རྣམ་པ་བཞི་འབྱུང་བ་ལས། འདི་ཡིས་བསྒོམ་པ་ཐམས་ཅད་ཀྱིས། །འོད་ཟེར་དཀར་པོས་རྣམ་པར་བརྒྱན། །ཞེས་བྱ་བ་ལ་སོགས་པས་ཚངས་པའི་ལྕེ་ཆུང་གི་གནས་སུ་བསྒོམས་པས། ལུས་བརྟན་ཅིང་སྐུ་དཀར་དང་གཉེར་མ་འཇོམས་པར་བྱེད་
པའི་ཐབས་བསྟན་ཏེ། ཡེ་ཤེས་མཁའ་འགྲོའི་ང་རྒྱལ་དང་ལྡན་པས་ཁམས་ཆ་མཉམ་ལུས་ཙོག་པུར་འདུག་ལ། བསྒྲིམ་ལྷོད་རན་པར་བྱས་ཏེ། ཚངས་པའི་སྒོར་ཟླ་བའི་དཀྱིལ་འཁོར་མཐེ་བོང་ཡོངས་ཀྱི་དཀྱིལ་འཁོར་ཙམ་མམ། སྲན་མ་ཕྱེད་བཀས་
ཙམ་གྱི་སྟེང་དུ་ཧཱུྃ་དཀར་པོ་མགོ་ཐུར་བལྟས། འོག་ཏུ་སུཾ་དཀར་པོ་ཐུར་བལྟས་བསམས་ལ། དབུགས་ཕྱིར་འགྲོ་བའི་དུས་སུ་རླུང་སུ་ལ་ཕོག་པས་སུ་གཡོས་ཏེ། གཉིས་པོ་ཡང་གཡོས་པས་དེ་གཉིས་ཀའི་བདུད་རྩི་མུ་ཏིག་གི་རྡོག་མ་ལྟར་བསམ་
ཀྵཔའམ། འོ་མའི་རྒྱུན་ལྟར་བབས་པར་བསམས་ཏེ། ལྕེ་ལྕེ་ཆུང་གི་དྲུང་དུ་གྱེན་ལ་བཟློག་སྟེ་སྦྱར་ནས་མྱངས་པས་རོ་སྣ་ཚོགས་མྱོང་། ཁམས་བརྟས་སྐྲ་དཀར་དང་གཉེར་མ་ཐམས་ཅད་འཇོམས་སེམས་ཉིད་གཉིས་སུ་མེད་པའི་ཡེ་ཤེས་རྟོགས་པ་ལ་
།སོགས་རྟགས་དང་ཡོན་ཏན་ཐམས་ཅད་འབྱུང་བར་འགྱུར་རོ། །གཉིས་པ་སྒོ་བཅུའི་ཐིག་ལེ་སྙིང་གར་བསྒོམ་པ་ནི། སྙིང་གའི་ས་བོན་པད་དབུས་སུ། །མཐེ་བོང་ཡོངས་ཀྱི་དཀྱིལ་འཁོར་ཉིད། །ཅེས་པ་ལ་སོགས་པས་བསྟན་ཏེ། སྙིང་གར་ཟླ་བའི་
སམབུ་ཊའི་ཁྲིད་



རྒྱུད་སྡེ་ཀུན་བཏུས་
དཀྱིལ་འཁོར་སྔར་གྱི་ཚད་ཙམ་ཞིག་གི་སྟེང་དུ་ཧཱུྃ་དཀར་པོ་ཡུངས་འབྲུ་ཙམ་ཞིག་བསམ། དབུགས་ཕྱིར་འགྲོ་བའི་དུས་སུ་ཟླ་བ་དང་ཧཱུཾ་གི་འོད་དཀར་པོས་སྒོ་དགུ་སྨིན་མཚམས་དང་བཅུ་པོ་ཐམས་ཅད་མུན་ཁང་དུ་སྒྲོན་མེ་བཏེག་པ་ལྟར་བསམ། ནང་དུ་
|འཇུག་པའི་ཚེ་མིག་གཉིས་ནས་བརྩམས་ཏེ་རིམ་གྱིས་སྒོ་ཐམས་ཅད་ཀྱི་ཐིག་ལེ་ཆར་གྱི་རྒྱུན་ལྟར་བབས་ནས་ཧཱུྃ་ལ་ཐིམ་པར་ཡང་དང་ཡང་དུ་བསྒོམ་པའོ། །གསུམ་པ་ཐམས་ཅད་ཀྱི་ཐིག་ལེ་སྙིང་གར་བསྒོམ་པ་ནི། སྐྲ་ཡི་རྩེ་མོ་བརྒྱ་སྟོང་ཆ། །ཞེས་པ་ལ་
སོགས་པས་བསྟན་ཏེ། སྙིང་གར་སྔར་བཞིན་དང་མཉམ་པའི་ཟླ་བའི་སྟེང་དུ་ཐིག་ལེ་ཡུངས་འབྲུ་ཙམ་དམར་སྐྱ་གཅིག་བསམས་ལ། དབུགས་ཕྱིར་རྒྱུ་ཙ་ན་དེའི་འོད་ཀྱིས་རྩ་སུམ་ཅུ་རྩ་གཉིས་པོ་ཐམས་ཅད་གསལ་གདབ། ནང་དུ་འཇུག་ཙ་ན་རྩ་ཐམས་
ཅད་ནས་བྱང་ཆུབ་ཀྱི་སེམས་ཆར་གྱི་རྒྱུན་ལྟར་སྙིང་གའི་ཐིག་ལེ་ལ་ཐིམ་པར་ཡང་དང་ཡང་དུ་བསྒོམ་པའོ། །བཞི་པ་ཚངས་པའི་ཐིག་ལེ་དཀར་པོར་བསྒོམ་པ་ནི། སྙིང་གར་ཟླ་བ་ཙམ་གྱི་སྟེང་དུ་ཧཱུྃ་དཀར་པོ་ཡུངས་འབྲུ་ཙམ་ཞིག ཚངས་པའི་སྒོར་ཧཾ་
དཀར་པོ་མགོ་ཐུར་ལ་བལྟས་པ་བསམས་ཏེ། རླུང་ཕྱིར་འགྲོ་ཙ་ན་ཧཱུྃ་གི་འོད་ཧཾ་ལ་རེག་པས། ཧཱུྃ་ལས་བྱང་སེམས་ཀྱི་བདུད་རྩི་མུ་ཏིག་གི་དོག་མ་ལྟར་རིམ་གྱིས་བབས་ནས་ཧཱུྃ་ལ་ཐིམ་པར་ཡང་དང་ཡང་དུ་བསྒོམས་པས་གསལ་བ་ཁྱད་པར་ཅན་
དང་། རྟགས་དང་ཡོན་ཏན་འབྱུང་ཞིང་། ཚེ་འདི་ཉིད་ལ་དངོས་གྲུབ་ཀྱི་གོ་འཕང་ཐོབ་པར་འགྱུར་རོ། །རྟག་པ་དྲུག་པའི་རབ་ཏུ་བྱེད་པ་ལས། མི་ཤིགས་ཧཱུཾ་གི་ས་བོན་ནི། །བ་མོ་ལྟ་བུར་འཛག་པ་ཉིད། །ཅེས་བྱ་བས་ཧེ་རུ་ཀ་དང་ཕག་མོ་ཁ་སྦྱོར་གྱི་
32



༄༅།
བརྒྱད་བྱོན། སམབུ་ཊའི་ཁྲིད་
།རྣལ་འབྱོར་བསྟན་ཏེ། སྤྲུལ་པའི་འཁོར་ལོའི་ལྟེ་བར་ཨོཾ་རབ་ཏུ་འབར་བ། ཆོས་ཀྱི་འཁོར་ལོའི་དབུས་སུ་ཧཱུྃ་དཀར་པོ་མགོ་ཐུར་བལྟས། དེ་གཉིས་དབུ་མ་ཤིན་ཏུ་ཆ་ཕྲ་བ་གཅིག་གིས་ཟུང་སྦྲེལ་བར་བསམས་ལ། འོག་རླུང་
ཅུང་ཟད་བསམས་པས། ཨོཾ་གི་མེ་ཤིན་ཏུ་ཕྲ་བ་དབུ་མ་ནས་འབར་བ། འཛག་པ་ཨོཾ་ལ་རེག་པས་ཆེར་འབར་བ་རྒྱུན་མི་ཆད་པ། ཧཱུྃ་ལས་འཛག་པ་རྒྱུན་མི་ཆད་པའི་འབར་འཛག་གི་རྣམ་པ་ལ་བློ་གཏད་དེ་འོག་རླུང་ཅི་རིགས་པར་བསྐྱོད་ཅིང་བསྒོམ་
པའོ། །རང་བྱིན་གྱིས་བརླབ་པའི་རིམ་པའི་མན་ངག་བླ་མའི་གསུང་བཞིན་བྲིས་པའོ། །བསྒོམ་པར་བྱ་བའི་དམིགས་པ་ཉི་ཤུ་རྩ་དགུ་དཔལ་ཡང་དག་པར་སྦྱོར་བའི་རྒྱུད་ལས་བྱུང་བ་ཟབ་མོའི་གནད་དོ། །ཨི་ཐི།། ༈ །།རླུང་གི་རྣལ་འབྱོར་གཙོར་
བཞེད་པ་བླ་མའི་ཞལ་ཤེས་འདིའོ། །སེམས་ཀྱི་རྟ་རླུང་ཡིན་པས། དཔེར་ན། རྟ་བཟུང་ན་མི་བསྡོད་པ་བཞིན། རླུང་ཟིན་ན་སེམས་ཟིན། གཙོ་བོ་སེམས་ཟིན་ན་འཁོར་སེམས་ལས་བྱུང་བ་ཟིན་ཡོད་པས། རྣམ་རྟོག་ཡུལ་ལ་མི་འཕྲོ་བས་ལས་མི་
༔ སོག ལས་མ་བསགས་ན་འཁོར་བར་སྐྱེ་བ་མི་ལེན། དེས་གནད་དུ་ཆེ་གསུངས་སོ། །ཡང་ལུས་དབང་དུ་འདུས་ན་རྩ་དབང་དུ་འདུ། རྩ་དབང་དུ་འདུས་ན་རླུང་དབང་དུ་འདུ། རླུང་དབང་དུ་འདུས་ན་སེམས་དབང་དུ་འདུ། སེམས་ལ་དབང་ཐོབ་ན་
#ཏིང་ངེ་འཛིན་ལོགས་ནས་བཙལ་མི་དགོས་གསུངས། དང་པོའི་ཡི་གེ་གཏའ་མ་ཡིན་ལགས་སོ། །ཨ་མོ་གྷ་སིདྡྷི། །



34



ཤགཅིག་
༄༅། །ཐིག་ལེ་བཅུ་དྲུག་གི་སྒོམ་བཟླས་ཉམས་སུ་ལེན་ཚུལ་སྙིང་པོར་དྲིལ་བ་བཞུགས་སོ།།
3s
བཀའ་ཉམས་ལེན་



རྒྱུད་སྡེ་ཀུན་བཏུས་
༄༅། །མཉམ་མེད་ཇོ་བོ་ཡབ་སྲས་འཕགས་པ་ཐུགས་རྗེ་ཆེན་པོའི་ལྷ་ཚོགས་དང་བཅས་པ་ལ་ཕྱག་འཚལ་ཞིང་སྐྱབས་སུ་མཆིའོ། །བྱང་ཆུབ་བར་དུ་རྗེས་སུ་གཟུང་དུ་གསོལ། དེའང་ཐིག་
ལེ་བཅུ་དྲུག་གི་ཉམས་ལེན་སྙིང་པོར་དྲིལ་ཏེ་ལག་ཏུ་བླང་བའི་ཚུལ་ནི། ལྷ་ཆོས་བདུན་ལྡན་གྱི་རྣལ་འབྱོར་ལས་གསུང་རབ་མཐའ་དག་གི་ཉམས་ལེན་ཐིག་ལེ་བཅུ་དྲུག་ཏུ་འདུ་བ་དང་། དེ་རྗེས་དྲན་ལྔར་འདུ་
ཞིང་༔ དེའང་བསྡུ་ན་ཐབས་ཤེས་གཉིས་སུ་འདུ་བར་གསུངས་པས་རྗེས་དྲན་ལྔའི་གདམས་པ་ནི་རྗེ་བཙུན་སྒྲོལ་མས་སྩལ་བ་ཡིན་ཏེ། ནོར་བུའི་ཕྲེང་བའི་ལེའུ་གཉིས་པ་ལས། སྲས་ཀྱི་ཐུ་བོ་སྤྱན་རས་
གཟིགས། །ཁྱེད་ཀྱི་རྗེས་འབྲངས་ཁོ་མོས་བསྐྱང་། །ཁོ་མོའི་གདམས་པ་འདི་ལོངས་ལ། །རྗེས་སུ་འབྲངས་ལ་བསྟན་པར་གྱིས། །སྐྱབས་གནས་བླ་མ་དྲན་པར་མཛོད། །ལུས་ནི་ལྷ་ཡི་རང་བཞིན་ཏེ།



༄༅། །ངག་ནི་བཟླས་བརྗོད་རྒྱུན་པར་མཛོད། །འགྲོ་བ་མ་ལུས་ཕ་མར་སོམས། །སེམས་ཀྱི་གནས་ལུགས་སྟོང་པར་དཔྱོད། །ལྔ་པོ་དེ་ཡི་སྐྱ་བར་ནས། །དགེ་རྩ་ཐམས་ཅད་དག་པར་མཛོད། །ཅེས་གསུངས་པ་དེ་ཡིན་
ལ༑ འདིའི་ཐོག་མཐར་སྦྱོར་རྒྱུ་གཉིས་ཀྱང་སྔ་མའི་འཕྲོ་དེ་མ་ཐག་ཏུ། དེ་ཡི་སྔོན་དུ་གཟུངས་འདི་སྦྱོར། །བྱེ་བ་འགྱུར་དུ་རྒྱལ་བས་གསུངས། །སྲས་མཆོག་དེ་ནི་འདི་ལྟ་སྟེ། །ཨོཾ་སམྦྷ་ར་སམྦྷ་ར་བི་མ་ན་ས་ར་མ་ཧཱ་ཛ་བ་ཧཱུྃ་ཕཊ་ས་ཧ། སས་ཀྱི་ཟླ་
བོ་དེང་ཡང་ཉོན། །དེ་ནི་གོང་དུ་སྤེལ་བྱེད་ཡིན། །སྐྱར་བར་བྱེད་པ་བསྔོ་བ་མཆོག །དུས་གསུམ་དགེ་རྩ་མཆོག་བསགས་པ། །མཆོག་རབ་མཆོག་གི་ལམ་ཉིད་ལ། །མཆོག་གི་སེམས་ཀྱིས་མཆོག་ཏུ་བསྔོ། །དེ་ནི་སྒར་བྱེད་བསོབ་ཡིན། །ཞེས་ཐར་
གྱི་མགོར་འགྱུར་སྔགས་བཟླ་བ་དང་། མཇུག་ཏུ་བསྔོ་བ་བྱེད་ཚུལ་བཅས་གསུངས་སོ། །ཡང་དེའང་ཐབས་ཤེས་གཉིས་སམ་ཟབ་རྒྱས་ཀྱི་ལམ་གཉིས་སུ་བསྡུས་ཏེ་ཉམས་སུ་ལེན་ཚུལ་ལེའུ་ཉི་ཤུ་པ་ལས། ངས་ཆོས་ཐམས་ཅད་ཧྲིལ་ཏེ་དྲིལ་བ་ཞིག་ཁྱོད་
ཙྩོ ལ་སྦྱིན། བདག་ཐོང་གཞན་ལོང་འོད་གུར་བཞུགས། །སྣང་སྟོང་གཞི་ཆོད་ངོ་བོས་སྟོང་། །དཔྱད་ནས་མ་རྙེད་ལམ་དུ་སོང་། ལམ་དེ་མི་ལྡོག་པ་ཡིན་ནོ། །གནས་ལུགས་ཚད་མེད་རྒྱུད་ལ་དྲིལ། །འཁོར་བའི་སྡུག་བསྔལ་རྩད་ནས་ཚོད། །ཅེས་པ་
རྒྱུནས་ སྣང་བའི་ཐབས་ཀྱིས་འགྲོ་བ་དྲོངས། །ཤེས་རབ་དབྱིངས་སུ་གཟིམས་ལ་བཞུགས། །ཧྲིལ་ཏེ་དྲིལ་ན་འདི་ཉིད་ཡིན། །ཞེས་གསུངས་པའི་དགོངས་པ་རྗེ་བཙུན་ཡེ་ཤེས་རྒྱལ་མཚན་དཔལ་བཟང་པོས་བཀའ་གདམས་གླེགས་བམ་གྱི་སྙིང་པོའི་མན་



38
ངག་བདུད་རྩིའི་བུམ་བཟང་དུ་གསུངས་པ་བཞིན་ཡིན་ཏེ། མདོར་བསྡུས་ན་སྟོང་ཉིད་སྙིང་རྗེའི་སྙིང་པོ་ཅན་ལས་མ་འདས་པས་འཕགས་མཆོག་ཐུགས་རྗེ་ཆེན་པོའི་རྣལ་འབྱོར་ཉིད་ཡིན་ནོ། །འདིར་རྗེས་དྲན་ལྔའི་ཆིངས་དང་སྦྱར་ཏེ་ཉམས་སུ་ལེན་པ་
ལ༑ མདུན་གྱི་ནམ་མཁར་དངོས་བརྒྱུད་ཀྱི་བླ་མ་རྣམས་དང་རྒྱལ་བ་སྲས་བཅས་བཞུགས་པར་བསམས་ཏེ། འདྲེན་པ་མཉམ་མེད་སྟོན་པ་བཅོམ་ལྡན་འདས། །གངས་རིའི་མགོན་པོ་རྗེ་བཙུན་སྤྱན་རས་གཟིགས། །རྒྱལ་ཡུམ་སྒྲོལ་མ་བཅོམ་ལྡན་མི་གཡོ་
, མགོན༑ །བཀའ་གདམས་ལྷ་མཆོག་བཞི་ལ་གསོལ་བ་འདེབས། །བྱམས་པ་ཐོགས་མེད་དབྱིག་གཉེན་རྣམ་གྲོལ་སྡེ། །མཆོག་སྡེ་རྡུལ་བའི་སྡེ་དང་གྲགས་པའི་སྡེ། །སེང་བཟང་ཀུ་སཱ་ལི་གཉིས་གསེར་གླིང་པ། །རྒྱ་ཆེན་སྤྱོད་པའི་བརྒྱུད་པར་གསོལ་བ་
འདེབས། །འཇམ་དབྱངས་ཡོད་མེད་ཕྱོགས་འཇིག་ཀླུ་སྒྲུབ་དང་། །ཟླ་བ་གྲགས་པ་རིག་པའི་ཁུ་བྱུག་ཆེ། །སངས་རྒྱས་དགོངས་སྐྱོང་འཕགས་པ་ཡབ་སྲས་ཏེ། །ཟབ་མོ་ལྟ་བའི་བརྒྱུད་པར་གསོལ་བ་འདེབས། །ཐུགས་རྗེ་ཆེན་པོ་བདེ་གཤེགས་རྡོ་རྗེ་
འཆང་༑ །མཆོག་གཟིགས་ཏི་ལོ་པ་དང་ནཱ་རོ་པ། །དཔལ་མཆོག་ཌོམྦི་པ་དང་ཨ་ཏི་ཤ །ཉམས་ལེན་བྱིན་རླབས་བརྒྱད་པར་གསོལ་བ་འདེབས། །ལམ་བཟང་གསལ་མཛད་མགོན་པོ་ཨ་ཏི་ཤ །བཀའ་གདམས་བསྟན་པའི་མེས་པོ་རྒྱལ་བ་འབྲོམ། །
ལེགས་པའི་ཤེས་རབ་རྒྱལ་མཚན་བཞི་ལ་སོགས། །དངོས་བརྒྱུད་བླ་མ་རྣམས་ལ་གསོལ་བ་འདེབས། །སྲིད་ལ་ཞེན་ལོག་རྐྱེན་ངན་གྲོགས་སུ་ཤར། །བདག་གཞན་མཉམ་བརྗེས་རླབས་ཆེན་སྤྱོད་ལ་ཞུགས། །སྲིད་རྩ་དྲུང་འབྱིན་ལྟ་བས་རྒྱས་བཏབ་



གསུམ་ བཀའ་ཉམས་ལེན་
རྒྱ། ༄༅། །སྟེ། །ཐུན་མོང་ལམ་བཟང་བགྲོད་པར་བྱིན་གྱིས་རློབས། །གསང་སྔགས་སྒོར་ཞུགས་དམ་ཚིག་ཚུལ་བཞིན་སྲུང༌། །ཟབ་གསལ་གཉིས་མེད་ལྷ་ཡི་རྣལ་འབྱོར་གྱིས། །ཟུང་འཇུག་སྙིང་གི་ཐིག་ལེ་མངོན་གྱུར་ནས། །འགྲོ་
ཀུན་མགོན་དུ་འགྱུར་བར་བྱིན་གྱིས་རློབས། །སངས་རྒྱས་ཆོས་ཚོགས་མ་ཚར་གསུམ་གྱིས་སྐྱབས་འགྲོ་སེམས་བསྐྱེད་བྱས་ལ། སྐྱབས་ཡུལ་རྣམས་རིམ་གྱིས་བསྡུས་ཏེ་རང་ལ་ཐིམ་པར་བསམ། རང་ཉིད་ཐུགས་རྗེ་ཆེན་པོ་ཕྱག་གཉིས་པ་ནོར་བུའི་ཕྲེང་
བ་དང་ཤེལ་གྱི་འཁར་བ་སངས་རྒྱས་སྟོང་གིས་མཚན་པ་འཛིན་པ། མཉམ་པའི་སྟབས་ཀྱིས་བཞེངས་པའི་སྐུར་གྱུར། མཆོད་པ་བསང་སྦྱང་། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་བྱུང་བའི་མཆོད་པའི་།།
ཡོ་བྱད་ཕུན་སུམ་ཚོགས་པ་ཟག་པ་མེད་པའི་བདེ་བ་ཁྱད་པར་ཅན་སྐྱེད་པར་གྱུར། ཨོཾ་ཨརྒྱུ་ནས། སྤངྒེ་ཨཱ༔ ཧཱུྃ་གི་བར་གྱིས་བྱིན་གྱིས་བརླབ། འོད་གསལ་སྟོང་པའི་དབྱིངས་ལས་སེམས་ཀྱི་མདངས། །འཇའ་ཚོན་གུར་ནང་པད་དཀར་ལྟེ་བ་ལ། །
སྟེང་དང་ཕྱོགས་བཞི་འོག་རྣམས་ཡིག་དྲུག་གི །རང་བཞིན་གཞལ་ཡས་མཚན་ཉིད་རྫོགས་པའི་དབུས། །དྷཱི ལས་བཀོད་པ་བསམ་གྱིས་མི་ཁྱབ་པའི། །རྒྱལ་བ་རྒྱ་མཚོ་ཕྱག་སྟོང་སྤྱན་སྟོང་ལྡན། །མཐའ་ཀླས་རྒྱལ་བའི་ཞིང་ཀུན་ས་ལ་གནས། །
སྤྲུལ་པའི་གར་གྱིས་མཁའ་མཉམ་འགྲོ་བ་འདྲེན། །དེ་ཡི་ཐུགས་ཀར་སྟོང་གསུམ་མི་མཇེད་ཀྱི། །ཐིག་ལེ་སྔར་དང་མཚུངས་པའི་གཞལ་ཡས་དབུས། །ཐུབ་ཆེན་རྣམ་སྣང་སྐྱབས་སྦྱིན་མཉམ་བཞག་ཅན། །ཐེག་གསུམ་འཕགས་ཚོགས་མཆོག་ཟུང་



བཅས་ཏེ་བཞུགས། །གསུམ་པ་ཁ་བ་ཅན་གྱི་ཐིག་ལེ་ཡི། །གཞལ་ཡས་དབུས་སུ་འཕགས་མཆོག་བཅུ་གཅིག་ཞལ། །གནས་ཁང་ཐིག་ལེར་འཕགས་མཆོག་ཕྱག་གཉིས་པོ། །སངས་རྒྱས་སྟོང་གིས་མཚན་པའི་འཁོར་བ་བསྣམས། །དེ་ཡི་ཐུགས་
ཀར་ཡུམ་ཆེན་ཕྱག་བཞི་མ། །སྐྱབས་སྦྱིན་མཉམ་བཞག་རྡོ་རྗེ་གླེགས་བམ་འཛིན། །དེ་ནང་བདུད་འདུལ་ཐུབ་པའི་དབང་པོ་ནི། །ས་བཅུའི་བྱང་ཆུབ་སེམས་དཔའི་ཚོགས་ཀྱིས་བསྐོར། །ཐིག་ལེ་བདུན་པར་འཕགས་མཆོག་ཕྱག་བཞི་པ། །རྩ་ཕྱག་ཐལ་
སྦྱར་ཤེལ་ཕྲེང་པད་དཀར་འཛིན། །ཐུགས་ཀར་རྒྱལ་ཡུམ་སྒྲོལ་མ་མརྒད་མདོག །ཕྱག་གཡས་སྐྱབས་སྦྱིན་གཡོན་པས་ཨུཏྤ་ལ་བསྣམས། །དེ་ནང་སྒྲོལ་མ་ལྗང་ནག་དགྲ་མོའི་གཟུགས། །གྲི་གུག་ཌ་མ་རུ་དང་ཁ་ཊཾ་འཛིན། །ཐིག་ལེ་བཅུ་པར་ཁྲོ་རྒྱལ་
ལྷམི་གཡོ་མགོན། །གཡོན་གྱི་པུས་བཙུགས་རལ་གྲི་ཞགས་པ་འཛིན། །ཐུགས་ཀར་རྡོ་རྗེ་འཆང་གི་རྣམ་པ་ཅན། །ཇོ་བོ་ཆེན་པོར་ལྷ་བཞི་སོགས་ཀྱིས་བསྐོར། །དེ་ནང་འགྲོམ་རྗེ་པད་དཀར་དྲིལ་བུ་བསྣམས། །ཕྱི་ནང་གསང་གསུམ་སྤྲུལ་པའི་ཚོགས་
བཅས་བཞུགས། །ཐིག་ལེ་བཅུ་གསུམ་པ་ལ་བྱམས་པ་མགོན། །སྟེང་དུ་རྒྱ་ཆེན་སྤྱོད་བརྒྱུད་ཚོགས་བཅས་དང་
། །དེ་ཡི་ཐུགས་ཀར་མགོན་པོ་འཇམ་པའི་དབྱངས། །ཟབ་མོ་ལྟ་བའི་བླ་མ་བརྒྱུད་པར་བཅས། །འཇམ་མགོན་ཐུགས་ཀར་ཁྱབ་བདག་རྡོ་
རྗེ་འཆང་། །ཉམས་ལེན་བྱིན་རླབས་བརྒྱུད་ཀྱི་བླ་མས་བསྐོར། །དེ་ནང་ཆོས་སྐུ་ཟག་མེད་ཡེ་ཤེས་དངོས། །རྣམ་པ་ལོངས་སྐུ་མཉམ་བཞག་ཕྱག་རྒྱ་ཅན། །ཆོས་དབྱིངས་ངང་ལས་འགྲོ་དོན་མཁའ་ཁྱབ་ཏུ། །མཛད་པའི་སྙིང་དབུས་བྱང་ཆུབ་ཐིག་ལེ་
ཤུ



༄༅། །ནི། །ཁྱོན་ཡངས་གསལ་འཚེར་དབུས་སུ་རང་གི་སེམས། །ཐིག་ལེ་སེར་པོ་འོད་འབར་རྒྱ་སྲན་ཙམ། །མེར་མེར་འཇུ་ཞིང་ཤིན་ཏུ་རྒྱས་པ་ཡི། །བཙོ་མའི་གསེར་མདོག་ཐིག་ལེ་རྒྱ་མཚོར་གྱུར། །ཀུན་གྱི་གནས་གསུམ་ཡི་
གེ་གསུམ་མཚན་པའི། །ཧཱུཾ་ཡིག་འོད་ཀྱིས་ཞིང་ཁམས་རབ་འབྱམས་ནས། །ཡེ་ཤེས་པ་དང་དབང་ལྷ་སྤྱན་དྲངས་ཏེ། །བསྟིམས་ཞིང་དབང་བསྐུར་ས་བོན་གྱིས་མཚན་གྱུར། །དེ་ནས་གཞལ་ཡས་ཁང་ཐམས་ཅད་ཀྱི་སྒོ་གཅིག་ཅར་ཕྱེ་སྟེ་སོ་སོར་ཡན་
ལག་བདུན་པ་དང་མཆོད་པའི་ལྷ་མོ་རྣམས་ཀྱིས་མཆོད་པར་བསམས་ལ། ཕྱག་དང་ཕྱག་ཡུལ་གཉིས་སྟོང་པའི། །རྣམ་དག་སྐུ་ལ་ཡེ་ཕྱག་འཚལ། །སྐྱེ་གནས་འཇིག་པས་མ་གོས་པའི། །དྲི་མེད་མཆོད་ཚོགས་འབུལ་ལོ་ལྷ། །སྒོ་གསུམ་སྐྱེ་གནས་
འཇིག་བྲལ་བའི། །ཉེས་པའི་གཡང་ས་མཐོལ་ལོ་བཤགས། །སྟོང་ཡང་སྣ་ཚོགས་སྐུར་སྟོན་པས། །གྲངས་མེད་འདྲེན་ལ་རྗེས་ཡི་རང་། །སྨོན་དང་མཚན་མས་སྟོང་པ་ཡི། །འཁོར་ལོ་དབྱིངས་སུ་བསྐོར་དུ་གསོལ། །སྐྱེ་བས་སྟོང་པའི་ཆོས་སྐུ་
ཁྱེད༑ །ལྷུན་གྲུབ་གནས་པའི་རང་བཞིན་ལས། །གང་དུའང་འདའ་བར་མ་མཛད་ཅིག །དགེ་བ་འདི་ཡིས་འཁོར་བ་རྣམས། །འདི་འདྲར་རྟོགས་ཏེ་འདི་འདྲ་བའི། །གཞལ་ཡས་ཁང་དུ་འདྲོངས་གྱུར་ཏེ། །གསང་སྔགས་འདི་བཞིན་སྤྱོད་པར་བསྔོ། །
# གནས་སྐབས་ཀྲྀ་ཡའི་ལྷ་ལྔ་བཞིན། །པད་དཀར་སྟོང་ལྡན་ལྟེ་བ་ལ། །ཟླ་བ་ཞུན་མའི་གདན་སྟེང་དུ། །ཕྱི་ནང་གསང་བ་དེ་ཉིད་ཀྱི། །བསྐྱེད་རྫོགས་མཆོག་ཏུ་བསྔགས་པར་ཤོག །གློ་བུར་འདི་ཡང་ཆོས་དབྱིངས་ལས། །ཐ་དད་ཅི་ཡང་ཡོད་མ་



མཆིས༑ །ཐ་དད་མེད་པར་ཕུན་ཚོགས་པའི། །བཀྲ་ཤིས་ཕུན་སུམ་ཚོགས་པར་ཤོག །གཙང་མ་རིས་ཀྱི་བཀྲ་ཤིས་ཤོག །ཐོག་མཐའ་བར་གསུམ་གཙང་མ་ལས། །གཡོས་པ་མེད་པའི་བཀྲ་ཤིས་ཤོག །ཅེས་ཡན་ལག་བདུན་པ་དབུལ། རྒྱལ་བ་རྒྱུ་
མཚོའི་ལྷ་རྫས་ལས་གྲུབ་པའི། ཞིང་ཁམས་རྒྱ་མཚོའི་མཆོད་པ་རྒྱ་མཚོའི་ཚོགས། །ཡོན་ཏན་རྒྱ་མཚོ་དཀྱིལ་འཁོར་ལྷ་ཚོགས་ལ། །དད་པ་རྒྱ་མཚོས་འབུལ་ལོ་བཞེས་སུ་གསོལ། །ཞེས་སོགས་ཚིགས་བཅད་དང་སྦྲགས་པའམ། བསྡུ་ན། ཨོཾ་
སརྦ་ཏ་ཐཱ་ག་ཏ་ཨནྡྷཾ་པྲ་ཏིཙྪ་ཧཱུྃ་སྭཱ་ཧཱ། དེ་བཞིན་དུ། པཱདྷཾ། པུ། དྷཱུ་པེ། ཨཱ་ལོ་ཀེ གནྡྷེ། ནི་ཝི་དྷ། ཤརྡ། རཱུ་པ། ཤརྡ། གནྡྷེ། རཱ་ས། སྤངྒེ་པྲ་ཏཱིཙྪ་ཧཱུྃ་སྭཱ་ཧཱ། ཞེས་ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ་རྣམས་དབུལ། རབ་
འབྱམས་རྒྱལ་དང་རྒྱལ་སྲས་རྒྱལ་བའི་ཡུམ། །རྒྱལ་བའི་བསྟན་སྲུང་ཀུན་འདུས་ལྷ་མཆོག་བཞི། །མི་ཡི་རྣམ་རོལ་ཇོ་བོ་ཡབ་སྲས་སོགས། །བསླུ་མེད་སྐྱབས་མཆོག་རྣམས་ལ་གུས་པས་བསྟོད། །ཁྱད་པར་ཆོས་སྐུའི་སྙིང་པོར་ཐབས་ཤེས་ཟུང་། །
ཐིག་ལེའི་རྣམ་པར་ཤར་ལ་བདག་བསྟོད་ན། །ལྷ་ཆོས་བདུན་གྱི་ཉིང་ཁུ་ཐིག་ལེའི་བཅུད། །ཚེ་འདིར་མངོན་དུ་འགྱུར་བར་བྱིན་གྱིས་རློབས། །དེ་ནས་ཡང་། རང་ཐུགས་རྗེ་ཆེན་པོ་ཕྱག་གཉིས་པའི་རྣམ་པར་ལོགས་སུ་བྱེ་བས་སྣ་དྲངས་ཏེ་མར་གྱུར་
སེམས་ཅན་ཐམས་ཅད་ཀྱིས་རྒྱལ་བ་རྒྱ་མཚོ་སོགས་ཕྱི་མ་རྣམས་ལ་ཕྱག་དང་སྐོར་བ་བྱས་ཏེ་གསོལ་བ་བཏབ། ཁྱད་པར་རང་གིས་དུས་གསུམ་དུ་བསགས་པའི་དགེ་ཚོགས་ཐམས་ཅད་ཀྱང་འགྲོ་བ་མགོན་དང་སྐྱབས་མེད་པ་རྣམས་ལ་ཕན་པ་དང་བདེ་བའི་



༄༅། །རྒྱུ་གང་ལ་གང་འཚམས་ཀྱི་ཉེར་འཚོའི་རྟེན་དུ་འགྱུར་བའི་ཕྱིར་ལྷ་ཚོགས་རྣམས་ལ་མཆོད་པའི་སྤྲིན་དང་བཅས་ཏེ་ཕུལ་བས་ཟག་མེད་ཀྱི་བདེ་བས་དགྱེས། གནས་གསུམ་གྱི་ཡི་གེ་གསུམ་དང་ཁྱད་པར་ཐུགས་ཀའི་ས་བོན་
སྔགས་ཕྲེང་དང་བཅས་པ་ལས་འོད་དང་བདུད་རྩིའི་རྒྱུན་བྱུང་། བདག་དང་སེམས་ཅན་ཐམས་ཅད་ཀྱི་ལས་ཉོན་སྡིག་སྒྲིབ་བག་ཆགས་དང་བཅས་པ་སྦྱངས་ནས་སྐུ་གསུང་ཐུགས་ཀྱི་བྱིན་རླབས་ཐོབ། ཐུགས་ཀ་ཕྱེད་ནས་ནང་མ་ནང་མར་ཕྱག་དང་སྐོར་བ་
མཆོད་པ་སོགས་གོང་བཞིན་བྱས་པས་ཐམས་ཅད་ཀྱི་བྱིན་རླབས་ཐོབ་པར་བསམས་ལ། སོ་སོའི་སྔགས་སྒྲུབ་དཀྱིལ་རྣམས་འབྱུང་བ་ལྟར་བཟླ་བའམ། ཐམས་ཅད་ལ་ཡིག་དྲུག་བཟླས་ཀྱང་ཆོག་པར་བཀའ་གདམས་གླེགས་བམ་གྱི་ཆ་ལག་ཏུ་
གསུངས། དེར་མ་ཟད་ཐུགས་རྗེ་ཆེན་པོའི་སྐུའི་བ་སྤུའི་བུ་ག་རེར་ཡང་དཀྱིལ་འཁོར་གྱི་ལྷ་ཚོགས་རྒྱལ་བ་སྲས་བཅས་བཞུགས་ཚུལ། ཡི་གེ་དྲུག་པའི་བཟླས་བརྗོད་བྱེད་ཚུལ་ཟབ་ཤོས་ལ་དམིགས་རྣམ་འདི་འདྲ་ཞིག་དགོས་ཚུལ་ཟ་མ་ཏོག་བཀོད་པའི་མདོ་
ལ་ཞིབ་ཏུ་བརྟགས་ན་གསལ་ཞིང་། མགོན་པོ་གསེར་གླིང་པས་ཀྱང་དེ་ལྟར་གསུངས་ཡོད་པས་བཟླས་པ་ཡིག་དྲུག་གཅིག་པུར་རྩལ་འདོན་བྱས་ན་ལེགས་ལ། ཐིག་ལེ་ཐམས་ཅད་ཀྱི་ནང་དུ་བདག་དང་སེམས་ཅན་ཐམས་ཅད་ཀྱིས་ཕྱག་མཆོད་སོགས་དུས་
མཉམ་དུ་བྱེད་པའི་དམིགས་པ་བསྐྱངས་ནའང་ཆོག་གོ །དེ་ནས་ལྷག་ཆད་བསྐང་བའི་ཕྱིར་ཡིག་བརྒྱ་ཅི་མང་བཟླ། མཆོད་བསྟོད་གོང་བཞིན་བྱ། བརྒྱུད་པ་གསུམ་ལྡན་བླ་མ་ཐམས་ཅད་དང་། །ཡི་དམ་ཐུགས་རྗེ་ཆེན་པོའི་ལྷ་ཚོགས་དང་། །ཇོ་བོ་ཡབ་
བs
ལྔ་
བཀའི་ཉམས་ལེན་



རྒྱུད་སྡེ་ཀུན་བཏུས་
སྲས་ཐུགས་རྗེ་ཅན་རྣམས་ཀྱིས། །བདག་གི་སྨོན་པའི་གནས་འདི་འགྲུབ་པར་མཛོད། །འདིས་མཚོན་དུས་གསུམ་དགེ་ཚོགས་བསྡོམས་པའི་མཐུས། །བདག་དང་མཁའ་མཉམ་འགྲོ་བ་མ་ལུས་པ། །བརྒྱུད་པ་གསུམ་ལྡན་བླ་མ་དམ་པ་ཡིས། །ཚེ་
རབས་ཀུན་ཏུ་འབྲལ་མེད་རྗེས་བཟུང་སྟེ། །བཀའ་གདམས་རྣམ་ཐར་གཙང་མ་མཐར་ཕྱིན་ཤོག །སྐྱེས་བུ་གསུམ་གྱི་ལམ་དུ་གསུང་རབ་ཀུན། །བསྡུས་ཏེ་ཉམས་སུ་བླངས་པས་རྒྱུད་སྦྱངས་ནས། །གསང་ཆེན་སྒོར་ཞུགས་དམ་ཚིག་ཚུལ་བཞིན་
སྲུང་༑ །ཟུང་འཇུག་སྙིང་གི་ཐིག་ལེ་འགྲུབ་པར་ཤོག །ལྷ་བཞིས་ལུས་དང་སྡེ་སྣོད་གསུམ་གྱིས་ངག །བསླབ་པ་གསུམ་གྱིས་སེམས་བརྒྱན་རྗེས་དྲན་ལྔའི། །ཉམས་ལེན་མཐར་ཕྱིན་འགྲོ་ཀུན་སྒྲོལ་བ་ལ། །རྒྱལ་བ་རྒྱ་མཚོ་ཉིད་དང་མཚུངས་པར་
# ཤོག གསང་ཆེན་སྙིང་གི་ཐིག་ལེའི་གདམས་པ་མཆོག །དབེན་པའི་གནས་སུ་ཉམས་སུ་ལེན་པ་ལ། །ཇོ་བོའི་བཀའ་སྲུང་དགུ་བཅུ་རྩ་གཉིས་ཀྱིས། །གཡེལ་བ་མེད་པར་རྟག་ཏུ་གྲོགས་བྱེད་ཤོག །རང་གི་ཐུགས་ཀའི་བྱང་ཆུབ་ཀྱི་ཐིག་ལེའི་འོད་ཟེར་
གྱིས་སྣོད་བཅུད་མཐའ་དག་བསྡུས་ཏེ་ཕྱི་བཀོད་པ་བསམ་གྱིས་མི་ཁྱབ་པའི་ཐིག་ལེ་ལ་ཐིམ། ཐིག་ལེ་ཕྱི་མ་བཅོ་ལྔ་པོ་རང་རང་གི་གཙོ་བོའི་མདོག་ཅན་གྱི་ཐིག་ལེའི་རྣམ་པར་གྱུར་ཏེ་ནང་མ་ནང་མ་ལ་ཐིམ་ཞིང་། བདག་ཉིད་སངས་རྒྱས་ཆོས་ཀྱི་སྐུའང་ཡི་
གེ་གསུམ་དང་། དེའི་ཨོ་ཨ ལ་ཐིམ། ཨཱཿ ཧཱུཾ་ལ་ཐིམ། ཧཱུྃ་བྱང་ཆུབ་ཀྱི་ཐིག་ལེ་ལ་ཐིམ་སྟེ་ཐབས་ཤེས་ཟུང་འཇུག་གི་ངོ་བོར་གྱུར། དེའི་ངང་ལས་སླར་ཡང་ཐུགས་རྗེ་ཆེན་པོ་ཞལ་གཅིག་ཕྱག་གཉིས་པའི་སྐུར་བཞེངས་པར་གྱུར། ལེགས་ཚོགས་
44



| རྡ
༄༅ ། །ཀུན་གྱི་འབྱུང་གནས་བླ་མ་རྣམས་ཀྱི་བཀྲ་ཤིས་ཤོག །སྐུ་གསུམ་མངོན་དུ་གྱུར་པ་སངས་རྒྱས་རྣམས་ཀྱི་བཀྲ་ཤིས་ཤོག །ཐོག་མཐའ་བར་དུ་དགེ་བ་དམ་པའི་ཆོས་ཀྱི་བཀྲ་ཤིས་ཤོག །བསླབ་གསུམ་རྣམ་པར་དག་པ་དགེ་
འདུན་རྣམས་ཀྱི་བཀྲ་ཤིས་ཤོག །བདག་གཞན་མཉམ་བརྗེ་རིན་ཆེན་བྱང་ཆུབ་སེམས་ཀྱི་བཀྲ་ཤོག །ཐབས་ཤེས་ཟུང་འཇུག་རིམ་གཉིས་རྣལ་འབྱོར་ཟབ་མོའི་བཀྲ་ཤིས་ཤོག །ཕན་བདེའི་གཞིར་གྱུར་ཐུབ་བསྟན་ཕྱོགས་བཅུར་རྒྱས་པའི་བཀྲ་ཤིས་ཤོག །
འགྲོ་ཀུན་ཐེག་མཆོག་ཆོས་ཀྱི་དཔལ་ལ་སྤྱོད་པའི་བཀྲ་ཤིས་ཤོག །ཅེས་ཤིས་པ་བརྗོད་པས་མཐའ་བརྒྱན་པར་བྱའོ། །གསུང་རབ་དོན་གྱི་དགོངས་པའི་མཐིལ། །ཇོ་བོ་ཡབ་སྲས་ཐུགས་ཀྱི་བཅུད། །སྙིང་གི་ཐིག་ལེའི་རྣལ་འབྱོར་གྱིས། །འགྲོ་ཀུན་སྨིན་། །
#་ ཅིང་གྲོལ་གྱུར་ཅིག །ཅེས་ཐིག་ལེ་བཅུ་དྲུག་གི་སྒོམ་བཟླས་ཉམས་སུ་ལེན་ཚུལ་སྙིང་པོར་དྲིལ་བ་འདི་ནི་མང་དུ་ཐོས་པའི་དོན་ཡང་དག་པ་སྒྲུབ་པ་ལ་གཞོལ་བའི་རི་ཁྲོད་པ་ཡོན་ཏན་རྒྱ་མཚོས་བསྐུལ་ངོར། བཙུན་པ་དཀོན་མཆོག་བསྟན་པའི་སྒྲོན་མེས་སྦྱར་
བའི་ཡི་གེ་པ་ནི་སྔགས་རམ་པ་དཀོན་མཆོག་ཀུན་དགའོ།། །།སརྦ་མངྒ་ལཾ།། །།
45
དྲུག་བྱོན། བཀའ་ཉམས་ལེན་



46



ཤ་
༄༅། །བཀའ་གདམས་ཐིག་ལེ་བཅུ་དྲུག་གི་ཟབ་ཁྲིད་ཀྱི་རིམ་པ་སྙིང་པོར་དྲིལ་བ་གྲུབ་གཉིས་མཆོག་སྦྱིན་ཅེས་བྱ་བ་བཞུགས་སོ།།
གཅིག་ བཀའ་གདམས་ཁྲིད་



།ཨོཾ་སྭ་སྟི་སིདྡྷཾ། དཀོན་མཆོག་གསུམ་དངོས་ཐུགས་རྗེའི་ཟླ་རིས་ནི། །ཡོངས་རྫོགས་བསྟན་པའི་བདུད་རྩིའི་འོད་དཀར་བཅས། །ཤར་བའི་མོད་ལ་ཕན་བདེའི་ཆུ་གཏེར་ཆེ། །རབ་
ཏུ་རྒྱས་མཛད་དཔལ་ལྡན་བླ་མར་འདུད། །གང་གི་བཀའ་དྲིན་ཁ་བ་ཡི། །རེག་པས་བསིལ་བའི་གངྒཱ་ནི། །བདག་བློའི་ལམ་གསུམ་ལ་ཆགས་པས། །ཟབ་དོན་ངལ་འཚོ་ཅིར་ཡང་རྒྱས། །དེ་སླད་འདི་ན་
འཕགས་བོད་ཀྱི། །མཁས་གྲུབ་རྒྱ་མཚོའི་གཙུག་གི་ནོར། །མཉམ་མེད་ཇོ་བོ་ཡབ་སྲས་ཀྱི། །གདམས་པའི་སྙིང་པོ་ཅུང་ཟད་དབྱེ། །དེ་ལ་འདིར་ལྔ་བརྒྱ་པ་རྣམས་ཀྱི་གཙུག་གི་ནོར་བུ་མཉམ་མེད་ཇོ་བོ་ཆེན་
པོས་ཟ་མ་ཏོག་བཀོད་པ་ལ་སོགས་པའི་མདོའི་སྦས་དོན་མཐར་ཐུག་པ་དཔལ་གསང་བ་འདུས་པ་ཡེ་ཤེས་ཞབས་ལུགས་དང་མཐུན་པར་བཀྲལ་བ་དགེ་བའི་བཤེས་གཉེན་བཀའ་གདམས་པ་རྣམས་ཀྱི་གསང་ཆོས་
48



རྡ
༄༅ ། །མན་ངག་ཐུན་མོང་མ་ཡིན་པ་ཟབ་པ་ལས་ཀྱང་ཆེས་ཟབ་པའི་སྙན་བརྒྱུད་ཐིག་ལེ་བཅུ་དྲུག་གི་གདམས་པ་ཟབ་མོ་ཉམས་སུ་ལེན་པའི་ཚུལ་ལ་གཉིས། ད་ལྟར་གྱི་ཕྱག་གཞེས་ལྟར་ཟབ་འཁྲིད་ཀྱི་སྙིང་པོ་མདོར་བསྡུས་ཏེ་བསྟན་པ་
དང་། དེ་ལས་རྒྱས་པར་སྤྲོས་པའི་སྒོ་ཕྱོགས་ཙམ་མཚོན་པའོ། །དང་པོ་ལ་གསུམ། སྔོན་འགྲོ། དངོས་གཞི། རྗེས་སོ། །དང་པོ་ནི། ནོར་བུའི་ཕྲེང་བ་ལེའུ་གཉིས་པར། སྲས་ཀྱི་ཐུ་བོ་སྤྱན་རས་གཟིགས། །ཁྱེད་ཀྱི་རྗེས་འབྲངས་ཁོ་མོས་
བསྐང་༑ །ཁོ་མོའི་གདམས་པ་འདི་ལོངས་ལ། །རྗེས་སུ་འབྲངས་ལ་བསྟན་པར་གྱིས། །སྐྱབས་གནས་བླ་མ་དྲན་པར་མཛོད། །ལུས་ནི་ལྷ་ཡི་རང་བཞིན་ཏེ། །ངག་ནི་བཟླས་བརྗོད་རྒྱུན་པར་མཛོད། །འགྲོ་བ་མ་ལུས་ཕ་མར་སོམས། །སེམས་ཀྱི་
[གནས་ལུགས་སྟོང་པར་དཔྱོད། །ལྔ་པོ་འདི་ཡི་སྐྱ་བར་ནས། །དགེ་རྩ་ཐམས་ཅད་དག་པར་མཛོད། །ཅེས་གསུངས་པ་ལྟར་རྗེས་དྲན་ལྔའི་སྒོ་ནས་ཉམས་སུ་ལེན་པ་ལ། ཐོག་མར་སྦྱོར་བའི་ཆོས། གནས་ཁང་བྱི་དོར་བྱ་ཞིང་སྐུ་གསུང་ཐུགས་ཀྱི་རྟེན་
དགྲམ༑ མཆོད་པ་གཡོ་མེད་པར་བཙལ་ལ་བཀོད་པས་མཛེས་པར་བཤམ། སྟན་བདེ་བ་ལ་ལུས་གནད་བསམ་གཏན་གྱི་སྤྱོད་ལམ་དང་ལྡན་པས་སྐྱབས་སེམས་དང་། ཚོགས་ཞིང་གསལ་གདབ་པ། ཡན་ལག་བདུན་པ་འབུལ་བ། འདོད་པའི་དོན་ལ་
གསོལ་བ་གདབ་པ་རྣམས་ཚུལ་བཞིན་དུ་བྱས་ནས། དེ་ནས་ལམ་གྱི་རྩ་བ་བཤེས་གཉེན་བསྟེན་ཚུལ་གྱི་སྒོ་ནས་སྐྱབས་གནས་བླ་མ་རྗེས་སུ་དྲན་པ་དང་། སྐྱེས་བུ་ཆུང་འབྲིང་གཉིས་སྔོན་དུ་འགྲོ་བས་སྐྱེས་བུ་ཆེན་པོའི་ཉམས་ལེན་གྱིས་འགྲོ་དྲུག་ཕ་མར་རྗེས་
6
གཉིས་ བཀའ་གདམས་ཁྲིད་



སུ་དྲན་པ་དང་། ཁྱད་པར་ཕར་ཕྱིན་ཐ་མ་ཞི་ལྷག་གཉིས་ལ་བསླབས་པས་སེམས་ཀྱི་གནས་ལུགས་སྟོང་པར་རྗེས་སུ་དྲན་པ་རྣམས་བྱང་ཆུབ་ལམ་གྱི་རིམ་པའི་གདམས་ངག་ལས་ཇི་ལྟར་འབྱུང་བ་བཞིན་ཉམས་སུ་བླངས་པས་རྒྱུད་སྦྱང་བ་ནི་སྤྱིའི་སྔོན་
འགྲོའོ། །གཉིས་པ་དངོས་གཞི་ལའང་རྗེས་དྲན་ལྔ་ལས། དང་པོ་སྐྱབས་གནས་བླ་མ་རྗེས་སུ་དྲན་པ་ནི། རང་ཉིད་ཐ་མལ་དུ་གནས་པའི་མདུན་གྱི་ནམ་མཁར་དྲན་པ་ཙམ་གྱིས་དགོས་འདོད་ཐམས་ཅད་ཡིད་བཞིན་དུ་སྩོལ་བར་ནུས་པའི་དཔག་བསམ་གྱི་
ལྗོན་ཤིང་སྡོང་པོ་ཡལ་ག་ལོ་འདབ་བཀོད་པ་ཕུན་སུམ་ཚོགས་པའི་དབུས་སུ་རྩ་བའི་བླ་མ་འཕགས་པ་སྤྱན་རས་གཟིགས་ཕྱག་བཞི་པའི་རྣམ་པར་བཞུགས་པ་ནས་བཟུང་
། ནོར་བུའི་ཕྲེང་བའི་བླ་མ་བརྒྱུད་པ་རྣམས་ཐོ་བརྩེགས་སུ་བཞུགས་པ་གཙོ་བོར་གྱུར་,
པའི་བླ་མ་དང་། མཐའ་སྐོར་དུ་སྐྱབས་གནས་དཀོན་མཆོག་རྒྱ་མཚོ་ཏིལ་གྱི་གོང་བུ་ཁ་བྱེ་བའམ། ཉི་ཟེར་ལ་རྡུལ་འཁྲིགས་པ་བཞིན་མངོན་སུམ་ལྟ་བུར་བཞུགས་པའི་སྤྱན་སྔར་རང་གཞན་སེམས་ཅན་ཐམས་ཅད་ས་ཆེན་པོའི་དྲེག་པ་བཞིན་དུ་འཁོད་པའི
པས༑ དྭང་འདོད་ཡིད་ཆེས་ཀྱི་དད་པ་ཤུགས་དྲག་པོས་ཀུན་ནས་བསླངས་ཏེ། ཐུན་གྱི་མགོར་དགེ་སྦྱོར་གང་བྱེད་བྱེ་བར་འགྱུར་བའི་སྔགས་བཟླ་བར་གསུངས་པས། ཨོཾ་སཾ་བྷ་ར་སཾ་བྷ་ར་བི་མ་ན་ས་ར་མ་ཧཱ་ཛམྦྷ་བ་ཧཱུྃ་ཕཊ་སྭཱ་ཧཱ། ཞེས་ཅི་ནུས་དང་། དེ་
ནས༑ འདྲེན་པ་མཉམ་མེད་སྟོན་པ་བཅོམ་ལྡན་འདས། །གངས་རིའི་མགོན་པོ་རྗེ་བཙུན་སྤྱན་རས་གཟིགས། །རྒྱལ་ཡུམ་སྒྲོལ་མ་བཅོམ་ལྡན་མི་གཡོ་མགོན། །བཀའ་གདམས་ལྷ་མཆོག་བཞི་ལ་གསོལ་བ་འདེབས། །བྱམས་པ་ཐོགས་མེད་དབྱིག་



གསུམ་བཀའ་གདམས་ཁྲིད་
།གཉེན་རྣམ་གྲོལ་སྡེ། །མཆོག་སྡེ་དུལ་བའི་སྡེ་དང་གྲགས་པའི་སྡེ། །སེང་བཟང་ཀུ་སཱ་ལི་གཉིས་གསེར་གླིང་པ། །རྒྱ་ཆེན་སྤྱོད་པའི་བརྒྱུད་པར་གསོལ་བ་འདེབས། །འཇམ་དབྱངས་ཡོད་མེད་ཕྱོགས་འཇིག་ཀླུ་སྒྲུབ་
དང་། །ཟླ་བ་གྲགས་པ་རིག་པའི་ཁུ་བྱུག་ཆེ། །སངས་རྒྱས་དགོངས་སྐྱོང་འཕགས་པ་ཡབ་སྲས་ཏེ། །ཟབ་མོ་ལྟ་བའི་བརྒྱུད་པར་གསོལ་བ་འདེབས། །ཐུགས་རྗེ་ཆེན་པོ་བདེ་གཤེགས་རྡོ་རྗེ་འཆང་། །མཆོག་གཟིགས་ཏི་ལོ་པ་དང་ནཱ་རོ་པ། །དཔལ་
མཆོག་ཌོམྦི་པ་དང་ཨ་ཏི་ཤ །ཉམས་ལེན་བྱིན་རླབས་བརྒྱད་པར་གསོལ་བ་འདེབས། །ལམ་བཟང་གསལ་མཛད་མགོན་པོ་ཨ་ཏི་ཤ །བཀའ་གདམས་བསྟན་པའི་མེས་པོ་རྒྱལ་བ་འབྲོམ། །ལེགས་པའི་ཤེས་རབ་རྒྱལ་མཚན་བཞི་ལ་སོགས། །དངོས་
བརྒྱུད་བླ་མ་རྣམས་ལ་གསོལ་བ་འདེབས། །སྲིད་ལ་ཞེན་ལོག་རྐྱེན་ངན་གྲོགས་སུ་ཤར། །བདག་གཞན་མཉམ་པ་རྗེས་རླབས་ཆེན་སྤྱོད་ལ་ཞུགས། །སྲིད་རྩ་དྲུང་འབྱིན་ལྟ་བས་རྒྱས་བཏབ་སྟེ། །ཐུན་མོང་ལམ་བཟང་བགྲོད་པར་བྱིན་གྱིས་རློབས། །ཞི
གསང་སྔགས་སྒོར་ཞུགས་དམ་ཚིག་ཚུལ་བཞིན་སྲུང་། །ཟབ་གསལ་གཉིས་མེད་ལྷ་ཡི་རྣལ་འབྱོར་གྱིས། །ཟུང་འཇུག་སྙིང་གི་ཐིག་ལེ་མངོན་གྱུར་ནས། །འགྲོ་ཀུན་མགོན་དུ་འགྱུར་བར་བྱིན་གྱིས་རློབས། །ཞེས་བརྒྱུད་པའི་གསོལ་འདེབས་མདོར་
བསྡུས་པ་སྔོན་དུ་འགྲོ་བས་འཁོར་བའི་སྡུག་བསྔལ་རྒྱུ་དང་བཅས་པ་ལ་འཇིགས་ཤིང་སྐྲག་པས་སྙིང་ཐག་པ་ནས་སྐྱབས་སུ་འགྲོ་བའི་འདུན་པ་དང་བཅས། བདག་དང་འགྲོ་བ་སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་



མཆིས་ཀྱི་བར་དུ་རྐང་གཉིས་རྣམས་ཀྱི་མཆོག་སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །ཆོས་རྣམས་ཀྱི་མཆོག་ཞི་བ་འདོད་ཆགས་དང་བྲལ་བའི་ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག་འཕགས་པ་བྱང་ཆུབ་སེམས་
དཔའ་ཕྱིར་མི་ལྡོག་པའི་དགེ་འདུན་ཆེན་པོ་རྣམས་ལ་སྐྱབས་སུ་མཆིའོ། །ཞེས་སྐྱབས་འགྲོ་ཅི་ནུས་སུ་བྱ། གཉིས་པ་འགྲོ་ཀུན་ཕ་མར་རྗེས་སུ་དྲན་པ་ནི། མཐའ་མེད་པའི་སེམས་ཅན་ཐམས་ཅད་ཕ་མ་དྲིན་ཅན་ཤ་སྟག་ཏུ་ཤེས་ཤིང་དེའི་དྲིན་བཟོར་མཁའ་
|ཁྱབ་ཀྱི་མ་རྣམས་བདེ་བ་དང་ལྡན། སྡུག་བསྔལ་དང་བྲལ་བའི་ཕྱིར་དུ་བདག་གིས་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་ལམ་ཟབ་མོ་འདི་ཉམས་སུ་བླང་ངོ་སྙམ་པས། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་
སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་དང་མཁའ་མཉམ་གྱི་སེམས་ཅན་མ་ལུས་པ་ཐམས་ཅད་ཀྱིས་སྐྱེ་བ་འདི་དང་སྐྱེ་བ་གཞན་དག་ཏུ་སྦྱིན་པའི་རང་བཞིན་དང་
། ཚུལ་ཁྲིམས་ཀྱི་རང་བཞིན་དང་། སྒོམ་པའི་རང་བཞིན་གྱི་དགེ་
བའི་རྩ་བ་ཅི་བགྱིས་པ་དང་། བགྱིད་དུ་སྩལ་བ་དང་། བགྱིས་པ་ལ་རྗེས་སུ་ཡི་རང་བའི་དགེ་བའི་རྩ་བ་དེས་ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་དང་ས་ཆེན་པོ་ལ་རབ་ཏུ་བཞུགས་པའི་བྱང་ཆུབ་
སེམས་དཔའ་ཆེན་པོ་རྣམས་ཀྱིས་དང་པོར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཐུགས་བསྐྱེད་པར་མཛད་པ་དེ་བཞིན་དུ་བདག་སོགས་སེམས་ཅན་རྣམས་ཀྱིས་ཀྱང་། དུས་འདི་ནས་བཟུང་སྟེ་ཇི་སྲིད་བྱང་ཆུབ་ཀྱི་སྙིང་པོ་ལ་མཆིས་ཀྱི་བར་དུ་བླ་



བཞི་ བཀའ་གདམས་ཁྲིད་
༄༅། །ན་མེད་པ་ཡང་དག་པར་རྫོགས་པའི་བྱང་ཆུབ་ཆེན་པོ་ལ་སེམས་བསྐྱེད་པར་བགྱིའོ། །སེམས་ཅན་མ་བསྒྲལ་བ་རྣམས་བསྒྲལ་བར་བགྱིའོ། །མ་གྲོལ་བ་རྣམས་དགྲོལ་བར་བགྱིའོ། །དབུགས་མ་ཕྱུང་བ་རྣམས་དབུགས་དབྱུང་
བར་བགྱིའོ། །ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་བཟླ་བར་བགྱིའོ། །ཞེས་སེམས་བསྐྱེད་བྱ། མཐར་སྐྱབས་ཡུལ་ཐམས་ཅད་རྩ་བརྒྱུད་ཀྱི་བླ་མ་རྣམས་ལ་ཐིམ། བརྒྱུད་པའི་བླ་མ་རྣམས་ཀྱང་རིམ་གྱིས་འོད་དུ་ཞུ་ནས་རྩ་
བའི་བླ་མ་ལ་ཐིམ། རྩ་བའི་བླ་མ་ཡང་དགྱེས་པ་ཆེན་པོའི་ངང་ནས་འོད་དུ་ཞུ། རང་ལ་ཐིམ་པས་རྒྱུད་བྱིན་གྱིས་བརླབས་པར་བསམས་ལ་ཅུང་ཟད་རེ་མཉམ་པར་བཞག་གོ །བར་འདིར་སྤྲོ་ཞིང་ནུས་ན་རྡོ་རྗེ་སེམས་དཔའི་སྒོམ་བཟླས་དང་། བླ་མ་སྤྱན་
རས་གཟིགས་ལ་བརྟེན་པའི་བླ་མའི་རྣལ་འབྱོར་གསལ་བཏབ་ལ། ཀུ་སཱ་ལིའི་ཚོགས་གསོག མཎྜལ། དབང་བླང་རྣམས་མཛད་པའི་ཕྱག་བཞེས་ཀྱང་ཡོད་མོད་དཀྱུས་ལ་འདི་ཙམ་གྱིས་ཆོག དངོས་སུ་བཤམས་པའི་མཆོད་པ་ཡོད་ན་བྱིན་གྱིས་བརླབ་
ཟློཔ་ནི། རང་ཉིད་སྐད་ཅིག་གིས་ཐུགས་རྗེ་ཆེན་པོ་གཡས་ནོར་བུའི་ཕྲེང་བ་དང་གཡོན་ཤེལ་གྱི་འཁར་བ་རྩེ་མོར་སངས་རྒྱས་སྟོང་གིས་མཚན་པ་འཛིན་པ། ཞབས་གཉིས་མཉམ་པའི་སྟབས་ཀྱིས་བཞེངས་པའི་ཐུགས་ཀའི་ཧི ལས་འོད་འཕྲོས། སྣོད་བཅུད་
ཀྱི་མ་དག་པ་སྦྱངས། ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་ལ་སོགས་པ་རྣམས་དྭངས་



ཤིང་ཐོགས་པ་མེད་པ་དཔལ་ཀུན་ཏུ་བཟང་པོའི་རྣམ་པར་སྤྲུལ་པ་ལས་བྱུང་བའི་མཆོད་པའི་སྤྲིན་ཕུང་ཟད་མི་ཤེས་པ་ནམ་མཁའ་དང་མཉམ་པར་གྱུར། ཨོཾ་བཛྲ་ཨནྡྷཾ་ཨཱཿ ཧཱུྃ་ནས། ཤཔྟའི་བར་སྦྱར་བས་བརླབ། གསུམ་པ་གནས་ལུགས་སྟོང་པར་རྗེས་
སུ་དྲན་པ་ནི། ཨོཾ་སྭ་བྷ་ཝ་ཤུདྡྷ སརྦ་དྷརཿ སྭ་བྷཱ་ཝ་ཤུདྡྷོཉཧཾ། ཞེས་པའི་སྔགས་ཀྱིས་ཆོས་ཐམས་ཅད་ཀྱི་གནས་ལུགས་སྟོང་པ་ཉིད་དང་རང་གི་སེམས་རོ་གཅིག་ཏུ་གྱུར་པ་ཐུགས་རྗེ་ཆེན་པོའི་ཐུགས་ཟབ་གསལ་གཉིས་སུ་མེད་པའི་ཡེ་ཤེས་ཀྱི་ངོ་བོར་
མོས་ནས་དེའི་ངང་དུ་གཉིས་སྣང་གི་སྤྲོས་པ་གཞན་གྱིས་བར་མ་ཆོད་པར་འཛིན་སྟངས་གསལ་ཞིང་དམ་པར་མཉམ་པར་འཇོག་ཅིང་། དེ་ལྟ་བུའི་གཉིས་སུ་མེད་པའི་ཡེ་ཤེས་ཀྱི་བདག་ཉིད་ངའོ་སྙམ་དུ་ང་རྒྱལ་ཤུགས་དྲག་ཏུ་བསྐྱེད་པ་ནི་ཆོས་སྐུའི་ལག་རྗེས་ .
# འཇོག་པར་བྱེད་པ་སྟོང་པའི་རྣལ་འབྱོར་རོ། །བཞི་པ་རང་ལུས་ལྷ་སྐར་རྗེས་སུ་དྲན་པ་ལ་གཉིས། རིམ་པ་དང་པོ་བསྐྱེད་པའི་རིམ་པ་དང་། རིམ་པ་གཉིས་པ་རྫོགས་པའི་རིམ་པ་ལ་སློབ་ཚུལ་ལོ། །དང་པོ་ལའང་ཐིག་ལེ་བཅོ་ལྔ་ལས། དང་པོ་ཕྱི་བཀོད་
པ་བསམ་གྱིས་མི་ཁྱབ་པའི་ཐིག་ལེ་བསྒོམ་པ་ནི། སྟོང་པའི་ངང་ལས་རང་སེམས་ཀྱི་ཆ་ཤས་ལས་གྲུབ་པའི་འཇའ་ཚོན་སྣ་ལྔའི་གུར་ཁྱིམ་གྱི་དབུས་སུ་ཐར་པ་ཆེན་པོའི་གཞལ་ཡས་ཁང་གྲུ་བཞི་སྒོ་བཞི་འདོད་སྨན་ཕ་གུ་དྲྭ་བ་དྲྭ་ཕྱེད་མདའ་ཡབ་པུ་ཤུ་རྟ་བབས་
| སོགས་མཚན་ཉིད་ཐམས་ཅད་ཡོངས་སུ་རྫོགས་པ། ནང་གི་སྟེང་དང་ཤར་དཀར། ལྷོ་སེར། ནུབ་དམར། བྱང་ལྗང༌། འོག་སྔོན་པོར་གྱུར་པའི་ཁ་དོག་སོ་སོའི་རང་མདོག་ལྟར་འཆར་བ་ལ་རྣམ་པ་ཡི་གེའི་གཟུགས་ཅན་གྱིས་བར་མཚམས་མེད་པར་



༄༅། །ཁྱབ་པ། ཁ་དོག་དང་དབྱིབས་རྣམས་མ་འདྲེས་པར་སོ་སོར་བཀྲ་བའི་སྟེང་གི་ཡི་གེ་ཐམས་ཅད་ཨོ། ཤར་མ། ལྷོ་ཎི། ནུབ་པད། བྱང་མེ། འོག་ཧཱུྃ་དུ་སྣང་བའི་གཞལ་ཡས་ཁང་གི་ནང་དུ་སེམས་ཉིད་ཐིག་ལེ་དཀར་པོ་
གསལ་སྟོང་འོད་ཀྱི་རང་བཞིན་ཅན་དེ་ཇེ་ཆེར་སོང་བ་ལས་རང་ཉིད་ཐུབ་པ་དང་དབྱེར་མེད་པའི་ཐུགས་རྗེ་ཆེན་པོར་གྱུར་པ་འོད་དུ་ཞུ་བ་ལས། སྐད་ཅིག་གིས་པོ་ཡིག་དཀར་པོ་ལས་ནམ་མཁའི་མཐའ་དང་མཉམ་པའི་པདྨ་དཀར་པོ་འདབ་མ་སྟོང་དང་ལྡན་
པའི་ལྟེ་བར་ཨ་དཀར་པོ་ལས་ཟླ་བའི་དཀྱིལ་འཁོར་གྱི་སྟེང་དུ་དྷཱི༔ དཀར་པོ་ཡོངས་སུ་གྱུར་པ་ལས་ཐིག་ལེ་དཀར་པོ་ནམ་མཁའ་ལྟར་མཐའ་དང་བྲལ་བའི་རང་བཞིན་ཅན། དེ་ཡོངས་སུ་གྱུར་པ་ལས་བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་
བ་རྒྱ་མཚོ་ནམ་མཁས་གར་ཁྱབ་ཏུ་སྐུས་ཁྱབ་པ། དབུ་བཅུ་གཅིག་ཕྱག་སྟོང་སྤྱན་སྟོང་དང་ལྡན་པ། རྩ་ཞལ་དཀར། གཡས་དམར། གཡོན་ལྗང་། དེའི་སྟེང་གི་ཞལ་དབུས་ལྗང་། གཡས་དཀར། གཡོན་དམར། དེའི་སྟེང་གི་ཞལ་དབུས་
བྷེ དམར༑ གཡས་ལྗང༌། གཡོན་དཀར་བ། དེའི་སྟེང་ན་ཁྲོ་ཞལ་ནག་པོ་མཆེ་བ་གཙིགས་པ། སྤྱན་གསུམ་པ། རལ་པ་དམར་སེར་གྱེན་དུ་བརྫེས་པ། དེའི་སྤྱི་བོར་ཞི་ཞལ་དམར་པོ་གཙུག་ཏོར་ཅན། རྩ་བའི་ཕྱག་དང་པོ་གཉིས་ཐུགས་ཀར་ཐལ་མོ་
སྦྱར་བ། གཡས་གཉིས་པ་ན་བགྲང་ཕྲེང་། གསུམ་པ་མཆོག་སྦྱིན་གྱི་ཕྱག་རྒྱས་ཡི་དྭགས་ཀྱི་སྐོམ་པ་སེལ་བ། བཞི་པ་ན་འཁོར་ལོ། གཡོན་གྱི་གཉིས་པ་ན་པདྨ། གསུམ་པ་ན་རིལ་བ་སྤྱི་བླུགས། བཞི་པ་ན་མདའ་གཞུ་འཛིན་པ། ཕྱག་ལྷག་མ་དགུ་
ལྔ་ བཀའ་གདམས་ཁྲིད་



བརྒྱ་དང་དགུ་བཅུ་རྩ་གཉིས་པོ་ཐམས་ཅད་མཆོག་སྦྱིན་མཛད་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། བ་སྤུའི་བུ་ག་རེ་རེ་ན་སངས་རྒྱས་ཀྱི་ཞིང་གྲངས་མེད་པ། དེ་རྣམས་ན་སངས་རྒྱས་བྱང་སེམས་མཐའ་ཀླས་པ་བཞུགས་པ། གནས་གསུམ་
གྱི་ཡིག་འབྲུ་ལས་འོད་ཟེར་གྱི་ཚོགས་འཕྲོས་པས་སེམས་ཅན་གྱི་དོན་དཔག་ཏུ་མེད་པ་མཛད་པ་ཞིག་ཏུ་གྱུར་པར་བསམས་ལ་ང་རྒྱལ་དང་གསལ་སྣང་ཅི་ཐོན་བྱའོ། །དེ་ལྟར་ཕྱི་བཀོད་པ་བསམ་གྱིས་མི་ཁྱབ་པའི་བསྐྱེད་རིམ་གསལ་ཐེབས་ནས་རིམ་པ་བཞིན་
| དམིགས་པ་ཕྱི་མ་རྣམས་ལ་འཇུག་པར་བྱ་སྟེ། དེའི་ཐུགས་ཀར་ཐིག་ལེ་གཉིས་པ་མི་མཇེད་ཀྱི་བཀོད་པ་སྔར་ལྟ་བུའི་གཞལ་ཡས་ཁང་གི་ནང་དུ་པད་ཟླའི་སྟེང་ན་ཨོ་སེར་པོ་ལས་ཐུབ་པ་ཆེན་པོ་རྣམ་པར་སྣང་མཛད་གང་ཆེན་མཚོ་སྤྲུལ་སྐུའི་ཆ་བྱད་
ཅན༑ གཡས་སྐྱབས་སྦྱིན་གྱི་ཕྱག་རྒྱ་དང་གཡོན་མཉམ་བཞག་མཛད་པ། གཡས་གཡོན་དུ་མཆོག་ཟུང་བཞེངས་ཏེ་བཞུགས་པ། ཐེག་པ་གསུམ་གྱི་འཁོར་ཚོགས་རྒྱ་མཚོས་བསྐོར་བ། དེའི་ཐུགས་ཀར་ཐིག་ལེ་གསུམ་པ་ཁ་བ་ཅན་གྱི་ཐིག་ལེ། གཞལ་
ཡས་ཁང་གི་ནང་དུ་པད་ཟླའི་སྟེང་ན་སྤྱན་རས་གཟིགས་རྒྱལ་བ་རྒྱ་མཚོ་བཀོད་པ་བསམ་གྱིས་མི་ཁྱབ་པ་ཇི་ལྟ་བ་བཞིན་བཞུགས་པ། དེའི་ཐུགས་ཀར་ཐིག་ལེ་བཞི་པ་ཡང་སྒོས་དབུ་རུ་བྱང་ཕྱོགས་ཀྱི་ཐིག་ལེ། གཞལ་ཡས་ཁང་གི་ནང་དུ་པད་ཟླའི་སྟེང་ན་
ལས་འབྲོམ་ཤེལ་གྱི་ཁྱེའུ་དཀར་པོ་ཞི་ཞིང་འཛུམ་པ། དབུ་སྐྲ་མཐིང་ག་དཔུང་པའི་ཐད་དུ་སླེབས་པ། ཕྱག་གཡས་ཤེལ་དཀར་གྱི་ཕྲེང་བ་དང་། གཡོན་ཤེལ་གྱི་འཁར་བ་རྩེ་མོར་པདྨ་དཀར་པོ་འདབ་མ་སྟོང་དང་ལྡན་པའི་ལྟེ་བར་ཟླ་གདན་ལ་ཡུམ་
SÓ



དྲུག་ བཀའ་གདམས་ཁྲིད་
༄༅། །ཆེན་མོ། གཡས་སུ་བླ་མ་མར་མེ་མཛད། གཡོན་དུ་རྒྱལ་བ་ཀྱ་ཐུབ་པ། འདབ་མ་སྟོང་ལ་སངས་རྒྱས་སྟོང་བཞུགས་པས་མཚན་པ་འཛིན་པ། ཞབས་གཉིས་མཉམ་པའི་སྟབས་ཀྱིས་བཞེངས་པ། འདི་བཞི་ལ་རྟེན་གྱི་
ཐིག་ལེ་ཞེས་བརྗོད་དོ། །གཙོ་བོར་སྣོད་ཀྱི་འཇིག་རྟེན་སྤྱི་དང་བྱེ་བྲག་མ་དག་པའི་སྣང་ཞེན་སྦྱངས་ནས་དག་པ་རབ་འབྱམས་སུ་སྒྱུར་བར་བྱེད་པའི་ཕྱིར་རོ། །དེའི་ཐུགས་ཀར་ལྔ་པ་ཡུམ་ཤེར་ཕྱིན་མའི་ཐིག་ལེ། གཞལ་ཡས་ཁང་གི་ནང་དུ་པད་ཟླའི་སྟེང་ན་
ཨ་སེར་པོ་ལས་ཡུམ་ཤེར་ཕྱིན་མ་སྐུ་མདོག་སེར་མོ་ཞལ་གཅིག་ཕྱག་བཞི་མ། གཡས་དང་པོ་ཐུགས་ཀར་སྐྱབས་སྦྱིན་གྱི་ཕྱག་རྒྱ་དང་། གཡོན་དང་པོ་མཉམ་བཞག་མཛད་པ། གཡས་འོག་མས་རྡོ་རྗེ་དང་། གཡོན་འོག་མས་གླེགས་བམ་འཛིན་
པ༑ ཞབས་སྐྱིལ་ཀྲུང་གིས་བཞུགས་པ། ཕྱོགས་བཅུའི་རྒྱལ་བ་སྲས་བཅས་ཀྱིས་བསྐོར་བ། དེའི་ཐུགས་ཀར་དྲུག་པ་ཐུབ་པའི་ཐིག་ལེ། གཞལ་ཡས་ཁང་གི་ནང་དུ་པད་ཟླའི་སྟེང་ན་ཚྭ་སེར་པོ་ལས་ཐུབ་པ་བདུད་འདུལ་སྤྲུལ་སྐུའི་ཆ་ལུགས་
ཅན༑ གཡས་ས་གནོན་དང་གཡོན་མཉམ་བཞག་མཛད་པ། དེའི་ཐུགས་ཀར་བདུན་པ་སྤྱན་རས་གཟིགས་ཀྱི་ཐིག་ལེ། གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱི༔ དཀར་པོ་ལས་སྤྱན་རས་གཟིགས་ཞལ་གཅིག་ཕྱག་བཞི་པ། དང་པོ་གཉིས་ཐུགས་
ཀར་ཐལ་མོ་སྦྱར་བ། ལྷག་མ་གཉིས་ཤེལ་ཕྲེང་དང་པད་དཀར་འཛིན་པ། ཞབས་སྐྱིལ་ཀྲུང་གིས་བཞུགས་པ། འཁོར་བྱང་ཆུབ་སེམས་དཔའི་ཚོགས་ཀྱིས་བསྐོར་བ། དེའི་ཐུགས་ཀར་བརྒྱད་པ་རྗེ་བཙུན་སྒྲོལ་མའི་ཐིག་ལེ། གཞལ་ཡས་ཁང་གི་ནང་དུ་



པད་ཟླའི་སྟེང་ན་ཏཱཾ་ལྗང་གུ་ལས་སྒྲོལ་མ་ལྗང་གུ་ཞལ་གཅིག་ཕྱག་གཉིས་མ། གཡས་མཆོག་སྦྱིན་གྱི་ཕྱག་རྒྱ་དང་། གཡོན་ཨུཏྤ་ལ་མཐེབ་སྲིན་གྱི་ཐུགས་ཀར་འཛིན་པ། འཁོར་ཞི་བའི་ལྷ་མོ་དཔག་ཏུ་མེད་པས་བསྐོར་བ། དེའི་ཐུགས་ཀར་དགུ་པ་སྒྲོལ་
མ་དྲག་མོའི་ཐིག་ལེ། གཞལ་ཡས་ཁང་གི་ནང་དུ་པད་ཉིའི་སྟེང་ན་ཧཱུྃ་ལྗང་ནག་ལས་སྒྲོལ་མ་དྲག་མོ་ལྗང་ནག་ཞལ་གཅིག་ཕྱག་བཞི་མ། དང་པོ་གཉིས་གྲི་ཐོད། འོག་མ་གཉིས་ཌཱ་མ་རུ་དང་ཁ་ཊཾ་ག་འཛིན་པ། མི་ལྤགས་ཀྱི་གཡང་གཞི་དང་སྟག་ལྤགས་
|:ཀྱི་ཤམ་ཐབས་དང་རུས་པའི་རྒྱན་དྲུག་གསོལ་ཞིང་གཡོན་བརྐྱང་གིས་བཞུགས་པ། འཁོར་དུ་ལྷ་མོ་དྲག་མོའི་ཚོགས་དཔག་ཏུ་མེད་པས་བསྐོར་བ། དེའི་ཐུགས་ཀར་བཅུ་པ་མི་གཡོ་བའི་ཐིག་ལེ། གཞལ་ཡས་ཁང་གི་ནང་དུ་པད་ཉིའི་སྟེང་དུ་ཧཱུྃ་མཐིང་
ནག་ལས་མི་གཡོ་བ་སྔོན་པོ་ཞལ་གཅིག་ཕྱག་གཉིས་པ། ཁྲོ་ཞིང་གཏུམ་པ། གཡས་རལ་གྲི་དང་གཡོན་ཞགས་པ་འཛིན་པ། སྤྲུལ་དང་རིན་པོ་ཆེས་བརྒྱན་ཅིང་གླང་ལྤགས་དང་སྟག་ཤམ་གསོལ་བ། གཡས་བརྐྱང་གིས་ཚོགས་ཀྱི་བདག་པོའི་གདན་ལ་
མེ་དཔུང་གི་དབུས་ན་ཁྲོ་བོའི་ཚོགས་ཀྱིས་བསྐོར་ཏེ་བཞུགས་པ། འདི་དྲུག་ལ་བརྟེན་པ་ཡི་དམ་ལྷའི་ཐིག་ལེ་ཞེས་བརྗོད་དེ། གཙོ་བོར་རང་རང་གི་ལུས་ཐ་མལ་གྱི་སྣང་ཞེན་སྦྱངས་ནས་ཡི་དམ་གྱི་ལྷའི་སྐུར་བསྒོམ་པ་སྟེ་ཟབ་གསལ་གཉིས་མེད་ཀྱི་ལྷའི་རྣལ་
འབྱོར་རྩལ་དུ་བཏོན་པ་དང་། སྔོན་འབྲོམ་ཆོས་ཀྱི་རྒྱལ་པོས་ཇོ་བོའི་སྤྱན་སྔར་སངས་རྒྱས་བྱང་སེམས་ཐམས་ཅད་ལྷ་བཞིར་བསྡུས་ནས་གདམས་པ་ལྟར། བཀའ་གདམས་ལྷ་ཆོས་བདུན་ལྡན་གྱི་རྣམ་ཐར་སྐྱོང་བར་འདོད་པ་རྣམས་ཀྱིས་གཙོ་བོར་ཉམས་སུ་



རྡ
༄༅། །བླང་དགོས་པའི་ཕྱིར་རོ། །དེའི་ཐུགས་ཀར་བཅུ་གཅིག་པ་ཇོ་བོའི་ཐིག་ལེ། གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱུྃ་དཀར་པོ་ལས་མགོན་པོ་ཨ་ཏི་ཤ་ལོངས་སྤྱོད་རྫོགས་སྐུའི་ཆ་ལུགས་ཅན། རྡོ་རྗེ་དང་དྲིལ་བུ་འཛིན་
པ༑ སྐྱིལ་ཀྲུང་གིས་བཞུགས་པ། དེའི་མདུན་དུ་ཐུབ་པ་ལོངས་སྐུའི་ཆ་ལུགས་ཅན། གཡས་སུ་སྤྱན་རས་གཟིགས། གཡོན་དུ་སྒྲོལ་མ། རྒྱབ་ཏུ་མི་གཡོ་བ། ཤར་ལྷོར་ཇོ་བོ་པཎྜི་ཏའི་ཆ་བྱད་ཅན། ལྷོ་ནུབ་ཏུ་འབྲོམ་དགེ་བསྙེན་གྱི་ཆ་བྱད་ཅན། ནུབ་
ཏུ་རྔོག་དང་། བྱང་ཤར་དུ་ཁུ་སྟོན་གཉིས་བོད་སྟོན་རབ་བྱུང་གི་ཆ་བྱད་ཅན། སྟེང་གི་ཆ་ལ་བརྒྱུད་པ་གསུམ་གྱི་བླ་མའི་ཚོགས་རྣམས་བཞུགས་པ། དེའི་ཐུགས་ཀར་བཅུ་གཉིས་པ་འབྲོམ་གྱི་ཐིག་ལེ། གཞལ་ཡས་ཁང་གི་ནང་དུ་པད་ཟླའི་སྟེང་དུ་དྷཱི
དཀར་པོ་ལས་འབྲོམ་ཆོས་ཀྱི་རྒྱལ་པོ་ལོངས་སྐུའི་གར་ཆས་སུ་བཞུགས་པ། དགུང་ལོ་བཅུ་དྲུག་ལོན་པའི་ན་ཚོད་ཅན། གཡས་པད་དཀར་དང་གཡོན་དྲིལ་བུ་འཛིན་པ། ཞབས་སྐྱིལ་ཀྲུང་གིས་བཞུགས་པའི་མདུན་དུ་ཕྱི་ལྟར་ན་རང་དང་ཆ་ལུགས་
མཚུངས་པའི་ཁྱེའུ་དཀར་པོ་བཞི། གཡས་སུ་སེར་པོ་བཞི། གཡོན་དུ་ལྗང་གུ་བཞི། རྒྱབ་ཏུ་དམར་པོ་བཞི། ནང་ལྟར་ན་སྐུ་མཆེད་གསུམ་སོགས། གསང་བ་ལྟར་ན་རིགས་ལྔའི་ངོ་བོ། སྟེང་གི་ཆ་ལ་བརྒྱུད་པ་གསུམ་གྱི་བླ་མ་རྣམས་དང་། གསང་
བ་ཡེ་ཤེས་སོགས་མཁའ་འགྲོའི་ཚོགས་དུ་མ་རྣམས་ཨུ་རྒྱན་གྱི་ཡུལ་དུ་མཛད་པ་ཇི་ལྟ་བ་བཞིན་གར་སྟབས་སྣ་ཚོགས་སུ་སྒྱུར་བ། དེའི་ཐུགས་ཀར་བཅུ་གསུམ་པ་བྱམས་པའི་ཐིག་ལེ། གཞལ་ཡས་ཁང་གི་ནང་དུ་པད་ཟླའི་སྟེང་ན་མོ་སེར་པོ་ལས་རྒྱལ་བ་
.
བདུན་ བཀའ་གདམས་ཁྲིད་



བྱམས་པ་དགེ་སློང་སྣམ་སྦྱར་ཆོས་གོས་གྱོན་པ། མཚན་དཔེ་དང་ལྡན་པ། ཆོས་འཆད་ཀྱི་ཕྱག་རྒྱ་མཛད་པ། གཡས་གཡོན་ན་ནམ་མཁའ་དྲི་མ་མེད་པ་དང་བཙུན་པ་སྤྱན་རས་གཟིགས་གཉིས་དགེ་སློང་གི་ཆ་བྱད་ཅན་བཞེངས་ཏེ་བཞུགས་པ། སྟེང་གི་
ཆ་ལ་འཕགས་པ་ཐོགས་མེད་སོགས་རྒྱ་ཆེན་སྤྱོད་བརྒྱུད་ཀྱི་བླ་མའི་ཚོགས་རྣམས་བཞུགས་པ། དེའི་ཐུགས་ཀར་བཅུ་བཞི་པ་འཇམ་དབྱངས་ཀྱི་ཐིག་ལེ། གཞལ་ཡས་ཁང་གི་ནང་དུ་པད་ཟླའི་སྟེང་ན་དྷཱི༔ དམར་སེར་ལས་རྗེ་བཙུན་འཇམ་དཔལ་དབྱངས་
རབ་བྱུང་སྤྲུལ་སྐུའི་ཆ་ལུགས་ཅན། ཕྱག་གཉིས་ཆོས་འཆད་ཀྱི་ཕྱག་རྒྱ་མཛད་པ། ཞབས་སྐྱིལ་ཀྲུང་གིས་བཞུགས་པ། གཡས་གཡོན་དུ་ཇོ་བོ་དང་སྤྱན་རས་གཟིགས་རབ་བྱུང་གི་རྣམ་པ་ཅན། སྟེང་གི་ཆ་ལ་མགོན་པོ་ཀླུ་སྒྲུབ་སོགས་ཟབ་མོ་ལྟ་བརྒྱུད་
ཀྱི་བླ་མའི་ཚོགས་རྣམས་བཞུགས་པ། དེའི་ཐུགས་ཀར་བཅོ་ལྔ་པ་རྡོ་རྗེ་འཆང་གི་ཐིག་ལེ། གཞལ་ཡས་ཁང་གི་ནང་དུ་སེང་གེས་བཏེགས་པའི་རིན་པོ་ཆེའི་ཁྲིའི་སྟེང་དུ་པདྨ་ཉི་མ་ཟླ་བའི་གདན་ལ་ཧཱུྃ་མཐིང་ག་ལས་རྒྱལ་བ་རྡོ་རྗེ་འཆང་ལོངས་སྤྱོད་རྫོགས་
ཟསྐུའི་ཆ་ལུགས་ཅན་སྐུ་མདོག་སྔོན་པོ། རྡོ་རྗེ་དང་དྲིལ་བུ་ཐུགས་ཀར་བསྣོལ་ཏེ་འཛིན་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། གཡས་གཡོན་དུ་མཆོག་ཟུང་ལོངས་སྐུའི་ཆ་ལུགས་ཅན་གྱིས་བཞེངས་པ། སྟེང་གི་ཆ་ལ་ཏི་ལོ་ནཱ་རོ་སོགས་ཉམས་
ལེན་བྱིན་རླབས་བརྒྱུད་པའི་བླ་མའི་ཚོགས་རྣམས་བཞུགས་པ། འདི་རྣམས་ལ་རྩ་བརྒྱུད་ཀྱི་བླ་མའི་ཐིག་ལེ་ཞེས་བརྗོད་དེ། གསང་སྔགས་བླ་མེད་ཀྱི་ལམ་གྱི་ལུས་ཡོངས་སུ་རྫོགས་པ་མྱུར་བ་མྱུར་བར་རྒྱུད་ལ་བསྐྱེད་པའི་ཕྱིར་བླ་མའི་རྣལ་འབྱོར་ལ་རྩལ་དུ་



རྨ
བརྒྱད་ བཀའ་གདམས་ཁྲིད་
༄༅། །བཏོན་པ་ཡིན་པའི་ཕྱིར་རོ། །དེ་ཡན་ཆད་ནི་གཟུགས་སྐུའི་ལག་རྗེས་འཇོག་བྱེད་རྟེན་དང་བརྟེན་པར་བཅས་པའི་དཀྱིལ་འཁོར་བསྒོམ་པའོ། །གཉིས་པ་རྫོགས་རིམ་ནི། རྡོ་རྗེ་འཆང་དེའི་ཐུགས་ཀར་བཅུ་དྲུག་པ་བྱང་ཆུབ་
སེམས་ཀྱི་ཐིག་ལེ། གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱུཾ། ཧཱུཾ་སེར་པོ་ལས་གསེར་མདོག་ཏུ་བསྒོམ་པའང་ཡོད། སྔོན་པོ་ལས་སངས་རྒྱས་ཆོས་ཀྱི་སྐུ་མཐིང་སྐྱ་མཉམ་བཞག་དང་སྐྱིལ་ཀྲུང་ཅན་ཆོས་ཀྱི་དབྱིངས་ལས་མི་གཡོ་བཞིན་དུ་སྒྱུ་འཕྲུལ་དྲྭ་བའི་རྣམ་
རོལ་སྣ་ཚོགས་སུ་སྟོན་པ། དེའི་སྙིང་དཀྱིལ་དུ་ཤིན་ཏུ་ཕྲ་བའི་རླུང་གི་ངོ་བོ་བྱང་ཆུབ་སེམས་ཀྱི་ཐིག་ལེ་དཀར་དྭངས་ཡུངས་འབྲུ་ཙམ་པ། དེ་རྒྱ་ཇེ་ཆེར་སོང་ནས་ནོར་བུ་རིན་པོ་ཆེའི་སྣོད་རྒྱ་ཆེ་ཞིང་དཔངས་མཐོ་ལ་འོད་འཚེར་བ། དེའི་ནང་དུ་རང་སེམས་
ཐིག་ལེ་སེར་པོ་སྲན་མ་ཙམ་པ་དྭངས་ཤིང་འོད་འཚེར་བ་མེར་མེར་གཡོ་ཞིང་འཇུ་བ་ལྟ་བུ། དེ་རྒྱུ་ཇེ་ཆེར་སོང་བས་ཐིག་ལེའི་རྒྱ་མཚོ་གསེར་བཙོ་མའི་མདོག་ལྟར་དྭངས་ཤིང་ཁོད་སྙོམས་པ། གཞི་བརྟན་པ། རྒྱ་ཆེ་བ། ཁྱབ་ཆེ་བ། གཟུགས་བརྙན་ °
ཐམས་ཅད་འཆར་བ་ཞིག་ཏུ་གྱུར་པར་བསམས་ལ་སེམས་ཞུགས་པ་བཞིན་གཏད་ནས་རྩེ་གཅིག་ཏུ་མཉམ་པར་བཞག་པས། རླུང་སེམས་འཇུག་པ་གཅིག་པས་སེམས་སྙིང་དབུས་ཀྱི་དྷཱ་ཏིར་ཟིན་པ་ན་རླུང་ཡང་དེ་ཉིད་དུ་ཟིན་ཏེ། རླུང་དབུ་མར་ཞུགས་པའི་
རྟགས་སུ་སྣ་བུག་ནས་མཉམ་རྒྱུ་ཁོ་ནར་འབབས། གནས་པའི་རྟགས་སུ་རྣལ་འབྱོར་ལ་མཉམ་པར་བཞག་པའི་སྐབས་སུ་ལྟོ་བ་མི་འགུལ། ཐིམ་པའི་རྟགས་སུ་འོད་གསལ་དུ་བ་ལ་སོགས་པའི་སྣང་བ་ཤར་བ་སྟེ་དེ་ལྟ་བུའི་ཞུགས་གནས་ཐིམ་གསུམ་གྱི་



རྒྱུད་སྡེ་ཀུན་བཏུས་
རྩལ་རྫོགས་ཏེ་ཡུལ་བདེ་བ་ཆེན་པོ་དང་། ཡུལ་ཅན་སྟོང་པ་ཉིད་ཟུང་འཇུག་ཏུ་གྲུབ་པས་ན་རྫོགས་རིམ་དུ་འགྲོ་བ་ཡིན་ནོ། །དེ་ལྟར་ཐིག་ལེ་བཅུ་དྲུག་པོ་དེ་རེ་རེ་ལའང་རྒྱས་པར་ན་རྗེས་དྲན་ལྔ་ཚང་བར་བསྒོམ་སྟེ། རྩ་བརྒྱུད་བླ་མ་རྣམས་ལ་གསོལ་བ་
གདབ་པ་དང༌། ཆོས་སྐུའི་ལག་རྗེས་འཇོག་བྱེད་སྟོང་པའི་རྣལ་འབྱོར་བསྒོམ་པ་དང་། དེའི་ངང་ལས་ལྷ་བསྒོམ་པ་དང་། དཀྱིལ་འཁོར་རྟེན་དང་བརྟེན་པར་བཅས་པ་ལ་གསལ་སྣང་ཐོན་ནས་རང་གི་སེམས་ཀྱི་ཆ་ཤས་ཤིག་གིས་འགྲོ་ཀུན་ཕ་མར་རྗེས་སུ་
དྲན་པས་སེམས་ཅན་ཐམས་ཅད་དཀྱིལ་འཁོར་གྱི་ནང་དུ་ཁྲིད་དེ་དཀྱིལ་འཁོར་གྱི་གཙོ་བོ་ལ་ཐུན་མོང་མ་ཡིན་པའི་ཡན་ལག་བདུན་པ་འབུལ་བ་དང་། ཕྱག་དང་སྐོར་བ་མང་དུ་བྱས་ནས་གཟུངས་སྔགས་བཟླས་པས་སླར་ཡང་ནང་མ་ནང་མར་འཇུག་པ་
དང་༑ རིག་སྔགས་སུ་རྗེས་དྲན་གྱིས་སོ་སོའི་སྙིང་པོ་དམིགས་པའི་གནད་དང་བཅས་པས་བཟླ་བ་རྣམས་བྱ་ཞིང་། མདོར་བསྡུ་ན། སྐབས་འདིར་གནས་གསུམ་བྱིན་རླབས་མན་ལྷན་ཅིག་ཏུ་བྱ་བ་ནི། ལྷ་ཚོགས་ཐམས་ཅད་ཀྱི་སྤྱི་བོར་ཨོཾ་དཀར་
པོ༑ མགྲིན་པར་ཨཱཿ དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུྃ་ལས་འོད་ཟེར་འཕྲོས་པས་དག་པ་རབ་འབྱམས་ཀྱི་ཞིང་ཁམས་ནས་བསྒོམས་པ་དང་འདྲ་བའི་ཡེ་ཤེས་པ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་
དྲངས༑ ཛ ཧཱུྃ་བཾ་ཧོ༔ གའི སུ་མེད་པར་གྱུར། པདྨ་ཀ་མ་ལཱ་ཡ་ཧཱུཾ། སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས་པས་དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་



(
རྒྱུ
དགུ་ བཀའ་གདམས་ཁྲིད་
༄༅། །པས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུྃ་ཞེས་དབང་བསྐུར། ལུས་གང་། དྲི་མ་དག ཆུའི་ལྷག་མ་སྤྱི་གཙུག་ཏུ་འཁྱིལ་བ་ལས་རང་རང་གི་ས་བོན་གྱིས་དབུར་བརྒྱན་པར་མོས་པ་སྟེ་ཡན་ལག་བཞི་རྫོགས་
ཀྱི་ཚུལ་དུ་གསལ་བཏབ་ནས། རང་གི་སེམས་ཀྱི་ཆ་ཤས་ལས་གྲུབ་པའི་མཆོད་པའི་ལྷ་མོ་དཔག་ཏུ་མེད་པ་སྤྲོས་ཏེ། ཕྱག་དང་ཕྱག་ཡུལ་གཉིས་སྟོང་པའི། །རྣམ་དག་སྐུ་ལ་ཡེ་ཕྱག་འཚལ། །སྐྱེ་གནས་འཇིག་པས་མ་གོས་པའི། །དྲི་མེད་མཆོད་
ཚོགས་འབུལ་ལོ་ལྷ། །སྒོ་གསུམ་སྐྱེ་གནས་འཇིགས་བྲལ་བའི། །ཉེས་པའི་གཡང་ས་མཐོལ་ལོ་བཤགས། །སྟོང་ཡང་སྣ་ཚོགས་སྐུར་སྟོན་པས། །གྲངས་མེད་འདྲེན་ལ་རྗེས་ཡི་རང་། །སྨོན་དང་མཚན་མས་སྟོང་པ་ཡི། །འཁོར་ལོ་དབྱིངས་སུ་
བསྐོར་དུ་གསོལ། །སྐྱེ་བས་སྟོང་པའི་ཆོས་སྐུ་ཁྱེད། །ལྷུན་གྲུབ་གནས་པའི་རང་བཞིན་ལས། །གང་དུའང་འདའ་བར་མ་མཛད་ཅིག །དགེ་བ་འདི་ཡིས་འཁོར་བ་རྣམས། །འདི་འདྲར་རྟོགས་ཏེ་འདི་འདྲ་བའི། །གཞལ་ཡས་ཁང་དུ་འདྲོངས་གྱུར་
ཙྪཱ ཏེ །གསང་སྔགས་འདི་བཞིན་སྦྱོང་བར་བསྔོ། །གནས་སྐབས་ཀྲྀ་ཡའི་ལྷ་ལྔ་བཞིན། །པད་དཀར་སྟོང་ལྡན་ལྟེ་བ་ལ། །ཟླ་བ་ཞུན་མའི་གདན་སྟེང་དུ། །ཕྱི་ནང་གསང་བ་དེ་ཉིད་ཀྱི། །བསྐྱེད་རྫོགས་མཆོག་ཏུ་བསྔགས་པར་ཤོག །གློ་བུར་འདི་ཡང་
ཆོས་དབྱིངས་ལས། །ཐ་དད་ཅི་ཡང་ཡོད་མ་མཆིས། །ཐ་དད་མེད་པར་ཕུན་ཚོགས་པའི། །བཀྲ་ཤིས་ཕུན་སུམ་ཚོགས་པར་ཤོག །གཙང་མ་རིགས་ཀྱི་བཀྲ་ཤིས་ཤོག །ཐོག་མཐའ་བར་གསུམ་གཙང་མ་ལས། །གཡོས་པ་མེད་པའི་བཀྲ་ཤིས་



ཤོག །ཅེས་ཡན་ལག་བདུན་པ་དང་། རྒྱས་པར་ཚིགས་བཅད་སྦྲགས་པའམ། བསྡུ་ན། ཨོཾ་སརྦ་ཏ་ཐཱ་ག་ཏ་ཨརྒྱུ་པྲ་ཏིཙྪ་སྭཱ་ཧཱ་ནས། ཤབླའི་བར་སྦྱར་བའི་ཆུ་གཉིས་སྔོན་འགྲོའི་ཉེར་སྤྱོད་ཀྱིས་མཆོད། སྤྲོ་ན་འདོད་ཡོན་ལྔ་དང་། རྒྱལ་སྲིད་
བདུན། བཀྲ་ཤིས་རྫས་རྟགས་སོགས་ཀྱང་སྤྱི་ལྟར་ཕུལ། མ་དག་ཞིང་གི་འཇིག་རྟེན་ཇི་སྙེད་པ། །དག་པ་རབ་འབྱམས་ལྷ་ཡི་གཞལ་ཡས་སུ། །མངོན་པར་ལེགས་སྒྱུར་བཅོམ་ལྡན་ཐུབ་པ་ཆེ། །རྗེ་བཙུན་ཕྱག་ན་པདྨོའི་ཚོགས་ལ་བསྟོད། །སྡེ་སྣོད་
གསུམ་གྱི་ཡུམ་ཆེན་ཤེར་ཕྱིན་མ། །སངས་རྒྱས་ཞི་དང་ཁྲོ་བོ་མཁའ་འགྲོའི་ཚོགས། །ཀུན་འདུས་བཀའ་གདམས་ལྷག་པའི་ལྷ་མཆོག་བཞི། །སྐྱབས་མཆོག་ཡི་དམ་ཚོས་སྐྱོང་རྣམས་ལ་བསྟོད། །རྒྱ་ཆེན་སྤྱོད་དང་ཟབ་མོ་ལྟ་བའི་ལམ། །ཉམས་ལེན་
# སྙན་བརྒྱུད་གདམས་པ་མཆོག་གི་གཏེར། །རྒྱུན་ཆད་མེད་པར་འཛིན་ཅིང་སྤེལ་མཁས་པ། །ལྷ་ཆོས་བདུན་ལྡན་བརྒྱུད་པ་རྣམས་ལ་བསྟོད། །གདོད་ནས་རྣམ་དག་སྣང་སྟོང་དག་པའི་གཤིས། །བཞིན་ལག་མཚན་དཔེའི་འཇའ་ཚོན་རྣམ་བཀྲ་བ། །
འགྱུར་མེད་ཆོས་སྐུ་གསལ་སྟོང་རླུང་སེམས་ཟུང་། །ཆེས་ཕྲ་ཐིག་ལེའི་རྣམ་པར་ཤར་ལ་བསྟོད། །ལྷ་ཆོས་བདུན་གྱི་ཉིང་ཁུ་ཐིག་ལེའི་ཆོས། །ཉམས་སུ་བསྟར་བས་ཚེ་འདིར་ཟུང་འཇུག་སྐུ། །མངོན་དུ་བྱས་ཏེ་དོན་གཉིས་མ་ལུས་པ། །འབད་མེད་ལྷུན་
གྱིས་གྲུབ་པར་བྱིན་གྱིས་རློབས། །ཞེས་རྡོ་རྗེའི་གླུ་སྙན་འགྱུར་གྱི་ཉམས་དང་ལྡན་པས་ཡོན་ཏན་རྗེས་སུ་དྲན་པའི་སྒོ་ནས་བསྟོད་པར་བསམ། དེ་ནས་རང་ཉིད་ཐུགས་རྗེ་ཆེན་པོ་ཕྱག་གཉིས་པའི་རྣམ་པར་ལོགས་སུ་བྱེ་བས། འགྲོ་ཀུན་ཕ་མར་རྗེས་སུ་དྲན་



བཅུ་ཐམ་བཀའ་གདམས་ཁྲིད་
༄༅། །པའི་སྙིང་རྗེ་ཆེན་པོས་བལྟས་ཏེ། རང་ཉིད་ཀྱིས་སྣ་དྲངས་སེམས་ཅན་ཐམས་ཅད་ཕྱི་བཀོད་པ་བསམ་གྱིས་མི་ཁྱབ་པའི་དཀྱིལ་འཁོར་དུ་ཞུགས། ཐུགས་རྗེ་ཆེན་པོ་རྒྱལ་བ་རྒྱ་མཚོ་ལ་ཕྱག་དང་སྐོར་བ་བྱས་ཏེ་གསོལ་བ་
བཏབ༑ ཁྱད་པར་དུ་རང་གི་ལུས་ལོངས་སྤྱོད་དུས་གསུམ་དུ་བསགས་པའི་དགེ་ཚོགས་རྒྱ་མཚོ་དང་བཅས་པ་ཐམས་ཅད་འགྲོ་བ་མགོན་དང་སྐྱབས་མེད་པ་རྣམས་ཀྱི་ཕན་པ་དང་བདེ་བ་གང་ལ་གང་འཚམས་ཀྱི་ཉེར་འཚོའི་རྟེན་དུ་འགྱུར་བའི་ཕྱིར་ཕངས་པ་
མེད་པར་ལྷ་ཚོགས་རྣམས་ལ་ཀུན་ཏུ་བཟང་པོའི་མཆོད་སྤྲིན་ཆེན་པོར་ཕུལ་བས་ཟག་མེད་ཀྱི་བདེ་བས་དགྱེས། གནས་གསུམ་གྱི་ཡི་གེ་གསུམ་དང་ཁྱད་པར་ཐུགས་ཀའི་ས་བོན་དང་སྔགས་ཕྲེང་ལས་འོད་ཟེར་བདུད་རྩིའི་རྒྱུན་དང་བཅས་པ་བྱུང་། བདག་
དང་སེམས་ཅན་ཐམས་ཅད་ཀྱི་ལུས་སེམས་ལ་ཞུགས། ལས་ཉོན་སྡིག་སྒྲིབ་བག་ཆགས་དང་བཅས་པ་སྦྱངས། སྐུ་གསུང་ཐུགས་ཀྱི་བྱིན་རླབས་ཐོབ་པར་བསམ་མོ། །ལྔ་པ་ངག་སྔགས་སུ་རྗེས་སུ་དྲན་པ་ལ་གཉིས་ཏེ། རིམ་པ་དང་པོའི་ལྷའི་རྣལ་འབྱོར་
རྒྱུདང་ལྡན་པའི་སྒོ་ནས་ཐིག་ལེ་བཅུ་དྲུག་གི་ལྷ་ཚོགས་རྣམས་ཀྱི་ཐུགས་རྒྱུད་སྐུལ་བའི་བཟླས་བརྗོད་ཇི་ལྟར་བྱ་བ་དང་། རིམ་པ་གཉིས་པའི་རྣལ་འབྱོར་དང་ལྡན་པས་རླུང་སྔགས་དབྱེར་མེད་དུ་བྱས་ཏེ་རྡོ་རྗེའི་བཟླས་པ་ལ་སློབ་ཚུལ་ལོ། །དང་པོ་ནི། ཐིག་ལེ་
࿄ བཅུ་དྲུག་གི་ལྷ་ཚོགས་རྣམས་ཀྱི་གཙོ་བོའི་ཐུགས་ཀར་སོ་སོའི་ས་བོན་གྱི་མཐར་སྔགས་ཀྱི་ཕྲེང་བ་བཀོད་ལ། དེ་ལས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཐུགས་མཉེས་པའི་མཆོད་པ་ཕུལ། གསང་



རྒྱུད་སྡེ་ཀུན་བཏུས་
གསུམ་གྱི་བྱིན་རླབས་ཐམས་ཅད་འོད་དང་འོད་ཟེར་གྱི་རྣམ་པར་སྤྱན་དྲངས་ནས་རང་ལ་ཐིམ། སླར་ཡང་འོད་ཟེར་འཕྲོས་པས་སྣོད་བཅུད་ཐམས་ཅད་ཀྱི་སྒྲིབ་གཉིས་བག་ཆགས་དང་བཅས་པ་སྦྱངས། ཐམས་ཅད་དག་པའི་ཞིང་གི་རྣམ་རོལ་དུ་གྱུར་པར་
བསམས་ལ། ཐིག་ལེ་དང་པོ་ལ། ༀ་མ་ཎི་པདྨེ་ཧཱུྃ། ཞེས་བཟླ། དེ་བཞིན་དུ་གཉིས་པ་ལ། ༀ་མུ་ནི་མུ་ནི་མ་ཧཱ་མུ་ནི་ཡེ་སྭཱ་ཧཱ། གསུམ་བཞི་གཉིས་ལ་ཡིག་དྲུག་དང་། ལྔ་པ་ལ། ཏདྱ་ཐཱ། ཨོཾ་ག་ཏེ་ག་ཏེ། པཱ་ར་ག་ཏེ། པཱ་ར་སཾ་ག་ཏེ། བོ་དྷི་
སྭཱ་ཧཱ། དྲུག་པ་ལ་མུ་ནི། བདུན་པ་ལ་ཡིག་དྲུག བརྒྱད་པ་ལ། ༀ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། དགུ་པར། ༀ་ཏཱ་རེ་ཏུཏྟཱ་རེ་ཏུ་རེ་ཧཱུྃ་ཕཊ། བཅུ་པ་ལ། ༀ་ཙཎྜ་མ་ཧཱ་རོ་ཥ་ཎ་ཧཱུྃ་ཕཊ། བཅུ་གཅིག་པ་ལ། བཀའ་གདམས་ལྷ་བཞིའི་སྔགས་
སམ༑ ཡང་ན། ༀ་མ་ཧཱ་གུ་རུ་དཱི་པཾ་ཀཱ་ར་ཨ་ཏི་ཤ་སྭཱ་ཧཱ། བཅུ་གཉིས་པ་ལ་ཡིག་དྲུག བཅུ་གསུམ་པ་ལ། ཨོ་མི་ཏྲི་མེ་ཏྲི་མ་ཧཱ་མི་ཏྲི་ཡེ་སྭཱ་ཧཱ། དང༌། ཨོ་མི་ཏྲི་ཡེ་སྭཱ་ཧཱ་གང་རུང་། བཅུ་བཞི་པ་ལ། ༀ་ཝཱ་གི་ཤྭ་རི་ཧཱུྃ། བཅོ་ལྔ་པ་ལ། ༀ་
བཛ྄དྷཱིཀ་ཧཱུྃ་ཧཱུྃ། བཅུ་དྲུག་པ་ལ། ༀ་དྷརྨ་ཀཱ་ཡ་སིདྡྷིཧཱུཾ། ཞེས་དང་། ཨོཾ་ཨཱཿ ཧཱུྃ། ཞེས་སོ་སོར་བརྒྱ་སྟོང་སོགས་ཅི་ནུས་སུ་བཟླ། ཡང་ན། དེ་ཐམས་ཅད་ལ་ཡིག་དྲུག་ཁོ་ན་བཟླ་ཞིང་། གཙོ་བོར་ཡིག་དྲུག་ལ་རྩལ་དུ་འདོན། དེའི་ཚེ་དམིགས་
པ་ནི། རང་ཕྱི་བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོའི་སྐུ་བ་སྤུའི་ཁུང་བུ་རེ་རེར་ཡང་ཞིང་ཁམས་བསམ་གྱིས་མི་ཁྱབ་པ་དང་། དེ་རེ་རེར་ཡང་རྒྱལ་བ་སྲས་བཅས་བསམ་གྱིས་མི་ཁྱབ་པ་ཉི་ཟེར་ལ་རྡུལ་འཁྲིགས་པ་ལྟར་བཞུགས་པ་ཐམས་



རྡ
བཅུ་གཅིགསཀའ་གདམས་ཁྲིད་
༄༅། །ཅད་ཀྱི་ཞལ་ནས་ཀྱང་ཡི་གེ་དྲུག་པའི་སྒྲ་འུར་དིར་རེ་གསུང་བ་དང་། དེར་མ་ཟད་ཞིང་ཁམས་དེ་དང་དེར་གནས་པའི་ས་ཆུ་མེ་རླུང་སྟེ་རྟེན་འབྱུང་བ་བཞིའི་སྒྲ་དང་། བརྟེན་པ་སེམས་ཅན་ཐམས་ཅད་ཀྱང་ཐུགས་རྗེ་ཆེན་པོའི་
རྣམ་རོལ་ཏུ་ཤར་བས་ཡི་གེ་དྲུག་པའི་སྒྲ་འུར་འུར་སྒྲོགས་པར་བསམས་ལ། ཅིར་སྣང་ལྷ་སྐུ། སྒྲར་གྲགས་ཡི་གེ་དྲུག་པ། དྲན་རྟོག་ཐུགས་རྗེ་ཆེན་པོའི་ཐུགས་སྟོང་ཉིད་སྙིང་རྗེའི་སྙིང་པོ་ཅན་དུ་ལྟ་བའི་ལམ་ཁྱེར་ཟབ་མོ་དང་མ་བྲལ་བའི་ངང་ནས་བཟླས་
པ་བྱ་བ་ནི་བསོད་ནམས་ཀྱི་ཕུང་པོ་བསམ་གྱིས་མི་ཁྱབ་པ་ཡིན་ཏེ། དེའི་རྒྱུ་མཚན་ཞིབ་པར་ཟ་མ་ཏོག་བཀོད་པའི་མདོ་སྡེ་སོགས་ལས་ཤེས་པར་བྱའོ། །གཉིས་པ་ནི། ལུས་གནད་བསྲངས་ཏེ་རླུང་རོ་བསལ་ལ་ཅུང་ཟད་ངལ་བསོ། དེ་ནས་སྣ་བུག་གཉིས་
ནས་རླུང་ནང་དུ་འཇུག་པ་ཨོཾ་གྱི་གདངས་དང་། སྙིང་གའི་བྱང་ཆུབ་སེམས་ཀྱི་ཐིག་ལེ་ལ་གནས་པ་ཨཱཿ འི་གདངས་དང་། དེ་ལས་ཕྱིར་ལྡང་བ་ཧཱུྃ་གི་གདངས་དང་ངོ་བོ་དབྱེར་མེད་དུ་སྦྱོར་བའི་རྡོ་རྗེའི་བཟླས་པ་ལ་འབད་དོ། །སྤྱིར་འདིའི་རྫོགས་རིམ་ཉིད་
འདུས་པ་ཡེ་ཤེས་ཞབས་ལུགས་ཀྱི་རྫོགས་རིམ་ཐིག་ལེ་བཞི་རིམ་དང་མཐུན་ཞིང་། ཁྱད་པར་མཐར་ཐུག་ལྷན་སྐྱེས་ཀྱི་དགའ་བའི་དབང་དུ་བྱས་ཏེ་སྙིང་གར་མི་ཤིགས་པའི་ཐིག་ལེ་བསྒོམ་ཚུལ་དང་། འདིའི་བྱང་ཆུབ་སེམས་ཀྱི་ཐིག་ལེ་གཉིས་དོན་གཅིག་
དུ་འབབས་པའི་ཕྱིར། ཚུལ་འདི་ལ་ཡེ་ཤེས་ཞབས་ལུགས་ཀྱི་གཞུང་ཆེན་པོ་རྣམས་དང་། མན་ངག་གི་ཡི་གེ་རྣམས་ལེགས་པར་རྟོགས་པར་བྱས་ཏེ་ཕན་ཚུན་ལྟོ་སྦྱར་ནས་ངེས་ཤེས་བསྐྱེད་པར་བྱའོ་ཞེས་བླ་མ་ཕྱི་མ་རྣམས་གསུང་ངོ༌། །གསུམ་པ་རྗེས་



ནི༑ ཐུན་དེ་ལས་ལྡང་བར་བརྩམ་པ་ན། ཡི་གེ་བརྒྱ་པ་ཅི་ནུས་སུ་བཟླ་བས་ཏིང་ངེ་འཛིན་གྱི་ལྷག་ཆད་ཁ་བསྐང་བ་དང་། བརྟན་ཅིང་ནུས་པ་གོང་འཕེལ་དུ་བྱས་ནས་སྔར་ལྟར་མཆོད་ཅིང་བསྟོད། རང་ཉིད་གཙོ་བོའི་ཐུགས་ཀའི་ཐིག་ལེ་སེར་པོ་ཡུངས་
འབྲུ་ཙམ་དྭངས་ཤིང་གསལ་བ་དེ་ལས་འོད་ཟེར་འཕྲོས་པས་སྣོད་བཅུད་ཐམས་ཅད་ལན་ཚྭ་ཆུར་བཅུག་པ་བཞིན་འོད་དཀར་པོ་བདེ་བ་ཆེན་པོའི་ངོ་བོར་མེར་གྱིས་ཞུ་ནས་ཕྱི་བཀོད་པ་བསམ་གྱིས་མི་ཁྱབ་པའི་ལྷའི་གཞལ་ཡས་ཁང་ལ་ཐིམ་ཞིང་། ཐིག་ལེ་བཅོ་
པg ལྔ་པའི་བར་གྱི་གཞལ་ཡས་ཁང་དེ་རྣམས་ཀྱང་རང་རང་གི་ཁ་དོག་གི་ཐིག་ལེར་གྱུར་ནས་ཕྱི་མ་ཕྱི་མ། ནང་མ་ནང་མ་ལ་ཐིམ་པའི་མཐར། ཐིག་ལེ་སེར་པོ་སྲན་མ་ཙམ་པ་ཞིག་ཏུ་གྱུར། དེ་ཉིད་སངས་རྒྱས་ཆོས་ཀྱི་སའི་སྤྱི་བོའི་ཨོཾ་ལ་ཐིམ། དེ་ཨཱ|
ལ༑ དེ་ཧཱུྃ་ལ། དེ་ཡང་ཤིན་ཏུ་ཕྲ་བའི་རླུང་སེམས་ཀྱི་ཐིག་ལེ་ལ་ཐིམ་ནས་སྟོང་ཉིད་སྙིང་རྗེ་པ་ཉིས་སུ་མེད་པར་གྱུར་པར་བསམས་ལ་ཅི་གནས་སུ་མཉམ་པར་བཞག དེའི་ངང་ལས་སྐད་ཅིག་གིས་རང་ཉིད་ཐུགས་རྗེ་ཆེན་པོ་ཞལ་གཅིག་ཕྱག་གཉིས་པའི་སྐུ་
འཇའ་ཚོན་ལྟར་ལམ་གྱིས་ཤར་བའི་གནས་གསུམ་དུ་ཨོ་ཨཱ༔ ཧཱུྃ་གིས་མཚན་པར་མོས་ལ། བརྒྱུད་པ་གསུམ་ལྡན་བླ་མ་ཐམས་ཅད་དང་། །ཡི་དམ་ཐུགས་རྗེ་ཆེན་པོའི་ལྷ་ཚོགས་དང་། །ཇོ་བོ་ཡབ་སྲས་ཐུགས་རྗེ་ཅན་རྣམས་ཀྱིས། །བདག་གི་སྨོན་པའི་
གནས་འདི་འགྲུབ་པར་མཛོད། །འདིས་མཚོན་དུས་གསུམ་དགེ་ཚོགས་བསྡོམས་པའི་མཐུས། །བདག་དང་མཁའ་མཉམ་འགྲོ་བ་མ་ལུས་པ། །བརྒྱུད་པ་གསུམ་ལྡན་བླ་མ་དམ་པ་ཡིས། །ཚེ་རབས་ཀུན་ཏུ་འབྲལ་མེད་རྗེས་བཟུང་སྟེ། །བཀའ་གདམས་
8



ཆ ༄༅། །རྣམ་ཐར་གཙང་མ་མཐར་ཕྱིན་ཤོག །སྐྱེས་བུ་གསུམ་གྱི་ལམ་དུ་གསུང་རབ་ཀུན། །བསྡུས་ཏེ་ཉམས་སུ་བླངས་པས་རྒྱུད་སྦྱངས་ནས། །གསང་ཆེན་སྒོར་ཞུགས་དམ་ཚིག་ཚུལ་བཞིན་སྲུང་། །ཟུང་འཇུག་སྙིང་གི་ཐིག་ལེ་
འགྲུབ་པར་ཤོག །ལྷ་བཞིས་ལུས་དང་སྡེ་སྣོད་གསུམ་གྱིས་ངག །བསླབ་པ་གསུམ་གྱིས་སེམས་བརྒྱན་རྗེས་དྲན་ལྔའི། །ཉམས་ལེན་མཐར་ཕྱིན་འགྲོ་ཀུན་སྒྲོལ་བ་ལ། །རྒྱལ་བ་རྒྱ་མཚོ་ཉིད་དང་མཚུངས་པར་ཤོག །གསང་ཆེན་སྙིང་གི་ཐིག་ལེའི་
| གདམས་པ་མཆོག །དབེན་པའི་གནས་སུ་ཉམས་སུ་ལེན་པ་ལ། །ཇོ་བོའི་བཀའ་སྲུང་དགུ་བཅུ་རྩ་གཉིས་ཀྱིས། །གཡེལ་བ་མེད་པར་རྟག་ཏུ་གྲོགས་བྱེད་ཤོག །ཅེས་བསྔོ་སྨོན་དང་། ལེགས་ཚོགས་ཀུན་གྱི་འབྱུང་གནས་བླ་མ་རྣམས་ཀྱི་བཀྲ་ཤིས་
རྒྱུ | ཤོག །སྐུ་གསུམ་མངོན་དུ་གྱུར་པ་སངས་རྒྱས་རྣམས་ཀྱི་བཀྲ་ཤིས་ཤོག །ཐོག་མཐའ་བར་དུ་དགེ་བ་དམ་པའི་ཆོས་ཀྱི་བཀྲ་ཤིས་ཤོག །བསླབ་གསུམ་རྣམ་པར་དག་པ་དགེ་འདུན་རྣམས་ཀྱི་བཀྲ་ཤིས་ཤོག །བདག་གཞན་མཉམ་བརྗེ་རིན་ཆེན་བྱང་ཆུབ་
༼སེམས་ཀྱི་བཀྲ་ཤིས་ཤོག །ཐབས་ཤེས་ཟུང་འཇུག་རིམ་གཉིས་རྣལ་འབྱོར་ཟབ་མོའི་བཀྲ་ཤིས་ཤོག །ཕན་བདེའི་གཞིར་གྱུར་ཐུབ་བསྟན་ཕྱོགས་བཅུར་རྒྱས་པའི་བཀྲ་ཤིས་ཤོག །འགྲོ་ཀུན་ཐེག་མཆོག་ཆོས་ཀྱི་དཔལ་ལ་སྤྱོད་པའི་བཀྲ་ཤིས་ཤོག །ཅེས་
ཤིས་པ་བརྗོད་ཅིང་སྤྱོད་ལམ་ལ་འཇུག་པར་བྱའོ། །དེ་ལྟར་ན་དེ་རྣམས་ཀྱི་སྒོ་ནས་བཀའ་གདམས་གླེགས་བམ་རིན་པོ་ཆེའི་དོན་གྱི་སྙིང་པོ་མདོར་བསྡུས་ཏེ་རྗེས་དྲན་ལྔའི་ཚུལ་གྱིས་ཉམས་སུ་ལེན་ཚུལ་གྱི་ཁྲིད་འཇམ་དབྱངས་ཀུན་དགའ་གྲོལ་མཆོག་གི་ཁྲིད་
ཉིབཀའ་གདམས་ཁྲིད་



བརྒྱ་སོགས་ལས་ཀྱང་མདོ་ཙམ་འབྱུང་བ་དང་། ད་ལྟར་གྱི་བླ་མ་དམ་པ་རྣམས་ཀྱི་ཕྱག་བཞེས་དང་། ཞལ་ལུང་ལས་ཇི་ལྟར་ཐོས་པ་བཞིན་ངག་འདོན་དང་དམིགས་རིམ་ཕྱོགས་གཅིག་ཏུ་བཀོད་པ་ཡིན་ནོ། །གཉིས་པ་ནི། དེ་ལས་ཀྱང་རྒྱས་པར་སྤྲོ་
ན༑ ཐིག་ལེ་དང་པོའི་སྐབས་ལྷའི་གསལ་སྣང་དང་ཚོགས་བསག་པའི་དམིགས་པ་ནན་ཏན་དུ་བྱས་ནས། ཐིག་ལེ་གཉིས་པ། གསུམ་པ། བཞི་པ་རྣམས་ལ་རིམ་པ་བཞིན་སྐྱེས་བུ་ཆུང་ངུའི་ཁྲིད། འབྲིང་གི་ཁྲིད། ཆེན་པོ་ཐེག་པ་ཆེན་པོའི་བློ་སྦྱོང་བའི་
ཁྲིད་རྣམས་བསྒོམ། ལྔ་པ་ལ་ཤེར་ཕྱིན་གྱི་ཐུགས་ཀའི་འོད་ཟེར་གྱི་འཕྲོ་འདུས་བདུད་སྡེའི་དཔུང་ཚོགས་རྣམས་བཅོམ་ནས་ཞི་བར་བསམ་མོ། །དྲུག་པ་བདུན་པ་བརྒྱད་པ་དགུ་པ་བཅུ་པ་རྣམས་ལ་བཀའ་གདམས་ལྷ་བཞིའི་ཁྲིད་བསྒོམ་ཞིང་། ཁྱད་པར་
# སྒྲོལ་མ་དྲག་མོ་དང་མི་གཡོ་བ་གཉིས་ལ་དགྲ་བགེགས་ཚར་གཅོད་པའི་དམིགས་པ་དང་དྲག་སྔགས་ལ། ཐིག་ལེ་བཅུ་གཅིག་པ་འདིར་ནི་བརྒྱུད་པ་གསུམ་ལ་བརྟེན་པའི་བླ་མའི་སྒྲུབ་པ་གཙོ་བོར་བྱ། བཅུ་གཉིས་པར་གླེགས་བམ་རིན་པོ་ཆེའི་སྐྱེས་རབས་
སྤྱི་དང༌། ཁྱད་པར་དཀོན་མཆོག་འབངས་ཀྱིས་ཨུ་རྒྱན་གྱི་ཡུལ་དུ་བྱོན་པའི་རྡོ་རྗེའི་གླུ་དང་ཆོས་ཟབ་མོ་དཔག་ཏུ་མེད་པའི་སྐོར་གྱི་རྣམ་ཐར་ཡིད་ཡུལ་དུ་ངེས་པར་བྱས་ནས་རང་ཉིད་ཀྱང་བློས་དེར་ཕྱིན་པ་དང་དེ་འདྲ་བ་བྱས་པའི་བསམ་སྒོམ་ནན་ཏན་དུ་
བྱ་ བཅུ་གསུམ་པ་ལ་ཞི་གནས་གཙོ་བོར་བསྒོམ། བཅུ་བཞི་པ་ལ་ཟབ་མོ་དབུ་མའི་ལྟ་བ་བསྒོམ། བཅོ་ལྔ་པར་རང་གང་མོས་པའི་བླ་མེད་ཀྱི་རྒྱུད་སྡེ་ཞིག་གི་རྫོགས་རིམ་དང་སྦྱར་ན་ལེགས། བཅུ་དྲུག་པ་ནི་སངས་རྒྱས་ཆོས་སྐུའི་ཐིག་ལེ་དེ་ཉིད་གྲངས་
70



ཤ་བཅུ་གསུམ་བྱོན། བཀའ་གདམས་ཁྲིད་
།མེད་པར་སྤྲོ་ཞིང་སྡུད་པ་སོགས་ཀྱི་ངང་ནས་ཐིག་ལེའི་ནང་དུ་སངས་རྒྱས་ཀྱི་ཞིང་རྟེན་དང་བརྟེན་པར་བཅས་པ་གྲངས་མེད་པ་འཆར་བ་དང་། དེ་རྣམས་ལ་རང་ཉིད་ཀྱིས་མཇལ་ཞིང་ཆོས་ཉན་པ་སོགས་མང་དུ་བསམས་པའི་
མཐར་ཐིག་ལེ་དེ་ཉིད་གསལ་སྟོང་དབྱིངས་རིག་སྤྲོས་པ་དང་བྲལ་བའི་ངང་དུ་མཉམ་པར་གཞག ཐུན་བསྡུ་བ་ནི་བཅུ་དྲུག་པོ་ཐམས་ཅད་ལ་རིགས་འགྲེའོ། །འཁྲིད་རྒྱུན་ཁྱེར་དུ་ཉམས་སུ་ལེན་ན་བཅུ་དྲུག་པོ་གཞན་རྣམས་རྒྱས་བསྡུས་སྐབས་སྦྱར་ཆག་མེད་
ཙམ་བྱས། རང་གང་མོས་པ་ཞིག་དང་། བཅུ་དྲུག་པ་གཉིས་ལ་ནན་ཏན་དུ་བྱ། ཤིན་ཏུ་བསྡུས་པ་བྱེད་ན། ཐིག་ལེ་ཐམས་ཅད་ཀྱི་སྐྱེད་ཆོག་ཙམ་བྱས་ནས། ཉམས་ལེན་དམིགས་ཕུག་པ་གཅིག་ལ་བྱས་ཀྱང་རུང་ངོ་། །མདོར་ན་ལམ་གྱི་རྩ་བ་བཤེས་
ཀྱི་གཉེན་བསྟེན་ཚུལ་ནས་ཟུང་འཇུག་གི་བར་གྱི་ལམ་ཐམས་ཅད་སྟན་ཐོག་གཅིག་ཏུ་ཉམས་སུ་ལེན་པའི་ཚུལ་ཚང་ལ་མ་ནོར་བ་འདི་ནི་གདུལ་བྱ་རིན་པོ་ཆེ་ལྟ་བུའི་གང་ཟག་སྙིགས་དུས་ཀྱི་ཚེ་ཐུང་གཅིག་ལ་འཚང་རྒྱ་བའི་ལམ་ཚང་ལ་མ་ནོར་བ་ཡིན་ནོ། །སྨྲས་
༼ པ མཁས་གྲུབ་གངྒའི་ཡབ་གཅིག་ཏི་སེའི་གཟུགས། །མཉམ་མེད་དཱི་པཾ་ཀཱ་ར་ཡབ་སྲས་ཀྱི། །ཟབ་ཆོས་ཐིག་ལེ་བཅུ་དྲུག་སྙིང་པོའི་གཏམ། །བདུད་རྩིའི་མཆོད་ཡོན་གཏན་པ་མེད་པར་སྦྲེངས། །དེ་ལས་བྱུང་བའི་དགེ་བ་ནི། །དཔག་བསམ་གསར་
པའི་རྗེས་འགྲོ་བས། །འགྲོ་བ་ཀུན་ལ་གྲུབ་གཉིས་ཀྱི། །དགའ་སྟོན་མཆོག་ཏུ་སྦྱིན་གྱུར་ཅིག །ཅེས་པའང་རྗེ་བླ་མ་བཅུ་ཕྲག་རིག་པའི་པཎྜི་ཏ་དཀོན་མཆོག་བསྟན་པ་རབ་རྒྱས་དཔལ་བཟང་པོས་ཆོས་གྲྭ་ཆེན་པོ་བཀྲ་ཤིས་ལྷན་པོ་དཔལ་གྱི་སྡེ་ཆེན་ཕྱོགས་
བ



ཐམས་ཅད་ལས་རྣམ་པར་རྒྱལ་བའི་ཕུན་ཚོགས་ཁང་གསར་དུ་ཇི་ལྟར་སྩལ་བ་བཞིན། གཞོན་ནུ་མཁྱེན་བརྩེའི་མིང་གིས་ཟིན་བྲིས་སུ་བཏབ་པ་སརྦ་དཱ་ཀ་ལྱཱ་ཎཾ་བྷ་བ་ཏུ།།
།།
རྒྱུད་སྡེ་ཀུན་བཏུས་
12



ཤ་
༄༅། །དཔལ་རྡོ་རྗེ་ནག་པོ་ཆེན་པོའི་བརྒྱུད་པའི་གསོལ་འདེབས་ཕྱི་ནང་གསང་བའི་ལམ་གྱི་སྨོན་ལམ་དང་བཅས་པ་བཞུགས་སོ།།
73
གཅིག་ བྲག་རྫོང་བླ་བརྒྱུད་



རྒྱུད་སྡེ་ཀུན་བཏུས་
།ཨོཾ་སྭ་སྟི་སིདྡྷཾ། སྤྲོ་ན་རང་ལུགས་གདངས་དང་བཅས། རྣམ་ཀུན་མཆོག་ལྡན་ཟུང་འཇུག་རྡོ་རྗེ་འཛིན། །ཟག་མེད་བདེ་བའི་གར་བསྒྱུར་རྡོ་རྗེ་གུར། །གྲུབ་པ་མཆོག་གི་དེད་དཔོན་བྲམ་ཟེ་
ཆེར༑ །སྙིང་ནས་གསོལ་བ་འདེབས་སོ་བྱིན་གྱིས་རློབས། །ཡུལ་དབུས་རྣལ་འབྱོར་མཁས་པ་བདེ་བའི་མཚན། །པཎ་གྲུབ་དབང་པོ་དད་བྱེད་གོ་ཆའི་ཞབས། །གངས་ཅན་བསྟན་པའི་སྒྲོན་མེ་ལོ་ཙཱ་བར། །
སྙིང་ནས །སྔགས་འཆང་ནུས་པ་མཐར་ཕྱིན་བྲག་སྟེང་པ། །སྐད་གཉིས་སྨྲ་བའི་མཁས་གྲུབ་བློ་གྲོས་གྲགས། །རྣལ་འབྱོར་དབང་ཕྱུག་བརྩེ་ཆེན་ས་སྐྱ་པར། །སྙིང་ནས །འཇའ་ལུས་མཁའ་སྤྱོད་རོལ་
མཛད་བསོད་ནམས་རྩེ། །གྲུབ་རིགས་རྒྱ་མཚོའི་གཙུག་རྒྱན་གྲགས་པའི་མཚན། །གངས་ཁྲོད་མཁས་པའི་དབང་པོ་པཎྜི་ཏར། །སྙིང་ནས་གསོལ༴ །དྲེགས་ལྡན་གཙུག་གིས་ལེགས་མཆོད་འཕགས་པའི་
74



རྦ
༄༅། །མཚན། །འཇིགས་རུང་གཎྜི་འཛིན་པའི་ཀུན་དགའ་གྲགས། །མཁས་གྲུབ་རྒྱ་མཚོའི་འབྱུང་གནས་བཟང་པོ་དཔལ། །སྙིང་ནས །མཐུ་སྟོབས་བདུད་རྩིས་མྱོས་པའི་ནམ་མཁའ་ལེགས། །སྲིད་གསུམ་འགྲན་ཟླ་བྲལ་བའི་
ཆོས་ཀྱི་རྗེ། །སྙན་བརྒྱུད་མངའ་བདག་བླ་ཆེན་ཀུན་རྒྱུལ་བར། །སྙིང་ནས །རྣལ་འབྱོར་དབང་ཕྱུག་ཆེན་པོ་ཡར་ཀླུངས་པ། །དེ་སྲས་ཐུ་བོ་བསོད་ནམས་རྒྱལ་མཆོག་ཞབས། །པདྨའི་རྣམ་འཕྲུལ་འཇམ་དབྱངས་ནམ་མཁའི་མཚན། །སྙིང་ནས།
རྡོ་རྗེ་འཆང་དབང་བློ་གྲོས་རྒྱལ་མཚན་དཔལ། །མཐུ་སྟོབས་དབང་ཕྱུག་རྗེ་བཙུན་རྡོ་རིངས་པ། །དངོས་གྲུབ་མཆོག་སྩོལ་བློ་གསལ་རྒྱ་མཚོ་ལ། །སྙིང་ནས༴ །ཀུན་ཁྱབ་གདོད་མའི་མགོན་པོ་མཁྱེན་བརྩེའི་དབང་། །མཐུ་སྟོབས་དབང་ཕྱུག་གཞོན་ནུ་
བློ་གྲོས་ཞབས། །སྙན་བརྒྱུད་གདམས་པའི་བཀའ་བབས་བསླབ་གསུམ་རྗེར། །སྙིང་ནས །གྲུབ་པ་མཆོག་གྱུར་བསོད་ནམས་ཆོས་འཕེལ་དང་། །རིགས་བརྒྱའི་ཁྱབ་བདག་དབང་ཕྱུག་རབ་བརྟན་དཔལ། །གསང་ཆེན་བསྟན་པའི་སྲོག་ཤིང་མགོན་པོ
༡ པོའི་མཚན། །སྙིང་ནས །སྐྱབས་གནས་ཀུན་འདུས་དྲིན་ཆེན་ཞུ་ལུ་བ། །མགོན་དེས་རྗེས་བཟུང་མཁྱེན་རབ་བྱམས་པའི་དཔལ། །རྡོ་རྗེ་འཆང་དངོས་ཀུན་དགའ་ལྷུན་གྲུབ་ལ། །སྙིང་ནས༴ །མཐུ་སྟོབས་མངའ་བདག་སངས་རྒྱས་རྒྱ་མཚོའི་
# ཞབས༑ །སྙན་བརྒྱུད་མཛོད་འཛིན་གནས་གསར་རྡོ་རྗེ་འཆང་། །ས་སྐྱའི་རྗེ་བཙུན་ཀུན་དགའ་བློ་གྲོས་ལ། །སྙིང་ནས །མཁས་གྲུབ་དབང་པོ་ནམ་མཁའ་ལེགས་པ་དང་
། །རྣམ་འདྲེན་དམ་པ་རྗེ་བཙུན་བཀྲ་ཤིས་མཚན། །མཁྱེན་བརྩེ་ནུས་ལྡན་ངག་



དབང་ཆོས་འབྱོར་ལ། །སྙིང་ནས །མཁས་བཙུན་གྲུབ་པ་བསྟན་འཛིན་ཆོས་དཔལ་དང་། །གདམས་པའི་མཛོད་འཛིན་ཀུན་དགའ་བཀྲ་ཤིས་ཞབས། །རིག་གྲོལ་གཉིས་ལྡན་ཀུན་དགའ་བསམ་གཏན་ལ། །སྙིང་ནས༴ །གྲུབ་པའི་སར་བཞུགས་རིན་
ཆེན་ཆོས་སྐྱོང་དང་། །འཇམ་མགོན་བླ་མ་ངག་དབང་བསམ་གཏན་ཞབས། །རྡོ་རྗེ་འཆང་ཆེན་འཇམ་དཔལ་བསྟན་འཛིན་ལ། །སྙིང་ནས་གསོལ་བ་འདེབས་སོ་བྱིན་གྱིས་རློབས། །དེང་ནས་དུས་ཀུན་རྒྱུད་རྒྱལ་ཀེ་ལ་ཤ །སྙན་བརྒྱུད་ཚ་ཟེར་གྱིས་
རྒྱུ དྲངས་གདམས་པའི་རྒྱུན། །མ་དྲོས་ཆུ་ཀླུང་ལས་འོངས་བཀའ་བབས་བཞིའི། །ཟབ་དོན་བདུད་རྩིས་བདག་རྒྱུད་ཚིམ་པར་ཤོག །དབེན་པའི་དུར་ཁྲོད་ནགས་ཚལ་ཡིད་འོང་བར། །དྲུག་ལྡན་རྟེན་གྱི་ཚོགས་རྣམས་ལེགས་བཤམས་ཤིང་། །རྣམ་གསུམ་
དམར་ཆེན་གཏོར་མས་ཕྱུར་བུར་གཏམས། །ཕྱི་ནང་མཆོད་པས་བསྟན་སྲུང་མཉེས་བྱེད་ཤོག །རྟེན་གྱི་དཀྱིལ་འཁོར་གསང་བའི་དམ་རྫས་དང་། །རབ་ཟབ་བསྐྱེད་དང་གསང་བའི་འཁྲུལ་འཁོར་བཅས། །རབ་གསལ་ཏིང་འཛིན་མ་ནོར་གསང་བའི་
སྔགས༑ །རྩེ་གཅིག་འབད་པས་བསྙེན་སྒྲུབ་མཐར་ཕྱིན་ཤོག །ཐུབ་བསྟན་མཆོག་དང་བསྟན་འཛིན་འཇོམས་པའི་དུག །མ་རུངས་ནག་པོའི་རྩ་ལག་སྡེར་བཅས་པ། །བདག་གི་མངོན་སྤྱོད་དྲག་པོའི་ཕྲིན་ལས་ཀྱིས། །བསྐྲད་གཟིར་བསྒྲལ་ཏེ་ཆོས་
དབྱིངས་སྦྱོར་བར་ཤོག །དེང་ནས་འགྲུབ་ཀྱང་དོན་ཆུང་ཚེ་འདིའི་ཆེད། །བོར་ནས་རྒྱང་རིང་དབེན་པའི་རི་སུལ་དུ། །བསེ་རུའི་རྣམ་ཐར་རྗེས་སུ་དྲན་བྱས་ཏེ། །རྫོགས་རིམ་ཟབ་མོའི་ལམ་མཆོག་སྒོམ་པར་ཤོག །ནང་གི་དྲེགས་བྱེད་རྩ་གསུམ་འཁོར་ལོ་
76
རྣ་བཏུས་



གསུམོ་བྱོན། བྲག་རྫོང་བློ་བརྒྱུད་
༄༅། །ལྔ། །དབབ་བཟློག་བདུད་རྩིའི་མཆོད་པས་མཉེས་བྱས་ནས། །རླུང་སྦྱོར་རྡོ་རྗེའི་སྔགས་ཀྱིས་རྗེས་བསྐུལ་བས། །ཟག་མེད་བདེ་ཆེན་མགོན་པོ་འགྲུབ་པར་ཤོག །གསལ་སྟོང་ཟུང་འཇུག་གདོད་མའི་རྒྱུད་གསུམ་པོ། །
སྤྲོས་བྲལ་བློ་འདས་ངང་དུ་བསྒྲུབས་པ་ཡིས། །སྒྲིབ་གཉིས་འཁྲུལ་པའི་དགྲ་ཚོགས་དྲུང་ཕྱུང་ནས། །ཟུང་འཇུག་རྡོ་རྗེ་འཛིན་པ་མངོན་གྱུར་ཤོག །གོ་འཕང་མཆོག་དེ་ཚེ་འདིར་མ་ཐོབ་ན། །འཆི་བ་འོད་གསལ་དོན་གྱི་ནག་པོ་ཆེ། །རིང་ནས་འགྲོགས་
༼ པའི་མཛའ་བོ་ཉམས་དགའ་དེ། །མཐོང་བའི་མོད་ལ་དབྱེར་མེད་འགྱུར་བར་ཤོག །དེར་ཡང་འཁྲུལ་ནས་བར་དོ་ཤར་གྱུར་ན། །བླ་མ་མཆོག་དང་དམ་ཅན་རྒྱ་མཚོར་བཅས། །ཡིད་འོང་མཆོད་སྤྲིན་གདུགས་དང་རྒྱལ་མཚན་ཐོགས། །མིང་ནས་ལུང་
# སྟོན་མཁའ་སྤྱོད་འཁྲིད་པར་ཤོག །མདོར་ན་དེང་ནས་ཚེ་རབས་ཐམས་ཅད་དུ། །རྗེ་བཙུན་བླ་མ་གཙུག་གི་ནོར་བུར་བཞུགས། །བཀའ་སྲུང་ཆོས་སྐྱོང་ལུས་དང་གྲིབ་བཞིན་འགྲོགས། །རིམ་བཞིན་ཏིང་འཛིན་དཔལ་ལ་སྤྱོད་པར་ཤོག །ཁྱད་པར་གྲུབ་
མཆོག་རྗེ་བཙུན་ས་སྐྱ་པའི། །གདུང་བརྒྱུད་རིམ་པར་ཆིག་བརྒྱུད་ཞལ་གདམས་སུ། །བྱོན་པའི་བསྟན་སྲུང་ནག་པོའི་སྙན་བརྒྱུད་ཚོགས། །གངས་ཅན་ལྗོངས་འདིར་ཆེས་ཆེར་རྒྱས་གྱུར་ཅིག །མཐུ་ཆེན་ནག་པོའི་སྟོབས་དང་གཟི་བརྗིད་དང་། །འདོད་
# ཁམས་ལྷ་མོའི་བརྩེ་གདུང་དྲག་ཤུལ་དང་
། །བཀའ་ཉན་ཕོ་ཉའི་མཐུ་སྟོབས་རྫུ་འཕྲུལ་གྱི། །བཀྲ་ཤིས་དཔལ་གྱིས་བདག་ཅག་རིང་དུ་སྐྱོངས། །སྔོན་ཚེ་རྡོ་རྗེ་འཆང་གི་སྤྱན་སྔ་རུ། །ཆོས་བཞིན་སྒྲུབ་པར་བྱེད་པའི་གང་ཟག་ལ། །བར་ཆད་སྲུང་ཞིང་སྐྱོང་



བར་ཞལ་བཞེས་པའི། །ཆོས་སྐྱོང་སྲུང་མ་རྣམས་ཀྱི་བཀྲ་ཤིས་ཤོག །ཅེས་དཔལ་རྡོ་རྗེ་ནག་པོ་ཆེན་པོའི་བརྒྱུད་པའི་གསོལ་འདེབས་ཕྱི་ནང་གསང་བའི་ལམ་གྱི་སྨོན་ལམ་དང་བཅས་པ་འདི་ནི། ཐོག་མར་རང་ཉིད་ལ་རྩོམ་པར་འདོད་པའི་བློ་ཡོད་པ་
དང་
། ཁྱད་པར་མདོ་སྟོད་བླ་མ་གྲགས་པ་རྒྱལ་མཚན་གྱི་ནན་གྱིས་བསྐུལ་བའི་ངོར། རྗེ་བཙུན་རྡོ་རིངས་པ་ཆེན་པོའི་ཞབས་རྡུལ་སྤྱི་བོས་བསྟེན་པའི་བྱ་བྲལ་བས་དཔལ་ས་སྐྱའི་བླ་བྲང་ཤར་གྱི་ཡང་རྩེར་སྦྱར་བ་འདིས་ཀྱང་བསྟན་པ་དང་སེམས་ཅན་ལ་ཕན་
པ་རྒྱ་ཆེན་པོ་འབྱུང་བར་ཤོག། །།མངྒ་ལཾ། བྷ་ཝནྟུ།། །།
རྒྱུད་སྡེ་ཀུན་བཏུས་
78



ཤ་
། ། བ་ས་མ་ག་ག་ན་འདུག་པ་དང་སློབ་མས་གང་ལབ་སོང་། །
གཅིག་
༄༅། །དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོའི་ཕྱི་སྲུང་བའི་འཁོར་ལོ་རྡོ་རྗེ་བྲག་རྫོང་མའི་རྒྱུན་ཁྱེར་རྡོ་རྗེའི་གོ་མཚོན་ཞེས་བྱ་བ་སོགས་ཟབ་བཏུས་ལེ་ཚན་བྲམ་
ཟེ་ཆེན་པོའི་དགོངས་བཅུད་ཅེས་བྱ་བ་བཞུགས་སོ། །ས་དྷ་པཱ་ཤུ་ཧོ
བྲག་རྫོང་



རྒྱུད་སྡེ་ཀུན་བཏུས་
།མཐུ་སྟོབས་ཆེ་མཆོག་རྡོ་རྗེ་མཁར་གདེངས་པས། །བར་ཆད་བགེགས་དགྲའི་རི་བོའི་རྒྱུན་ལུང་བཅད། །རྒྱལ་བསྟན་ལེགས་བྲིས་རྒྱལ་ཐབས་སྐྱོང་བྱེད་པ། །བླ་མ་གུར་མགོན་ལྷ་
བརྒྱའི་མགོན་པོས་སྲུངས། །སྙན་བརྒྱུད་གདམས་ངག་ཚད་མས་བསྟན་སྲུང་ཆེ། །རང་དབང་ཉེ་བར་ཁུག་པ་དེ་ནས་བརྩམས། །བྱང་ཆུབ་བར་དུ་མི་འབྲལ་མཉམ་འགྲོགས་ནས། །ཅི་འདོད་ལས་བཞི་སྒྲུབ་པ་
བསྙེན་སྒྲུབ་མཐུ། །ཡིད་འཕྲོག་སྒྱུ་འཕྲུལ་བཀོད་པའི་གླུ་ལེན་མས། །རྒྱལ་ཀུན་གསང་གསུམ་བསྐུལ་བའི་མཐུ་རྫོགས་ནས། །སྣང་གྲག་སྟོང་ཉིད་ཟུང་འཇུག་སྒྲུབ་པའི་ཐབས། །ཟབ་མོ་ཡི་གེ་སྤེལ་བའི་རྗེས་
སུ་འགྲོ། །དེའང་བསྟན་པའི་མངའ་བདག་རྗེ་བཙུན་ས་སྐྱ་པ་ཡབ་སྲས་ལ་བསྟན་སྲུང་ཀུན་གྱི་དབང་པོ་རྡོ་རྗེ་གུར་གྱི་མགོན་པོ་ལ་སྒྲུབ་ཚུལ་གྱི་རྣམ་གཞག་དང་གདམས་པ་མང་དུ་བཞུགས་པའི་ནང་
08



| ༄༅། །གསེས། མགོན་པོ་བདག་བསྐྱེད་ལ་བརྟེན་ནས་ཡི་དམ་ལྟར་སྒྲུབ་པ་འདི་ཉིད་གེགས་ཆུང་ཞིང་དངོས་གྲུབ་མྱུར་བ་ཉིད་དོ། །དེ་ལ་འདིའི་རྗེས་གནང་གདམས་པ་དང་བཅས་པ་ལེགས་པར་ཐོབ་པས། རྣལ་འབྱོར་ཉམས་སུ་
ལེན་པ་ལ་གསུམ་སྟེ། སྔོན་འགྲོའི་རིམ་པ་དང་། དངོས་གཞིའི་རིམ་པ་དང་། རྗེས་ཀྱི་རིམ་པའོ། །དང་པོ་ལ་སྤྱིའི་སྔོན་འགྲོ་དང་། ཁྱད་པར་གྱི་སྔོན་འགྲོ་གཉིས་ལས། དང་པོ་ལའང་བཞིའི་སྐྱབས་སུ་འགྲོ་བ་ནི། བདག་དང་འགྲོ་བ་ནམ་མཁའ་དང་
མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ། དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །ཡི་དམ་དཀྱིལ་འཁོར་གྱི་ལྷ་ཚོགས་རྣམས་ལ་སྐྱབས་སུ་མཆིའོ། །རྫོགས་པའི་སངས་རྒྱས་
༣ བཅོམ་ལྡན་འདས་རྣམས་ལ་སྐྱབས་སུ་མཆིའོ། །དམ་པའི་ཆོས་རྣམས་ལ་སྐྱབས་སུ་མཆིའོ། །འཕགས་པའི་དགེ་འདུན་རྣམས་ལ་སྐྱབས་སུ་མཆིའོ། །མཁའ་འགྲོ་ཆོས་སྐྱོང་སྲུང་མ་ཡེ་ཤེས་ཀྱི་སྤྱན་དང་ལྡན་པ་རྣམས་ལ་སྐྱབས་སུ་མཆིའོ། །ཞེས་
བསྣན་པའི་དྲུག་སྐོར་རམ་བཞི་སྐོར་གང་རུང་གིས་སྐྱབས་འགྲོ་ཅི་ནུས་བྱས་མཐར། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་བདག་ཕྱག་འཚལ་ཞིང་སྐྱབས་སུ་མཆིའོ། །ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ། ཞེས་
གསོལ་བ་བཏབ་པས་སྐྱབས་ཡུལ་རྣམས་རང་གཞན་སེམས་ཅན་ཐམས་ཅད་ལ་ཐིམ་པར་བསམ། གཉིས་པ་སེམས་བསྐྱེད་པ་ནི། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་ནག་པོ་ཆེན་པོའི་ལམ་གྱི་



རྒྱུད་སྡེ་ཀུན་བཏུས་
རིམ་པ་ཟབ་མོ་ཉམས་སུ་བླང་བར་བགྱི་འོ། །ཞེས་ལན་གསུམ་བརྗོད། གསུམ་པ་རྡོ་རྗེ་སེམས་དཔའི་བསྒོམ་བཟླས་ནི་ཀྱེའི་རྡོ་རྗེ་ལྟར་བྱ། བཞི་པ་བླ་མའི་རྣལ་འབྱོར་ནི། གནས་ཁང་དུར་ཁྲོད་རོལ་པའི་གཞལ་ཡས་ཁང་དུ་གསལ་བའི་ནང་དུ། རང་གི་
མདུན་གྱི་ནམ་མཁར་ཆོས་སྐྱོང་འཁོར་བཅས། དེའི་དབུའི་སྟེང་དུ་བཀའ་དྲིན་ཟླ་མེད་རྩ་བའི་བླ་མ་དམ་པ། དེའི་སྟེང་ནས་ཡར་རིམ་བཞིན། མཐུ་སྟོབས་ཀྱི་དབང་ཕྱུག་རྡོ་རྗེ་འཆང་འཇམ་དཔལ་བསྟན་འཛིན། འཇམ་མགོན་བླ་མ་ངག་དབང་བསམ་
གཏན༑ བྱམས་པ་རིན་ཆེན་ཆོས་སྐྱོང་། ངག་དབང་ཀུན་དགའ་བསམ་གཏན། གྲུབ་མཆོག་ཀུན་དགའ་བཀྲ་ཤིས། རྗེ་བཙུན་བསྟན་འཛིན་ཆོས་དཔལ། འདྲེན་མཆོག་ངག་དབང་ཆོས་འབྱོར། ཞུ་ཆེན་བཀྲ་ཤིས་དབང་ཕྱུག བྱམས་པ་ནམ་མཁའ་
ལེགས་པ་ལྷུན་གྲུབ། དཔལ་ས་སྐྱ་པ་ངག་དབང་ཀུན་དགའ་བློ་གྲོས། ངག་དབང་ཀུན་དགའ་ལེགས་པའི་འབྱུང་གནས། གསང་ཁྲིད་དང་འབྲེལ་ན།.མཐུ་ཆེན་སངས་རྒྱས་རྒྱ་མཚོ། .འཇུག ངག་དབང་ཀུན་དགའ་ལྷུན་གྲུབ། བྱམས་པ་ངག་དབང་ལྷུན་
གྲུབ༑ རིན་ཆེན་བསོད་ནམས་མཆོག་གྲུབ། ཁྱབ་བདག་དབང་ཕྱུག་རབ་བརྟན། མཁན་ཆེན་བསླབ་གསུམ་རྒྱལ་མཚན། འཇམ་དབྱངས་མཁྱེན་བརྩེའི་དབང་ཕྱུག ཚར་ཆེན་རྡོ་རྗེ་འཆང་བློ་གསལ་རྒྱ་མཚོ། རྗེ་བཙུན་ཀུན་སྤངས་ཆེན་པོ། བདག་
ཆེན་རྡོ་རྗེ་འཆང་དབང་། འཇམ་དབྱངས་ནམ་མཁའ་རྒྱལ་མཚན། བླ་ཆེན་ཀུན་དགའ་རྒྱལ་མཚན། ཆོས་རྗེ་བླ་མ་དམ་པ། མཁས་བཙུན་ནམ་མཁའ་ལེགས་པ། བླ་མ་བདག་ཉིད་ཆེན་པོ། མཐུ་ཆེན་ཨཱ་ནན་དམ་པ། འགྲོ་མགོན་ཆོས་རྒྱལ་འཕགས་
32



གསུམོ་
༄༅། །པ། ཆོས་རྗེ་ས་སྐྱ་པཎ་ཆེན། རྗེ་བཙུན་གྲགས་པ་རྒྱལ་མཚན། སློབ་དཔོན་བསོད་ནམས་རྩེ་མོ། བརྩེ་ཆེན་ཀུན་དགའ་སྙིང་པོ། མལ་ལོ་བློ་གྲོས་གྲགས་པ། སྔགས་འཆང་ཡོན་ཏན་ཚུལ་ཁྲིམས། ལོ་ཆེན་རིན་ཆེན་
བཟང་པོ། ཡདྨ་ཀ་ར་ཝརྨ། པཎ་ཆེན་བདེ་བའི་རྡོ་རྗེ། སློབ་དཔོན་བྲམ་ཟེ་མཆོག་སྲེད། སངས་རྒྱས་རྡོ་རྗེ་འཆང་ཆེན་བར་གྱི་བླ་མ་བརྒྱུད་པ་ཐམས་ཅད་ཀྱང་སྐུ་གུར་གྱི་མགོན་པོའི་རྣམ་པ་ཅན་བདག་ལ་དགྱེས་ཤིང་འཛུམ་པ། སྐུ་བཞི་ཡེ་ཤེས་ལྔ་དང་
ལྡན་པའི་བདག་ཉིད་ཅན་དུ་ཐོ་བརྩེགས་སུ་བཞུགས་པར་གྱུར། ཅེས་བརྗོད། དེ་ལ་གོམས་པས་དེ་ཙམ་མི་ནུས་ན། དེའི་སྟེང་དུ་བཀའ་དྲིན་ཟླ་མེད་རྩ་བའི་བླ་མ་དམ་པ་ནས་སངས་རྒྱས་རྡོ་རྗེ་འཆང་ཆེན་པོའི་བར་གྱི་བླ་མ་བརྒྱུད་པ་ཐམས་ཅད་ཀྱང་སྐུ་གུར་
# གྱི་མགོན་པོའི་རྣམ་པ་ཅན་སོགས་སྔར་བཞིན་བརྗོད་ཀྱང་རུང་ངོ༌། །དེ་ནས། དེ་དག་གི་ཐུགས་ཀའི་ཧཱུྃ་ལས་འོད་ཟེར་འཕྲོས། ཕྱོགས་བཅུ་ན་བཞུགས་པའི་རྩ་བརྒྱུད་ཀྱི་བླ་མ་ཡི་དམ་སངས་རྒྱས་བྱང་སེམས་མཁའ་འགྲོ་ཆོས་སྐྱོང་ནོར་ལྷའི་ཚོགས་དཔག་
ཏུ་མེད་པ་སྤྱན་དྲངས་ནས་སྤྱི་བོའི་བླ་མ་རྣམས་ལ་ཆ་ཚང་བ་རེ་ཐིམ་པས། ཐམས་ཅད་ཀྱང་སྐྱབས་གནས་ཀུན་འདུས་ཀྱི་ངོ་བོར་གྱུར་པར་བསམ་མོ། །གསོལ་བ་གདབ་པ་ནི། སངས་རྒྱས་རྡོ་རྗེ་འཆང་ཆེན་ལ་སྐྱབས་སུ་མཆིའོ། །སངས་རྒྱས་རྡོ་རྗེ་
འཆང་ཆེན་ལ་གསོལ་བ་འདེབས་སོ། །སངས་རྒྱས་རྡོ་རྗེ་འཆང་ཆེན་གྱིས་བྱིན་གྱིས་རློབས་ཤིག སངས་རྒྱས་རྡོ་རྗེ་འཆང་ཆེན་འོད་དུ་ཞུ་ནས་སློབ་དཔོན་བྲམ་ཟེ་མཆོག་སྲེད་ལ་ཐིམ། སློབ་དཔོན་བྲམ་ཟེ་མཆོག་སྲེད་ལ་སྐྱབས་སུ་མཆིའོ། །ཞེས་སོགས་
བྲ
ག་རྫོང་



ཚིག་བཞི་པོ་འོག་མ་ཐམས་ཅད་ལ་སྦྱར་ཏེ། པཎ་ཆེན་བདེ་བའི་རྡོ་རྗེ་ལ༴ །ཐཱདྡྷ་ཀ་ར་ཝརྨ་ལ༴ །ལོ་ཆེན་རིན་ཆེན་བཟང་པོ་ལ༴ །སྔགས་འཆང་ཡོན་ཏན་ཚུལ་ཁྲིམས་ལ༴ །མལ་ལོ་བློ་གྲོས་གྲགས་པ་ལ །བརྩེ་ཆེན་ཀུན་དགའ་སྙིང་པོ་ལ༴ །སློབ་
དཔོན་བསོད་ནམས་རྩེ་མོ་ལ༴ །རྗེ་བཙུན་གྲགས་པ་རྒྱལ་མཚན་ལ །ཆོས་རྗེ་ས་སྐྱ་པཎ་ཆེན་ལ །འགྲོ་མགོན་ཆོས་རྒྱལ་འཕགས་པ་ལ༴ །མཐུ་ཆེན་ཨཱ་ནན་དམ་པ་ལ༔ བླ་མ་བདག་ཉིད་ཆེན་པོ་ལ༴ །མཁས་བཙུན་ནམ་མཁའ་ལེགས་པ་ལ༴ །
ཆོས་རྗེ་བླ་མ་དམ་པ་ལ༴ །བླ་ཆེན་ཀུན་དགའ་རྒྱལ་མཚན་ལ །འཇམ་དབྱངས་ནམ་མཁའ་རྒྱལ་མཚན་ལ༴ །བདག་ཆེན་རྡོ་རྗེ་འཆང་དབང་ལ །རྗེ་བཙུན་ཀུན་སྤངས་ཆེན་པོ་ལ༴ །ཚར་ཆེན་རྡོ་རྗེ་འཆང་བློ་གསལ་རྒྱ་མཚོ་ལ༴ །འཇམ་དབྱངས་
མཁྱེན་བརྩེའི་དབང་ཕྱུག་ལ །མཁན་ཆེན་བསླབ་གསུམ་རྒྱལ་མཚན་ལ༴ །ཁྱབ་བདག་དབང་ཕྱུག་རབ་བརྟན་ལ༴ །རིན་ཆེན་བསོད་ནམས་མཆོག་གྲུབ་ལ༴ །མཁྱེན་རབ་བྱམས་པ་ངག་དབང་ལྷུན་གྲུབ་ལ༴ །ངག་དབང་ཀུན་དགའ་ལྷུན་གྲུབ་
ལ༴ གསང་ཁྲིད་དང་འབྲེལ་ན།.།མཐུ་ཆེན་སངས་རྒྱས་རྒྱ་མཚོ་ལ༴ འཇུག །ངག་དབང་ཀུན་དགའ་ལེགས་པའི་འབྱུང་གནས་ལ༴ །དཔལ་ས་སྐྱ་པ་ངག་དབང་ཀུན་དགའ་བློ་གྲོས་ལ །བྱམས་པ་ནམ་མཁའ་ལེགས་པ་ལྷུན་གྲུབ་ལ༴ །ཞུ་ཆེན་བཀྲ་ཤིས་
དབང་ཕྱུག་ལ༴ །འདྲེན་མཆོག་ངག་དབང་ཆོས་འབྱོར་ལ །རྗེ་བཙུན་བསྟན་འཛིན་ཆོས་དཔལ་ལ །གྲུབ་མཆོག་ཀུན་དགའ་བཀྲ་ཤིས་ལ༴ །ངག་དབང་ཀུན་དགའ་བསམ་གཏན་ལ །བྱམས་པ་རིན་ཆེན་ཆོས་སྐྱོང་ལ །ཁྱབ་བདག་ངག་དབང་
84



[ཆ ། །བསམ་གཏན་ལ༴ །མཐུ་སྟོབས་ཀྱི་དབང་ཕྱུག་རྡོ་རྗེ་འཆང་འཇམ་དཔལ་བསྟན་འཛིན་ལ༴ །བཀའ་དྲིན་ཟླ་མེད་རྩ་བའི་བླ་མ་ལ༴ །དུས་གསུམ་སངས་རྒྱས་ཐམས་ཅད་ཀྱི་ངོ་བོ་དཔལ་ལྡན་བླ་མ་དམ་པ་ལ་གསོལ་བ་འདེབས་
སོ།བྱིན་གྱིས་བརླབ་ཏུ་གསོལ། ལྷན་ཅིག་སྐྱེས་པའི་ཡེ་ཤེས་དང་རིམ་པ་གཉིས་ཀྱི་རྟོགས་པ་ཁྱད་པར་ཅན་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། མཁའ་འགྲོ་ཆོས་སྐྱོང་ཐམས་ཅད་བདག་གི་དབང་དུ་འདུས་ནས་ལས་བཞིའི་ཕྲིན་ལས་ཐམས་ཅད་
འབད་མེད་དུ་འགྲུབ་པར་བྱིན་གྱིས་བརླབ་ཏུ་གསོལ། ཞེས་དང་། སྤྲོ་ན། གང་དྲིན་མ་སོགས་ཀྱིས་བསྟོད་པ་དང་གསོལ་འདེབས་གང་ཤེས་བྱ། དེ་ནས་རྒྱུན་གྱི་ཉམས་ལེན་ལྟ་བུ་ལ་མཎྜལ་མི་འབུལ་ན། དྲིན་ཆེན་རྩ་བའི་བླ་མ་སོགས་ཀྱིས་གསོལ་བ་
# ]བཏབ་ནས་བསྟིམ་པ་ཡིན་ཡང་། མཎྜལ་གྱི་རྣལ་འབྱོར་བྱེད་པ་ན། མཎྜལ་ལ་དྲི་བཟང་གི་ཆུས་ཁྱབ་པར་བྱུག་ཅིང་འབྲུ་གཙང་མའི་ཚོམ་བུ་འགོད་པ་དང་བསྟུན་ཏེ། མཎྜལ་སོ་བདུན་མས་ཐོག་དྲངས་ཚོམ་བུ་བདུན་མ་གཙོ་བོར་དབུལ། སྐབས་འགར་སོ་ ཚ
བདན་མ་གསོལ་གདབ་བཅས་བྱ། དེའང་། དུས་གསུམ་སངས་རྒྱས་ཐམས་ཅད་ཀྱི་ངོ་བོ་དཔལ་ལྡན་བླ་མ་དམ་པ་ལ་དབུལ་བར་བགྱིའོ། །ཐུགས་རྗེས་འགྲོ་བའི་དོན་ཕྱིར་བཞེས་སུ་གསོལ། ཞེས་བྱ་བ་ལ་སོགས་པས་བླ་མ་མཆོད་པ་སྤྱི་ལྟར་གསོལ་བ་
ཟླ འདེབས་ཤིང་མཎྜལ་ཅི་ནུས་བསགས་མཐར། གང་གི་མཆོད་རྫས། དེང་ནས་བྱང་ཆུབ་སོགས་ཀྱིས་གསོལ་བ་གདབ། དེ་རྗེས། དྲིན་ཆེན་རྩ་བའི་བླ་མ་ལ་སྐྱབས་སུ་མཆིའོ། །དྲིན་ཆེན་རྩ་བའི་བླ་མ་ལ་གསོལ་བ་འདེབས་སོ། །དྲིན་ཆེན་རྩ་བའི་བླ་



མས་བྱིན་གྱིས་རློབས་ཤིག །འོག་གི་མགོན་པོ་འཁོར་བཅས་འོད་དུ་ཞུ་ནས་རྩ་བའི་བླ་མ་ལ་ཐིམ། རྩ་བའི་བླ་མ་དེ་ཉིད་འོད་སྔོན་པོར་ཞུ་ནས་རང་གི་སྤྱི་བོ་ནས་ཐིམ་པས། རང་གི་ལུས་ངག་ཡིད་གསུམ་དང་བླ་མའི་སྐུ་གསུང་ཐུགས་དབྱེར་མེད་རོ་གཅིག་
ཏུ་གྱུར་པར་བསམས་ལ་འཛིན་མེད་དུ་མཉམ་པར་འཇོག་གོ །གཉིས་པ་ཁྱད་པར་གྱི་སྔོན་འགྲོ་ཚོགས་གཉིས་གསག་པ་ནི། རང་ཉིད་སྐད་ཅིག་གིས་ནག་པོ་ཆེན་པོར་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་ནག་པོ་ཆེན་པོ་ལྷ་བཅུ་གཅིག་སྲུང་
བའི་འཁོར་ལོ་དང་བཅས་པ་ལ་བླ་མ་མི་བསྐྱོད་པའི་རྣམ་པས་གཙོ་བོའི་དབུར་བརྒྱན་པ་མདུན་གྱི་ནམ་མཁར་ཨོཾ་བཛྲ་ས་མཱ་ཛཿ ཞེས་པས་སྤྱན་དྲང་། ན་མོ་གུ་རུ་བྷྱ༔ ན་མཿ ཤྲཱི་མ་ཧཱ་ཀཱ་ལ་མཎྜ་ལེ་ ཞེས་པས་ཕྱག་བྱ། ཤྲཱི་གུ་རུ་མ་ཧཱ་ཀཱ་ལ་མཎྜ་
% ལ་ས་པ་རི་ཝཱ་ར་ཨབྷཾ་པྲ་ཏཱིཙྪ་སྭཱ་ཧཱ། པཱདྷཾ་པྲ་ཏཱིཙྪ་སྭཱ་ཧཱ། ཨོཾ་བཛྲ་པུཔྤེ་ཨཱཿ ཧཱུྃ། དེ་བཞིན་དུ། དྷཱཔེ༴ ཨཱ་ལོ་ཀེ གནྡྷེ༔ ནི་ཝི་5: ཨོཾ་བཛྲ་ཤཔྟ་ཨཱཿ ཧཱུྃ། ཞེས་པས་མཆོད། དཀོན་མཆོག་གསུམ་ལ་བདག་སྐྱབས་མཆི། །ཞེས་སོགས་ལན་
གསུམ་གྱིས་ཡན་ལག་བདུན་པ་དབུལ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པོར་གྱུར་ཅིག །ཅེས་སོགས་ཚད་མེད་བཞི་བསྒོམ། ཚོགས་ཞིང་རྣམས་རང་ལ་ཐིམ། ཨོ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། ཞེས་པས་ཆོས་
ཐམས་ཅད་ཀྱི་རང་བཞིན་སྟོང་པ་ཉིད་དུ་གྱུར་པར་བསྒོམ་མོ། །གཉིས་པ་དངོས་གཞི་ལ་གཉིས། ཕྱི་བསྐྱེད་པའི་རིམ་པ་སྲུང་བའི་འཁོར་ལོ་དང་བཅས་པ། ནང་རྫོགས་པའི་རིམ་པ་རྩ་གསུམ་འཁོར་ལོ་ལྔ་ལ་བརྟེན་པའོ། །དང་པོ་ལ་བསྲུང་བ། བཟློག་
98



༉
ལྔ་
༄༅། །པ། གསད་པ། མནན་པ་སྟེ་བཞི་ལས། དང་པོ་ཟབ་པའི་གནད་ལྔའི་སྒོ་ནས་ཉམས་སུ་ལེན་པ་དང་། ཁྱད་པར་གྱི་མན་ངག་མདེའུ་ཁར་གདགས་པ་གཉིས། དང་པོ་ནི། སྟོང་པའི་ངང་ལས་ཧཱུཾ་ལས་རྡོ་རྗེའི་བྲག་རྫོང་
དམར་ནག་གྲུ་གསུམ་པ་མཐོ་ཞིང་ངམ་ཆོད་པ། དེའི་སྟེང་དུ་ཨེ་ལས་ཆོས་འབྱུང་གྲུ་གསུམ་མཐིང་ནག་ཡངས་ཤིང་རྒྱ་ཆེ་བ་ནང་ཁྲག་ཞག་འཁྲུགས་པའི་རྒྱ་མཚོས་གང་བ། དེའི་དབུས་སུ་པཾ་ལས་པདྨ་དང་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་
སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་ཟེར་འཕྲོས་པས་འོག་རྡོ་རྗེའི་ས་གཞི། ཁོར་ཡུག་རྡོ་རྗེའི་རྭ་བ། སྟེང་རྡོ་རྗེའི་གུར་དང་བླ་བྲེ། ཕྱི་རོལ་ཐམས་ཅད་ཡེ་ཤེས་ཀྱི་མེ་དཔུང་འབར་ཞིང་འཁྲུགས་པའི་སྲུང་བའི་འཁོར་ལོར་གྱུར། ཨོཾ་
བཛྲ་རཀྵ་རཀྵ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། ཞེས་ལན་གསུམ་བརྗོད་པས་བརྟན་པར་བསམས་ལ། སྲུང་འཁོར་གྱི་དབུས་སུ་ཧཱུཾ་ལས་གནམ་ལྕགས་ལས་གྲུབ་པའི་འཁོར་ལོ་རྩིབས་བཅུ་པ། རྩེ་མོ་རྣོ་བ། ཁོག་པ་སྟོང་པ། ཡངས་ཤིང་རྒྱ་ཆེ་བ་གོ་སྐབས་མེད་ ༧
པར་གྱུར། ཨོཾ་བཛྲ་ཙཀྲ་རཀྵ་ཧཱུཾ་ཧཱུཾ་ཧཱུཾ། ལན་གསུམ། འཁོར་ལོའི་ནང་གི་དབུས་དང་ཕྱོགས་བཅུར་པདྨ་དང་ཉི་མ་མི་རོ་དམར་སེར་མགོ་གཡས་སུ་བསྟན་པ་རེ་རེ། དེ་རྣམས་ཀྱི་སྟེང་དུ་ཧཱུྃ་མཐིང་ནག་རེ་རེ། དེ་རྣམས་ལས་འོད་ཟེར་འཕྲོས། དགྲ་
བགེགས་གདུག་པ་ཅན་ཐམས་ཅད་ཚར་བཅད། ཚུར་འདུས་ཡོངས་སུ་གྱུར་པ་ལས། བདག་ཉིད་ནག་པོ་ཆེན་པོ་ལྷ་བཅུ་གཅིག་གི་སྐུར་ཅིག་ཅར་དུ་གྱུར་པ་ནི། དབུས་སུ་བདག་ཉིད་རྡོ་རྗེ་ནག་པོ་ཆེན་པོ་ཆེ་ཞིང་ཆེར་འབར་བ། སྐུ་མདོག་མཐིང་ནག་ཞལ་
8
བྲ
ག་རྫོང་



གཅིག་ཕྱག་གཉིས་པ། གཡས་གྲི་གུག་དང་གཡོན་ཐོད་པ་ཁྲག་གིས་གང་བ་ཐུགས་ཀར་སྟེང་འོག་ཏུ་འཛིན་པ། ཕྱག་གཉིས་ཆར་གྱི་དབུས་ན་རྣམ་འཕྲུལ་གྱི་གཎྜི་བསྣམས་པ། སྤྱན་གསུམ་དང་ལྡན་ཞིང་ཞལ་མཆེ་བ་གཙིགས་པ། དབུ་སྐྲ་སེར་པོ་གྱེན་
དུ་བརྗེས་པ། མི་མགོ་སྐམ་པོ་ལྔའི་དབུ་རྒྱན་དང་རློན་པ་ཁྲག་འཛག་པ་ལྔ་བཅུའི་དོ་ཤལ་ཅན། རུས་པའི་རྒྱན་དྲུག་དང་སྦྲུལ་གྱིས་བརྒྱན་པ། སྟག་གི་པགས་པའི་ཤམ་ཐབས་ཅན། དར་སྣ་ཚོགས་ཀྱི་ཅོད་པན་དང་ལྷབ་ལྷུབ་ཀྱིས་བཀླུབས་པ། མིའུ་ཐུང་།
གེལ་བའི་འདུག་སྟངས་ཀྱིས་རོའི་སྟེང་ན་བཞུགས་པ། དེའི་གཡས་ན་བྱ་ནག་འབུམ་སྡེ་གཤོག་སྐོར་བྱེད་པ། གཡོན་ན་ཁྱི་ནག་འབུམ་སྡེ་འཁང་ཞིང་ཟུག་པ། རྒྱབ་ན་ལྕགས་སྤྱང་འབུམ་སྡེ་གཡལ་ཞིང་རྒྱུག་པ། མདུན་ན་མི་ནག་འབུམ་སྡེ་གནམ་དུ་འོ་
ཆ་དོད་འབོད་པ། སྟེང་ན་ནམ་མཁའ་ལྡིང་གི་སྤྲུལ་པའི་ཕོ་ཉ་དཔག་ཏུ་མེད་པ་འཕྲོ་བ། ཡེ་ཤེས་ཀྱི་མེ་དཔུང་འབར་བའི་དབུས་ན་བཞུགས་པའོ། །ཕྱོགས་བཅུའི་མགོན་པོ་རྣམས་སྐུ་མདོག་མཐིང་ནག་གཡས་གྲི་གུག་ནམ་མཁའ་ལ་འཕྱར་ཞིང་། གཡོན་
ཐོད་ཁྲག་ཐུགས་ཀར་འཛིན་པ། སྤྱན་གསུམ་དང་ལྡན་ཞིང་ཞལ་མཆེ་བ་གཙིགས་པ། དབུ་སྐྲ་སེར་པོ་གྱེན་དུ་བརྫེས་པ། མི་མགོ་སྐམ་པོ་ལྔའི་དབུ་རྒྱན་དང་རློན་པ་ཁྲག་འཛག་པ་ལྔ་བཅུའི་དོ་ཤལ་ཅན། རུས་པའི་རྒྱན་དྲུག་དང་སྦྲུལ་གྱིས་བརྒྱན་
པ༑ སྟག་གི་པགས་པའི་ཤམ་ཐབས་ཅན། དར་སྣ་ཚོགས་ཀྱི་ཅོད་པན་དང་ལྷབ་ལྷུབ་ཀྱིས་བཀླུབས་པ། ཞབས་གཡས་བསྐུམ་ཞིང་གཡོན་བརྐྱང་བའི་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པའོ། །འཁོར་ལོའི་རྒྱབ་རྭ་གུར་གྱི་ནང་དུ་



རྡ། ༄༅། །དུར་ཁྲོད་ཆེན་པོ་བརྒྱུད་ན། ཕྱོགས་སྐྱོང་བ་དང་། ཞིང་སྐྱོང་བ་དང་། ཀླུ་དང༌། སྤྲིན་དང་། མེ་དང་། ཆུ་དང་། རོ་དང་། རོ་ལངས་ལ་སོགས་པ་དུ་མ་དང་། གཙང་རིགས་ཀྱི་མགོན་པོ་བདུན་ཅུ་རྩ་ལྔ་སོགས་དྲེགས་
བྱེད་དཔག་ཏུ་མེད་པས་བསྐོར་བ། ལྷ་དེ་ཐམས་ཅད་ཀྱི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཧཱུྃ་ལས་འོད་ཟེར་འཕྲོས་པས་རང་བཞིན་གྱི་གནས་ནས་ནག་པོ་ཆེན་པོ་ལྷ་བཅུ་གཅིག་སྲུང་བའི་འཁོར་ལོ་དང་བཅས་པ་ལ་སངས་རྒྱས་དང་
བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛ༔ ཛ ཧཱུྃ་བཾ་ཧོ༔ གཉིས་སུ་མེད་པར་ཐིམ། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛ༔ ཁྱེད་རྣམས་ཀྱིས་བདག་ལ་
| མངོན་པར་དབང་བསྐུར་བ་སྩལ་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས། ཨོཾ་བཛྲ་བྷ་ཝ་ཨ་བྷི་ཥིཉྩཧཱུྃ། ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་། དྲི་མ་དག །ཆུའི་ལྷག་མ་ཡར་ལུད་པ་ལས་ལྷ་བཅུ་
གཅིག་ལ་མི་བསྐྱོད་པ་རེ་རེས་དབུར་བརྒྱན། ཞེས་པའི་བར་ཤར་སྒོམ་གྱི་ཚུལ་དུ་ཉམས་སུ་བླང་། དེ་ནས་རང་ཉིད་འབྲས་བུའི་དུས་ཀྱི་བཅུ་གསུམ་རྡོ་རྗེ་འཛིན་པའི་ས་ལ་བཞུགས་པའི་རྡོ་རྗེ་གུར་གྱི་མགོན་པོ་དེ་ང་ཉིད་ཡིན་སྙམ་པའི་ང་རྒྱལ་བྱ། དེའང་ཇི་
ལྟ་བུ་ཞིག་ཡིན་ན། ནག་པོ་ཆེན་པོའི་སྐུ་ཞལ་གཅིག་ཕྱག་གཉིས་པ། ཤིན་ཏུ་འཇིགས་ཤིང་ཉི་མ་འབུམ་གྱི་གཟི་བརྗིད་ཅན། སྣང་ལ་རང་བཞིན་མེད་པ་སྒྱུ་མ་ལྟ་བུའི་སྐུ་ཅན་ལ་སེམས་ཅི་གནས་སུ་མཉམ་པར་འཇོག་པ་ནི་བསྐྱེད་རིམ་གྱི་དངོས་གཞི་ཡིན་



རྒྱུད་སྡེ་ཀུན་བཏུས་
ནོ༑ །དེ་ལྟར་བསྒོམས་པའི། གཙོ་བོའི་ཐུགས་ཀར་པདྨ་དང་ཉི་མའི་སྟེང་དུ་རྡོ་རྗེ་སྔོན་པོ་རྩེ་ལྔ་པ་ལངས་ཐབས་སུ་ཡོད་པའི་ལྟེ་བར་སེམས་རྣམ་པར་མི་རྟོག་པའི་ཡེ་ཤེས་ཀྱི་ངོ་བོ་ཧཱུཾ་ཡིག་སྔོན་པོ་གསལ་ཞིང་འཚེར་བ། དེའི་ཀླད་ཀོར་གྱི་ནང་དུ་བླ་
མ༑ རང་ཉིད་ནང་དུ། མདུན་དུ་ཕ་མ་དང་དབོན་པོ། གཡས་སུ་ཕོ་ཉེ། གཡོན་དུ་མོ་ཉེ། རྒྱབ་ཏུ་འཁོར་གཡོག འོག་ཏུ་ནོར་ཕྱུགས་དང་ཁང་ཞིང་བཅས་པའི་བསྲུང་བྱ་རྣམས་ཀྱང་རང་རང་གི་ཆ་ལུགས་གསལ་ཞིང་གཟི་བརྗིད་དང་ལྡན་པ། དེ་
རྣམས་ཀྱི་མཐར་སྔགས་ཐུང་གཉིས་དང་། ཤཱ་ས་ནའི་སྔགས་ཕྲེང་ཁ་དོག་མཐིང་གསལ་གཡས་སྐོར་དུ་བསྐོར་བ། བསྲུང་བྱ་རྣམས་ཀྱི་སྙིང་གུར་རང་རང་གི་མིང་ཡིག་དང་པོ་ཐིག་ལེས་བརྒྱན་པའི་ཀླད་ཀོར་གྱི་ནང་དུ་ཡིད་ཀྱི་ངོ་བོ་ཧཱུྃ་ཡིག་མཐིང་ནག་སྤུས་
བྲིས་པ་ལྟ་བུ་རེ་རེ་བསམ་པ་ནི་སྒོ་གསུམ་སྦ་བའོ། །ཧཱུཾ་དེ་ལས་རྡོ་རྗེ་ཕྲ་མོ་ནས་འབྲས་ཙམ་དཔག་ཏུ་མེད་པ་འཕྲོས། བདག་དང་བསྲུང་བྱ་རྣམས་ཀྱི་ལུས་ཐམས་ཅད་རྡོ་རྗེའི་གོ་ཁྲབ་ཀྱིས་གཏམས་པར་བསམ་པ་ནི་གོ་བགོ་བའོ། །ཐུན་མོང་མ་ཡིན་པའི་སྐུ་
གསུང་ཐུགས་མི་འགྱུར་བའི་མན་ངག་ནི། རང་ཉིད་མགོན་པོར་གསལ་བའི་དཔྲལ་བར་ཨོཾ་ལས་འཁོར་ལོ་ཨོཾ་གྱིས་མཚན་པ། མགྲིན་པར་ཨཱ༔ ལས་པདྨ་ཨཱཿ ས་མཚན་པ། ཐུགས་ཀར་ཧཱུྃ་ལས་རྡོ་རྗེ་ཧཱུྃ་གིས་མཚན་པ་རྣམས་གསལ་གདབ། དཔྲལ་
བའི་ཨོ་ལས་འོད་འཕྲོས། སངས་རྒྱས་ཐམས་ཅད་ཀྱི་སྐུའི་བྱིན་རླབས་དང་ཡོན་ཏན་ཐམས་ཅད་འོད་ཟེར་དཀར་པོའི་རྣམ་པར་བཀུག དཔྲལ་བར་ཐིམ་པས་ལུས་ཐམས་ཅད་གང་། ལུས་ཀྱི་སྡིག་སྒྲིབ་ཐམས་ཅད་དག །ལྷ་འདྲེས་མནན་པ་ལ་སོགས་
06



བདུན་
༄༅། །པའི་ཉེས་སྐྱོན་ཐམས་ཅད་བསལ། སངས་རྒྱས་ཐམས་ཅད་ཀྱི་སྐུ་དང་ནུས་པ་མཉམ་པར་བསམས་ལ་འཛིན་མེད་ཀྱི་ངང་དུ་འཇོག དེ་བཞིན་དུ། མགྲིན་པའི་སཿ ལས་འོད་འཕྲོས། གསུང་གི་བྱིན་རླབས་དང་ཡོན་ཏན་
ཐམས་ཅད་འོད་ཟེར་དམར་པོའི་རྣམ་པར་བཀུག མགྲིན་པར་ཐིམ། ལུས་གང་། ངག་གི་སྡིག་སྒྲིབ་དག མནན་པ་སོགས་ཀྱི་ཉེས་སྐྱོན་ཐམས་ཅད་བསལ། སངས་རྒྱས་ཐམས་ཅད་ཀྱི་གསུང་དང་ནུས་པ་མཉམ་པའི་ངང་དུ་མཉམ་པར་འཇོག སྙིང་
གའི་ཧཱུཾ་ལས་འོད་འཕྲོས། ཐུགས་ཀྱི་བྱིན་རླབས་དང་ཡོན་ཏན་ཐམས་ཅད་འོད་ཟེར་སྔོན་པོའི་རྣམ་པར་བཀུག སྙིང་གར་ཐིམ། ལུས་གང་། སེམས་ཀྱི་སྡིག་སྒྲིབ་དག རྨོངས་རྨུགས་འཁྲུགས་པའི་ཉེས་སྐྱོན་ཐམས་ཅད་བསལ། སངས་རྒྱས་ཐམས་
ཅད་ཀྱི་ཐུགས་དང་ནུས་པ་མཉམ་ཞེས་པ་རྣམས་བསྒྱུར་ཏེ་བསྒོམས་ལ། ཨོཾ་ཤྲཱི་མ་ཧཱ་ཀཱ་ལཱ་ཡ་མ་མ་ཀཱ་ཡ་ཝཱཀྐིཏྟ་རཀྵ་རཀྵ་ཀུ་རུ་ཀུ་རུ་སྭཱ་ཧཱ། ཞེས་པའང་ཅུང་ཟད་བཟླ། ཞར་བྱུང་ལྕེ་བྱིན་རླབས་བྱེད་ན་འདིར་བྱ། དེ་ནས། ཕྱོགས་བཅུའི་སངས་རྒྱས་
དང་བྱང་སེམས་རྣམས་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཀྱི་ངོ་བོ་མཾ་ཡིག་སེར་པོ་དཔག་ཏུ་མེད་པ་བྱུང་། འཁོར་ལོ་ལ་ཐིམ་པས་འཁོར་ལོའི་ནུས་པ་རབ་ཏུ་རྒྱས་པར་བསམས་ལ། ཧཱུྃ་ཞེས་བརྗོད་པས། འཁོར་ལོ་གཡས་སུ་དྲག་ཏུ་འཁོར་བས་
གནོད་བྱེད་ནད་གདོན་སོགས་མེས་རྩ་སྤུར་བསྲེགས་པ་བཞིན་འཁོར་ལོ་དང་མེ་འོད་ཀྱིས་རྗེས་མེད་དུ་བསྲེགས་པར་བསམས་ལ། ཙཀྲ་རཀའི་སྔགས་ཀྱིས་བརྟན་པར་བྱའོ། །གཉིས་པ་ཁྱད་པར་གྱི་མན་ངག་མདེའུ་ཁར་གདགས་པ་ལ། བཙན་པོའི་མཁར་
བྲ
ག་རྫོང་ |



དུ་གཞུག་པ། ཁམས་གསུམ་གཡུལ་དུ་གཅད་པ། རྣོ་གསུམ་མཚོན་དུ་བརྡུང་བ། འཁོར་ལོ་ཇག་པ་བཀྱེ་བ་རྣམས་ནི་དོན་དུ་གཉེར་བས་ཁྲིད་གཞུང་དང་ཞལ་ལས་ཤེས་པར་བྱས་ཏེ་བསྒོམ་མོ། །སྐབས་འདིར་ཆིག་བརྒྱུད་འཁོར་ལོ་སེར་ཆུང་ཐོབ་ན་ཁྲིད་
ཡིག་བཞིན་བསྒོམ་པ་ཉམས་ལེན་གྱི་སྙིང་པོར་བྱ། དེ་ནས། འཁོར་ལོ་གཡས་སུ་འུར་གྱིས་འཁོར་བའི་ཤུགས་དང་། ལྷ་རྣམས་ཀྱི་ཞལ་ནས་སྔགས་ཀྱི་སྒྲ་འབྲུག་ལྟར་སྒྲོག་ཅིང་། འཁོར་ལོ་འཁོར་བའི་ཕྱི་ནང་ཐམས་ཅད་མེ་དཔུང་དྲག་ཏུ་འབར་བས་
གདོན་བགེགས་རྣམས་བྱ་སྒྲོ་མེས་བསྲེགས་པ་ལྟར་གཞོབ་ཐུལ་གྱིས་ཚིག་པར་བསམས་ལ། ཨོཾ་མ་ཧཱ་ཀཱ་ལ་ཧཱུྃ་ཕཊ། ཅེས་ཡི་གེ་བདུན་པ་ཅི་ནུས་བཟླའོ། །མཇུག་ཏུ། ཨོཾ་ཤྲཱིམ་ཧཱ་ཀཱ་ལཱ་ཡ་ཧཱུྃ་ཧཱུྃ་ཕཊ་སྭཱ་ཧཱ། ཞེས་པའི་ཡི་གེ་བཅུ་གཉིས་པ་དང་། ཤཱ་
ས་ན་ཉེར་གཅིག་ཙམ་བཟླས་ལ། བདེ་བར་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱིས་བདག་དང་སེམས་ཅན་ཐམས་ཅད་ལ་བྱིན་གྱིས་བརླབ་ཏུ་གསོལ། མྱུར་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་རྡོ་རྗེ་ནག་པོ་ཆེན་
པོའི་གོ་འཕང་ཐོབ་པར་བྱིན་གྱིས་བརླབ་ཏུ་གསོལ། ཞེས་འདོད་དོན་གསོལ་བ་གདབ་བོ། །གཉིས་པ་བཟློག་པ་ལ། སྤྱིའི་བཟློག་པ་ནི། བདག་ལ་གཞན་གྱི་རྦོད་གཏོང་ལ་སོགས་པའི་ལྟས་བྱུང་བའམ། མ་བྱུང་ཡང་རུང་སྟེ། གཞན་སྔར་བཞིན་
ལས༑ འཁོར་ལོའི་རྩིབས་བར་བརྒྱད་ཀྱི་རྡོ་རྗེའི་ས་གཞིར་ཡཾ་ལས་རླུང་གི་དཀྱིལ་འཁོར་གཡོ་བ། དེའི་སྟེང་དུ་རཾ་ལས་མེའི་དཀྱིལ་འཁོར་འབར་བ། དེའི་སྟེང་དུ་ནི་ཏྲི་སྲི་ལས་དགྲ་བོ། ཕོ་གདོན། མོ་གདོན་རྣམས་ལུས་རིད་པ། སྐུ་འཛིངས་པ། ཁ་



བརྒྱུད་
༄༅། །ནས་ཁྲག་སྐྱུགས་པ། སྤྱིའུ་ཚུགས་སུ་གནས་པ་གསུམ་རེ་བསྐྱེད་ལ། རང་གི་ཐུགས་ཀ་ནས་ཁྲོ་བོ་དུས་མཐའི་རླུང་གི་ཤུགས་དང་ལྡན་པ། ལྕགས་ཀྱུ་དང་ཞགས་པ། མཚོན་ཆ་ཐོགས་པ་དཔག་ཏུ་མེད་པ་འཕྲོས། དེ་
རྣམས་ཀྱིས་གནོད་བྱེད་གང་ན་གནས་པ་ནས་རང་དབང་མེད་པར་བཀུག་སྟེ་རྩིབས་བར་གྱི་དགྲ་བགེགས་རྣམས་ལ་བསྟིམས་པར་བསམས་ལ། རྗེ་བཙུན་རྩ་བ་སོགས་ནས། བདེན་པ་ཆེན་པོའི་བྱིན་གྱིས་རླབས་ཀྱིས། སངས་རྒྱས་ཀྱི་བསྟན་པ་འཇིག་
པ། བླ་མ་དམ་པའི་སྐུ་དགྲ། དགེ་འདུན་གྱི་སྤྱི་དགྲ། རྣལ་འབྱོར་པ་བདག་ཅག་ལམ་སྒྲུབ་པ་ལ་བར་དུ་གཅོད་པ་དང་། སྡང་ཞིང་ཐོ་བརྩམས་པའི་གནོད་བྱེད་དགྲ་བགེགས་ཐམས་ཅད་འཁོར་ལོའི་རྩིབས་བར་གྱི་དམིགས་པའི་དགྲ་བགེགས་ཀྱི་ལིངྒ་འདི་
# ལ་མྱུར་བ་ཉིད་དུ་ཁུག་ཅིག་ཕོབ་ཅིག ཅེས་དང་། ཛ ཧཱུྃ་བཾ་ཧོ༔ ཞེས་པ་ཡང་ཡང་བརྗོད་ཅིང་བསྟིམ་མོ། །དེ་ནས་བདག་ཉིད་ཁྲོས་པའི་ཉམས་ཀྱིས་ཧཱུཾ་ཞེས་འཇིགས་པའི་སྒྲ་ཆེན་པོ་བསྒྲགས། ཞབས་བརྡབས་པས་ཕྱོགས་མཚམས་ཀྱི་ཁྲོ་བོ་རྣམས་
ཁྲོས་འཁྲུགས་རྔམས་པའི་ཞལ་ཕྱིར་གཟིགས། སྟེང་འོག་གི་ཁྲོ་བོ་རྣམས་ཞབས་གཡས་བརྐྱང་དུ་བསྒྱུར། འཁོར་ལོ་གཡོན་དུ་ཤུགས་དྲག་པོས་འཁོར་བ་དང་། དགྲ་བགེགས་རྣམས་མེ་རླུང་གིས་རིམ་བཞིན་བཏེག་པས་རྐང་པ་ནས་སྤྱི་བོའི་བར་དུ་དུམ་
བུར་གཏུབས། རོམ་ལྟུང་བ་རྣམས་མེས་བསྲེགས། རླུང་གིས་རྗེས་མེད་དུ་གཏོར། ལས་ངན་དག་ནས་རྣམ་ཤེས་མི་བསྐྱོད་པའི་ཞིང་དུ་སངས་རྒྱས་པར་བསམས་ལ། ཤཱ་ས་ནའི་ཨི་དཾ་དུསྶཾཡན་ཆད་འདྲ་བ་ལ། དེ་ནས། གནོད་བྱེད་ཁ་ཁ། གནོད་
བྲ
ག་རྫོང་



བྱེད་ཁཱ་ཧི་ཁཱ་ཧི། སོགས་མན་ཆད་ཀུན་ལ་སྦྱར་བའི་སྤེལ་ཚིག་ཅན་བཟླའོ། དེའི་ཚེ་ཕོ་ཉ་དྲེགས་བྱེད་དང་བཅས་པ་གྲངས་མེད་པ་ཕྱི་རོལ་ཏུ་ཐོན་ནས་རྒོད་གཏོང་གནོད་བྱེད་བྱད་མ་དང་བཅས་པ་བསྒྲལ་ཞིང་། བསམ་སྦྱོར་ངན་པ་ཐམས་ཅད་བཟློག་ཅིང་། །
བསྒྱུར་བའི་ལས་བྱེད་པར་བསམ་མོ། །དེ་ནས་བྷ་ཡ་ནཱ་ས་ཚར་གསུམ་དང་། སུ་གང་དག་ཅེས་སོགས་བརྗོད་པས་དམོད་པ་འདོར་ཏེ། དེའང་ལག་པ་གཉིས་གནམ་ལྕགས་ལས་གྲུབ་པའི་འཁོར་ལོ་རྩིབས་སྟོང་དང་ལྡན་པར་བསམ་ཞིང་། གཡོན་པའི་
, མཐིལ་དུ་དགྲ་བགེགས་དམིགས་ཏེ་བཀུག་ལ། གཡས་པའི་ཐལ་མོ་ལན་གསུམ་བརྡབས་པས་ཤ་ཁྲག་དམར་ཆལ་གྱིས་སོང་། རོ་མ་རྣམས་ཞབས་འོག་གི་ཁྲོ་བོའི་ཞལ་དུ་བསྟབས་པས་བཞེས་པར་བསམས་ལ། ཁྲོ་བོ་འབར་བའི་ཚོགས་རྣམས་
# ཀྱིས༑ །དགྲ་བགེགས་རྣམས་ནི་ཞེས་སོགས་བརྗོད་ལ་འཁོར་གསུམ་དམིགས་པ་མེད་པའི་ངང་དུ་མཉམ་པར་འཇོག་གོ །ཁྱད་པར་གྱི་བཟློག་པ་ནི། དགོས་པ་ཁྱད་པར་ཅན་གྱི་ཚེ་བྱ་བ་བགེགས་བཟློག་པ་ལ་སོགས་པ་བདུན་དང་། དེ་དག་ཐུན་མོང་དུ་
མཁོ་བའི་མན་ངག་སྤྲུལ་པ་སྤྲོ་བ་དང་། ཡང་སྤྲུལ་སྤྲོ་བ་རྣམས་ནི་ཁྲིད་ཡིག་ཏུ་ཤེས་པར་བྱའོ། །སླར་ཡང་ཧཱུྃ་ཞེས་བརྗོད་པས་ཁྲོ་བོ་རྣམས་ཞལ་ནང་དུ་གཟིགས། ཡང་ཧཱུྃ་ཞེས་བརྗོད་པས་འཁོར་ལོ་གཡས་སུ་འཁོར་ཞིང་བརྟན་པར་བསམས་ལ། ཨོཾ་
བཛྲ་ཙཀྲ་རཀྵ་ཧཱུཾ་ཧཱུཾ་ཧཱུཾ། ཞེས་སྲུང་སྔགས་བརྗོད་དོ། །གསུམ་པ་གསད་པ་དང་། བཞི་པ་མནན་པ་ནི་ཁྲིད་ཡིག་དང་ཞལ་ལས་ཤེས་ཤིང་། དེ་དག་གི་སྐབས་སུ་ཁྱད་པར་ཐུན་མོང་མ་ཡིན་པའི་མན་ངག་མདེའུ་ཁར་གདགས་པ་རྣམས་ཀྱང་སོ་སོར་སྦྱར་
94



དས
༄༅། ཤེས་པར་བྱའོ། །གཉིས་པ་བརྟེན་པ་རྫོགས་པའི་རིམ་པ་ལ། གསང་ཁྲིད་ཐུན་མོང་མ་ཡིན་པ་ཐོབ་པ་རྣམས་ཀྱིས་བསྙེན་སྒྲུབ་ལས་གསུམ་ཚང་བར་ཁྲིད་ཡིག་ནས་འབྱུང་བ་བཞིན་ལེགས་པར་བསྒོམ། དེ་ཉིད་མ་ཐོབ་ཀྱང་
ནང་དང་གསང་བའི་བྲག་རྫོང་མ་སོ་སོའི་ཐད་སོར་ཉམས་ལེན་གནད་དུ་བསྣུན་པས་དོན་གྲུབ་བོ། །མདོར་ན་རང་གིས་གང་ཐོབ་པ་དེ་ལས་གཞན་དུ་ཕོ་ཚོད་དང་གཡོ་སྒྱུས་གསང་ཆེན་ཟབ་མོའི་བར་མཛོད་ལ་རྐུ་ཐབས་ཀྱིས་འཇུག་པར་མི་བྱའོ། །སྤྱོད་ལམ་
ལ་འཇུག་པ་ན། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་ཁམས་གསུམ་སྣོད་བཅུད་ཐམས་ཅད་འོད་དུ་ཞུ་ནས་སྲུང་བའི་འཁོར་ལོ་ལ་ཐིམ། སྲུང་བའི་འཁོར་ལོ་དུར་ཁྲོད་དང་བཅས་པ་ཁྲོ་བོ་བཅུ་ལ་ཐིམ། ཁྲོ་བོ་བཅུ་གདན་དང་བཅས་པ་རང་ལ་
༧ ཐིམ་པར་བསམས་ལ། རང་ནག་པོ་ཆེན་པོའི་ང་རྒྱལ་གྱིས། ངག་ཏུ་ཧཱུྃ་ཞེས་བརྗོད་པས་ཕྱི་རོལ་ཏུ་ཐུན་མོང་བའི་སྲུང་འཁོར་སྔར་བཞིན་དུ་གྲུབ་པར་བསམས་ལ། ནང་གི་བྲག་རྫོང་དྲག་པོ་སྔགས་རྒོད་ཀྱི་མན་ངག་སྐབས་འདིར་བསྒོམ་པའམ། ཉལ་
ཁར་བསྒོམ་པ་གང་མོས་བྱ། གུར་མགོན་ཀར་པོའི་ཚེ་སྒྲུབ་ཉམས་སུ་ལེན་པར་འདོད་ན་སྐབས་འདིའམ་གཞན་དུ་བྱས་ཀྱང་རུང་ངོ༌། །གཏོར་མ་འབུལ་ན་རང་རང་གི་རྒྱུན་གྱི་ཉམས་ལེན་གང་ཡོད་སོ་སོའི་གཏོར་ཆོག་ལྟར་ཕུལ་ནས། རྗེས་བཟོད་
གསོལ་ བརྟན་བཞུགས། གཤེགས་གསོལ་སོགས་སྤྱི་ལྟར་བྱས་མཐར། རང་གི་དཔྲལ་བར་ཨོ་སོགས་ཀྱིས་གནས་གསུམ་བསྲུངས་ནས། དགེ་བ་འདི་ཡིས་མྱུར་དུ་བདག །ནག་པོ་ཆེན་པོ་འགྲུབ་གྱུར་ནས། །ཞེས་སོགས་དང༌། བགེགས་དང་
95



ལོག་པར་འདྲེན་པའི་ཚོགས། །གདུལ་དཀའ་འདུལ་བྱེད་ཅེས་སོགས་ཀྱི་བསྔོ་བ་དང་སྨོན་ལམ་གང་ཤེས་ཀྱི་མཐའ་བརྒྱན་པར་བྱའོ། །འདིར་སྨྲས་པ། རྫུ་འཕྲུལ་མཐུ་ཆེན་བི་ཤྭ་ན་རའི་བུ། །བདུད་དགྲའི་ཚང་ཚིང་ཡོངས་ཟོས་འཇིགས་རུང་སྐུའི། །ཡེ་
ཤེས་འོད་གཟི་མ་བཟོད་དྲེགས་པའི་སྡེས། །ཅི་བགྱིར་བཀའ་ཉན་ཕྱིར་འཁོད་ལས་ཀུན་སྒྲུབ། །ལྷ་ཡི་ལྷར་གྱུར་གསང་གསུམ་བསྒོམ་བཟླས་ཀྱིས། །གནས་སྐབས་བདུད་བཞིའི་དཔུང་ལས་རྣམ་རྒྱལ་ནས། །མཐར་ཐུག་གྲུབ་མཆོག་སྟེར་བ་གདམས་
པའི་བཅུད། །སྐལ་བཟང་སྐུ་བཞིའི་གསོས་སུ་སྙིང་གར་སྦས། །གསང་དོན་བཀྲོལ་བའི་བསོད་ནམས་སྐྱེ་བོ་ཅོག །དབང་ཐོབ་དམ་ཚིག་མི་འདོར་སྲོག་ལྟར་བསྲུང་། །རིམ་གཉིས་རྣལ་འབྱོར་སྤྱོད་མཆོག་ཕ་རོལ་ཕྱིན། །རང་གཞན་དོན་གཉིས་ལྷུན་
གྱིས་གྲུབ་ཕྱིར་བསྔོ། །ཞེས་དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ཕྱི་སྲུང་བའི་འཁོར་ལོ་ལ་བརྟེན་པའི་སྒྲུབ་ཐབས་རྡོ་རྗེའི་གོ་མཚོན་ཞེས་པ་འདི་ནི། རྡོ་རྗེ་འཆང་ཚར་པ་ཆོས་རྗེའི་གསུང་རབ་ཀྱི་དགོངས་དོན། ཤར་མདོ་ཁམས་ཀྱི་པཎྜི་ཏ་ཞུ་ཆེན་
ཚུལ་ཁྲིམས་རིན་ཆེན་གྱིས་མཛད་པའི་ཕྱི་ནང་སྦྲགས་མའི་མངོན་རྟོགས་ལས་གདམས་པ་ཡོངས་རྫོགས་མ་ཐོབ་པའི་གང་ཟག་ལས་དང་པོ་པ་རྣམས་ཀྱི་ཉམས་ལེན་དུ་ཕྱི་སྲུང་བའི་འཁོར་ལོའི་སྒྲུབ་ཐབས་རྐྱང་པ་ཟུར་དུ་བཀོལ་ཏེ་ས་བཅད་དང་བར་སྐབས་ཀྱི་
མཚམས་སྦྱོར་ལ་བཅོས་བསྒྱུར་ཕྲན་བུ་ཙམ་བགྱིས་པའི་བྱེད་པ་པོ་ནི། དྲིན་ཆེན་བླ་མ་རྡོ་རྗེ་འཆང་ངག་དབང་བཟང་པོ་སྙན་བརྒྱུད་བསྟན་པའི་རྒྱལ་མཚན་དཔལ་བཟང་པོའི་ཞལ་སྔ་ནས་ལུགས་འདིའི་ཆོས་སྐོར་ཡོངས་རྫོགས་ཀྱི་བདུད་རྩི་ངོམ་པར་འཐུངས་
96



བཅུ་ཐམ་པ་
༄༅། །པའི་སྐལ་བཟང་ཅན་རྒྱལ་ཁམས་ཉུལ་བའི་བྱ་བྲལ་བ་ཝཱ་གིནྡྲ་སུ་སིདྡྷི་ཞེས་བྱ་བ་དེའོ། །སརྦ་མངྒ་ལཾ། སརྦ་དིཀླུ་ཝརྞནྟུ།། །།སྒྲུབ་ཐབས་འདི་ནི་ཐམས་ཅད་མཁྱེན་པ་མཁྱེན་བརྩེའི་དབང་ཕྱུག་གིས་མཛད་པའི་ཁྲིད་ཡིག་
ལ་ཞལ་ཤེས་ཡིག་ཆུང་སྦྱོར་ཚུལ་མཁན་ཆེན་རིན་ཆེན་བསོད་ནམས་མཆོག་གྲུབ་ཀྱིས་མཛད་པའི་འཆད་ཐབས་བཞིན་ཁའུ་བྲག་རྫོང་པའི་བརྒྱུད་འཛིན་ཐུན་མོང་མ་ཡིན་པ་རྣམས་ཀྱི་ཕྱག་གཞེས་འཁྲུལ་མེད་ཡིན་པས་ཁྲིད་མ་ཐོབ་པ་དང་། ཐུན་མོང་བ་ཙམ་
ཟླཐོབ་པའི་མཁས་རློམ་རྣམས་ཀྱི་སྤྱོད་ཡུལ་མ་ཡིན་པས་འཆོལ་བར་སྤྱད་ན་པུ་ཏྲམིང་སྲིང་གིས་མཱ་ར་ཡ།། ༈ །།ན་མོ་གུ་རུ་ཤྲཱི་མ་ཧཱ་ཀཱ་ལཱ་ཡ། འདིར་དྲག་པོ་སྔགས་རྒོད་ཀྱི་མན་ངག་བསྒོམ་པ་ནི། རང་གུར་གྱི་མགོན་པོར་གསལ་བའི་ལྟེ་བ་ནས་
ཙྩོ སྤྱི་བོའི་བར་དུ་རྩ་དབུ་མ་དམར་ཞིང་གསལ་ལ་ཡངས་པ། དེའི་ལྟེ་བར་རྩ་མདུད་དེ་དྲེགས་པ་མོ་རྒྱུད་ཀྱི་ངོ་བོ་ཆོས་འབྱུང་མཐིང་ནག་གདེངས་ཀ་གྱེན་དུ་བྱེ་བའི་ནང་དུ། འདོད་ཆགས་ཁྲག་གི་རྒྱ་མཚོ་རྦ་རླབས་འཁྲུགས་པ། སྙིང་གར་དྲེགས་པ་ཕོ་རྒྱུད་ཀྱི་
ངོ་བོར་གྱུར་པའི་བྲག་རྫོང་དམར་ནག་གྲུ་གསུམ་པ། ཞེ་སྡང་གི་མེ་འབར་བ། བདུད་ཐམས་ཅད་ཀྱིས་ཉེ་བར་མི་བཟོད་པ། དེ་ལས་འོད་ཟེར་མཐིང་ག་འཕྲོས། སྲིད་གསུམ་གྱི་དྲེགས་པ་ཕོ་རྒྱུད་ཐམས་ཅད་འོད་ཟེར་མཐིང་གའི་རྣམ་པར་བསྡུས་ནས་བྲག་
རྫོང་ལ་ཐིམ་པས། དེའི་རྐྱེན་གྱིས་བྲག་རྫོང་དེ་ཉིད་རྩ་དབུ་མའི་ནང་ནས་མར་བདེ་ཁྲིལ་གྱིས་བབས་ནས་ཆོས་འབྱུང་གི་ནང་ཁྲག་གི་དབུས་སུ་སླེབས། ཆོས་འབྱུང་ལས་འོད་ཟེར་དམར་པོ་འཕྲོས། སྲིད་གསུམ་གྱི་དྲེགས་པ་མོ་རྒྱུད་ཐམས་ཅད་འོད་ཟེར་
6
བྲ
ག་རྫོང་



དམར་པོའི་རྣམ་པར་བསྡུས་ནས་ཆོས་འབྱུང་ཁྲག་དང་བཅས་པ་ལ་ཐིམ། དེ་ལྟར་ཆོས་འབྱུང་ཤེས་རབ། བྲག་རྫོང་ཐབས་ཏེ་ཐབས་ཤེས་འདུས་པའི་རྟེན་འབྲེལ་ལས་བྲག་རྫོང་གི་དབུས་སུ་མེ་ལོང་ལ་གཟུགས་བརྙན་ཤར་བའི་ཚུལ་དུ་དྲེགས་པ་གཉིས་མེད་
རྒྱུད་ཀྱི་ངོ་བོར་གྱུར་པའི་སྣ་ཚོགས་རྡོ་རྗེ་ཤར་དཀར། ལྷོ་སེར། ནུབ་དམར། བྱང་ལྗང་བའི་དབུས་སུ་ཧཱུྃ་མཐིང་ནག་མེ་འོད་འཕྲོ་བ། དེ་ནས་རླུང་རོ་བསལ་ལ་ཧཱུྃ་ཡིག་ལ་སེམས་གཏད་དེ། དེ་ལས་ཡེ་ཤེས་ཀྱི་མེ་ཚ་ཞིང་རྩུབ་པ་འཕྲོས་ཏེ་སྣ་ཚོགས་རྡོ་
རྗེའི་ནང་མེས་དམར་ཧུར་གྱིས་ཁེངས་པར་བསམས་ལ་རླུང་བུམ་པ་ཅན་གཅིག་གཟུང་། ཡང་མེ་དེ་ཆེར་འབར་བྲག་རྫོང་གི་ནང་ཐམས་ཅད་མེས་གང་བར་བསམས་ལ་རླུང་གཟུང་། ཡང་མེ་དེ་ཆེར་འབར་ཆོས་འབྱུང་གི་ནང་ཐམས་ཅད་མེས་གང་བར་
བསམས་ལ་རླུང་གཟུང་། དེ་ནས་མེ་དེ་ཆེར་འབར་རང་གི་ལུས་ཐམས་ཅད་མེས་གང་བར་བསམས་ལ་རླུང་གཟུང་མཐར་སྲིད་གསུམ་ཐམས་ཅད་མེ་དཔུང་གིས་གང་། མཚན་མའི་རྣམ་རྟོག སྡིག་སྒྲིབ་ནད་གདོན། རྒྱལ་འདྲེ་དགྲ་བགེགས་ཕོ་མོ་
ཐམས་ཅད་བྱ་སྒྲོ་མགལ་གྱི་སོལ་མལ་དུ་བབས་པ་ལྟར་གཞོབ་ཐུལ་གྱིས་བསྲེགས་ནས་ཆོས་ཉིད་ཀྱི་ངང་དུ་ཐིམ་པར་བསམས་ལ་སེམས་འཛིན་མེད་དུ་གཞུག་ཅིང་། རླུང་བུམ་པ་ཅན་ཅི་ཐུབ་གཟུང་། དེ་ནས་མེ་དཔུང་གི་སྒྲ་ལས་གྲག་སྟོང་སྐྱེ་བ་མེད་པ་ཧཱུཾ་
གི་སྒྲ་ལྷང་ལྷང་སྒྲོགས་པར་བསམས་ལ། ངག་ཏུ་ཧཱུྃ་འབའ་ཞིག་བརྒྱ་རྩ་ལས་མི་ཉུང་བར་དབུགས་ཐེང་རེ་ལ་དྲག་ཏུ་བཟླ། ཐུན་གྱི་མཐར་སྲིད་གསུམ་ཐམས་ཅད་མེ་འོད་ཀྱི་རྣམ་པར་བསྡུས་ནས་རང་ལ་ཐིམ། དེ་ཆོས་འབྱུང་ལ། དེ་བྲག་རྫོང་ལ། དེ་
86



ང༄༅། །སྣ་ཚོགས་རྡོ་རྗེ་ལ། དེ་ལྟེ་བའི་ཧཱུྃ་ལ། དེའང་ནཱ་དའི་བར་དུ་ཐིམ། དེ་ཉིད་ནམ་མཁའ་ལ་འཇའ་ཡལ་བ་ལྟར་བསམས་ལ་ལྟ་བའི་ངང་དུ་གཞག དེའི་ངང་ལས་རང་ཉིད་རྡོ་རྗེ་ནག་པོ་ཆེན་པོ་གུར་གྱི་མགོན་པོའི་སྐུར་གྱུར་པར་
བསམས་ལ། གནས་གསུམ་བསྲུང་བ་སོགས་བྱའོ། །ཞེས་པ་འདིའང་རྗེ་རྡོ་རིང་པའི་ཁྲིད་ཡིག་བཞིན་དུ་ཝཱ་གིནྡྲས་སྤེལ་བའོ།། ༈ །།ན་མོ་གུ་རུ་ཛྙཱ་ན་ནཱ་དཱ་ཡ། གསང་བའི་བྲག་རྫོང་མ་སེམས་ཉིད་ཡེ་ཤེས་ཀྱི་རྩལ་གདོན་པ་ནི། སྔར་གྱི་བསྲུང་
བྱ་སོགས་རེ་ཞིག་དབྱིངས་སུ་བཅུག་ལ། རང་ཉིད་ནག་པོ་ཆེན་པོར་གསལ་བའི་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ། རྡོ་རྗེ་སྔོན་པོ་རྩེ་ལྔ་པ་ལྟེ་བ་སྟོང་པར་ཡོད་པའི་ནང་དུ་ཉི་མའི་དཀྱིལ་འཁོར། དེའི་སྟེང་དུ་ཧཱུཾ་སེར་པོ་ལས་འཁོར་ལོ་སེར་པོ་
༼ རྩིབས་བཅུ་པ་མཐེབ་སོར་ཙམ། འཁོར་ལོའི་ནང་གི་དབུས་དང་ཕྱོགས་བཅུར་སྲན་མ་བཀས་པ་ལྟ་བུའི་ཉི་མའི་དཀྱིལ་འཁོར་རེ་རེ། དེ་རྣམས་ཀྱི་སྟེང་དུ་ཧཱུྃ་རེ་རེ། ཤར་གྱི་འཁོར་ལོའི་རྩིབས་བར་དུ་གཏི་མུག་གི་ས་བོན་ཨོཾ་དཀར་པོ། ལྷོའི་རྩིབས་བར་དུ་
ང་རྒྱལ་དང་སེར་སྣའི་ས་བོན་པོ་སེར་པོ། ནུབ་ཀྱི་རྩིབས་བར་དུ་འདོད་ཆགས་ཀྱི་ས་བོན་རཾ་དམར་པོ། བྱང་གི་རྩིབས་བར་དུ་ཞེ་སྡང་དང་ཕྲག་དོག་གི་ས་བོན་དཾ་ལྗང་གུ་རྣམས་གསལ་བཏབ་ནས། ཧཱུྃ་ཡིག་ལས་ཚེ་ཐོག་མ་མེད་པ་ནས་བསགས་པའི་གཏི་
མུག་གི་ངོ་བོ་མཾ་ཡིག་དཀར་པོ་ཅིག་ཆད་དེ་ཤར་གྱི་མཾ་ལ་ཐིམ། ཡང་ཧཱུྃ་ཡིག་ལས་ང་རྒྱལ་དང་སེར་སྣའི་ངོ་བོ་པོ་ཡིག་སེར་པོ་ཅིག་ཆད་དེ་ལྷོའི་པཾ་ལ་ཐིམ། ཡང་དེ་ལས་འདོད་ཆགས་ཀྱི་ངོ་བོ་རཾ་ཡིག་དམར་པོ་ཅིག་ཆད་དེ་ནུབ་ཀྱི་རོ་ལ་ཐིམ། ཡང་དེ་
66



ལས་ཚོ་ཐོག་མེད་པ་ནས་བསགས་པའི་ཞེ་སྡང་དང་ཕྲག་དོག་གི་ངོ་བོ་དཾ་ལྗང་གུ་ཅིག་ཆད་དེ་བྱང་གི་དཾ་ལ་ཐིམ་པར་བསམ། དེ་ནས་འཁོར་ལོ་གཡས་སུ་འཁོར་བས་ལོ་མ་གྲིས་གཏུབས་པ་ལྟར་ས་བོན་དེ་རྣམས་ཉལ་ཉལ་གཏུབ་ཅིང་རོ་མ་རྣམས་ནམ་མཁའ་
ལ་འཇའ་ཡལ་བ་ལྟར་སོང་བར་བསམས་ལ། གསལ་སྟོང་ཟུང་འཇུག་གི་ངང་ནས་རླུང་བུམ་པ་ཅན་འཛིན་པའམ། ཡང་ན་མ་ཧཱ་ཀཱ་ལ་བཟླའོ། །ཤར་དུ་ལྷའི་བུའི་བདུད་མི་གཟུགས་དཀར་པོ་སྤྱིའུ་ཚུགས་སུ་གནས་པ། ལྷོར་ཕུང་པོའི་བདུད་མི་གཟུགས་
སེར་པོ། ནུབ་ཏུ་ཉོན་མོངས་པའི་བདུད་མི་གཟུགས་དམར་པོ། བྱང་དུ་འཆི་བདག་གི་བདུད་མི་གཟུགས་ནག་པོ་རྣམས་གསལ་གདབ། དེ་ནས་ཧཱུྃ་ཡིག་ལས་ཚེ་ཐོག་མ་མེད་པ་ནས་བསགས་པའི་ལྷའི་བུའི་བདུད་མི་གཟུགས་དཀར་པོ་ཅིག་ཆད་དེ་ཤར་གྱི་
# མི་གཟུགས་ལ་ཐིམ། ཡང་དེ་ལས་ཕུང་པོའི་བདུད་ཀྱི་ངོ་བོ་མི་གཟུགས་སེར་པོ་ཅིག་ཆད་དེ་ལྟོའི་མི་གཟུགས་ལ་ཐིམ། ཡང་དེ་ལས་ཉོན་མོངས་པའི་བདུད་ཀྱི་ངོ་བོ་མི་གཟུགས་དམར་པོ་ཅིག་ཆད་དེ་ནུབ་ཀྱི་མི་གཟུགས་ལ་ཐིམ། ཡང་དེ་ལས་ཚེ་ཐོག་མ་
མེད་པ་ནས་བསགས་པའི་འཆི་བདག་གི་བདུད་ཀྱི་ངོ་བོ་མི་གཟུགས་ནག་པོ་ཅིག་ཆད་དེ་བྱང་གི་མི་གཟུགས་ལ་ཐིམ་པར་བསམ། དེ་ནས་འཁོར་ལོ་གཡས་སུ་འཁོར་བས་རྐང་མཐིལ་ནས་སྤྱི་བོའི་བར་དུ་གཏུབས་པས་རོམ་རྣམས་ནམ་མཁའ་ལ་འཇའ་ཡལ་
བ་ལྟར་སོང་བར་བསམས་ལ། སྤྲོས་བྲལ་གྱི་ངང་དུ་མཉམ་པར་བཞག་ལ་རླུང་འཛིན་ཅིང་སྔགས་བཟླའོ། །ཡང་རང་ཉིད་ནག་པོ་ཆེན་པོར་གསལ་བའི་ཐུགས་ཀའི་ཧཱུྃ་ཡིག་ལས་འོད་ཟེར་དཔག་ཏུ་མེད་པ་འཕྲོས། ཕྱོགས་བཅུའི་འཇིག་རྟེན་གྱི་ཁམས་
100



བཅུ་གཉིས་བྱོན། །
།ཐམས་ཅད་ཁྱབ། དེ་དག་ན་བཞུགས་པའི་སངས་རྒྱས་བྱང་སེམས་རྣམས་ཀྱི་ཐུགས་རྗེ་དང་ནུས་མཐུ་ཐམས་ཅད་ཆར་བབས་པ་ལྟར་འདུས་ནས་ཧཱུྃ་ཡིག་ལ་ཐིམ་པས་གཟི་བརྗིད་ནུས་པ་བསམ་གྱིས་མི་ཁྱབ་པར་གྱུར་པར་
བསམས་ལ། སྤོས་པའི་མཐའ་ཐམས་ཅད་དང་བྲལ་བའི་ཆོས་དབྱིངས་སྟོང་པ་ཉིད་ལ་མཉམ་པར་གཞག ཡང་རང་ཉིད་ནག་པོ་ཆེན་པོར་གསལ་བའི་ཐུགས་ཀའི་ཧཱུྃ་ཡིག་ལས་འོད་ཟེར་དཔག་ཏུ་མེད་པ་འཕྲོས། ཕྱོགས་བཅུའི་འཇིག་རྟེན་གྱི་ཁམས་
ཐམས་ཅད་ཁྱབ། དེ་དག་ན་གནས་པའི་སངས་རྒྱས་བྱང་སེམས་དཔའ་བོ་མཁའ་འགྲོ་གྲུབ་པའི་རིག་འཛིན་གྱི་ཚོགས་རྣམས་ཀྱི་ཐུགས་རྒྱུད་ན་བཞུགས་པའི་ཡེ་ཤེས་ལྔའི་ནང་ནས་ཆོས་དབྱིངས་ཡེ་ཤེས་ཀྱི་ངོ་བོ་ཧཱུཾ་ཡིག་སྔོན་པོའི་རྣམ་པར་བྱོན་ནས། རང་
གི་ཐུགས་ཀའི་ཧཱུྃ་གི་དབུས་སུ་ཐིམ་པས་ཆོས་དབྱིངས་ཡེ་ཤེས་མངོན་དུ་བྱས་པར་བསམ། ཡང་རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། སངས་རྒྱས་བྱང་སེམས་རྣམས་ཀྱི་ཐུགས་རྒྱུད་ལ་བཞུགས་པའི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཧཱུཾ་ཡིག་དཀར་
པོའི་རྣམ་པ་ཅན་དུ་བྱོན་ནས། རང་གི་ཐུགས་ཀའི་ཧཱུཾ་གི་མདུན་ངོས་སུ་ཐིམ་པས་མེ་ལོང་ལྟ་བུའི་ཡེ་ཤེས་མངོན་དུ་བྱས་པར་བསམ། ཡང་དེ་ལས་འོད་ཟེར་འཕྲོས། སངས་རྒྱས་བྱང་སེམས་རྣམས་ཀྱི་ཐུགས་རྒྱུད་ལ་བཞུགས་པའི་མཉམ་ཉིད་ཡེ་ཤེས་ཀྱི་
ཟླ ངོ་བོ་ཨཱ་ཡིག་སེར་པོའི་རྣམ་པར་བྱོན་ནས། ཧཱུྃ་གི་གཡས་སུ་ཐིམ་པས་མཉམ་ཉིད་ཡེ་ཤེས་མངོན་དུ་བྱས་པར་བསམ། ཡང་ཧཱུྃ་ཡིག་ལས་འོད་ཟེར་འཕྲོས་པས། སངས་རྒྱས་བྱང་སེམས་རྣམས་ཀྱི་ཐུགས་རྒྱུད་ལ་བཞུགས་པའི་སོར་རྟོག་ཡེ་ཤེས་ཀྱི་ངོ་བོ་



ཛཱི་ཡིག་དམར་པོའི་རྣམ་པ་ཅན་དུ་བྱོན་ནས། ཧཱུྃ་ཡིག་གི་རྒྱབ་ཏུ་ཐིམ་པས་སོར་རྟོག་ཡེ་ཤེས་མངོན་དུ་བྱས་པར་བསམ། ཡང་རང་ཉིད་ནག་པོ་ཆེན་པོར་གསལ་བའི་ཐུགས་ཀའི་ཧཱུྃ་ལས་འོད་ཟེར་དཔག་ཏུ་མེད་པ་འཕྲོས། ཕྱོགས་བཅུའི་འཇིག་རྟེན་གྱི་
ཁམས་ཐམས་ཅད་ཁྱབ། དེ་དག་ན་བཞུགས་པའི་སངས་རྒྱས་བྱང་སེམས་དཔའ་བོ་མཁའ་འགྲོ་གྲུབ་པའི་རིག་འཛིན་གྱི་ཚོགས་རྣམས་ཀྱི་ཐུགས་རྒྱུད་ལ་བཞུགས་པའི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་ཁཾ་ཡིག་ལྗང་གུའི་རྣམ་པར་བྱོན་ནས། རང་གི་ཐུགས་
ཀའི་ཧཱུཾ་གི་གཡོན་དུ་ཐིམ་པས་བྱ་གྲུབ་ཡེ་ཤེས་མངོན་དུ་བྱས་པར་བསམས་ལ། མ་ཧཱ་ཀཱ་ལ་བཟླའོ། འཁོར་ལོ་སོགས་མི་དམིགས་པར་བསམས་ལ་བསྲུང་བྱ་གསལ་བཏབ་ནས་དཀྱུས་སུ་འཇུག་གོ །ཞེས་པ་འདིའང་རྗེ་རྡོ་རིང་བའི་ཁྲིད་ཡིག་བཞིན་དུ་ཝཱ་
# གིནྡྲས་སྤེལ་བའོ།། །།སརྦ་དཱ་མངྒ་ལཾ།། །།
102



༄༅། །དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོའི་ཟབ་ཁྲིད་རྡོ་རིང་པའི་ཡིག་ཆ་དང་མཁྱེན་བརྩེའི་ཟིན་བྲིས་གཉིས་སྐྱོང་ཚུལ་གྱི་ཞལ་ཤེས་སྙན་བརྒྱུད་ཟབ་མོ་ཁྱབ་ ་
བདག་ཞྭ་ལུ་བ་ཆེན་པོ་རིན་ཆེན་བསོད་ནམས་མཆོག་གྲུབ་ཀྱིས་མཛད་པ་ལྟར་ཁྲིགས་ཆགས་སུ་བསྡེབས་པ་ནག་འགྲོས་སུ་བཀོད་པ་བི་ཛ་ཧ་ར་ཏིསྶ། སྭ་སྟི་བི་ཛ་ཡ།།
i3
གཅིག བྲག་རྫོང་ཁྲིད་



རྒྱུད་སྡེ་ཀུན་བཏུས་
༄༅། །དུས་གསུམ་སངས་རྒྱས་ཐམས་ཅད་ཀྱི་མཁྱེན་བརྩེ་ནུས་གསུམ་གཅིག་ཏུ་བསྡུས་པའི་བདག་ཉིད། སྐྱབས་གནས་ཀུན་གྱི་སྤྱི་གཟུགས། ཁྱབ་བདག་རྡོ་རྗེ་འཆང་ཆེན་པོ་དབང་ཕྱུག་
རབ་བརྟན་བསྟན་པའི་རྒྱལ་མཚན་དཔལ་བཟང་པོ་བཀའ་དྲིན་མཚུངས་པ་མ་མཆིས་པའི་ཞལ་སྔ་ནས་ཀྱི་ཞབས་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །དུས་ཐམས་ཅད་དུ་བརྩེ་ཆེན་ཐུགས་རྗེས་འབྲལ་
བ་མེད་པར་སྐྱོང་ཞིང་བྱིན་གྱིས་བརླབ་ཏུ་གསོལ། འདིར་སྲུང་འཁོར་རྡོ་རྗེའི་བྲག་རྫོང་མ་རྡོ་རིང་པ་ཆེན་པོའི་གསུང་རབ་དང་འཇམ་དབྱངས་མཁྱེན་བརྩེའི་དབང་ཕྱུག་གི་གསུང་གིས་གསལ་བར་བྱས། བརྒྱུད་
ལྡན་བླ་མའི་ཞལ་ལུང་སྙན་བརྒྱུད་ཀྱིས་ལེགས་པར་བརྒྱན་ཏེ་འཆད་པའི་ཚུལ་དགོད་པ་ལ། ཚོགས་འཕྲལ་ཧེ་རུ་ཀའི་ཡིག་བརྒྱ། བཤགས་སྡོམ། བརྒྱུད་འདེབས། མཆོད་གཏོར་ཨོཾ་ཨཱཿ ཧཱུྃ་ཧ་ཧོ་ཧཱི ལན་
104



།གསུམ་གྱིས་བྱིན་གྱིས་བརླབ། རང་གི་སྙིང་གནས་འོད་ཟེར་འཕྲོས་པས་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྕམ་དྲལ་བྲན་གཡོག་བཀའ་སྡོད་འཁོར་དང་བཅས་པ་ཐམས་ཅད་མདུན་གྱི་ནམ་མཁར་ཨོཾ་བཛྲ་ས་མཱ་ཛ༔ པདྨ་
ཀ་མ་ལ་ཡེ་ཧཱུཾ། ཨོཾ་ཤྲཱི་མ་ཧཱ་ཀཱ་ལ་ཡ་མ་ཧཱ་ཀཱ་ལི་དེ་ཝཱི་ཨེ་ཀ་ཛའི་དེ་ཝི་ས་པ་རི་ཝཱ་ར་ན་མཿ སརྦ་ཏ་ཐཱ་ག་ཏེ་སོགས་ཀྱིས་གཏོར་མ་དབུལ། སྔགས་ཤམ་དུ་ཨགྷཾ་སོགས་དང་འབྲུ་གསུམ་བཏགས་པའི་ཕྱི་ནང་གིས་མཆོད། སྲིན་པོའི་གཟུགས་ཀྱིས་སོགས་
བློ་ཀ་གཅིག གང་གི་སྐུ་གསུང་ཐུགས་ཀྱི་སོགས་ཤློ་ཀ་གཅིག དཔལ་ལྡན་མགོན་པོ་ལྕམ་དྲལ་རྣམས། །མཆོད་སྦྱིན་གཏོར་མ་འདི་བཞེས་ལ། །རྣལ་འབྱོར་བདག་ཅག་འཁོར་བཅས་ཀྱི། །འགལ་རྐྱེན་ཀུན་སེལ་མཐུན་རྐྱེན་སྒྲུབས། །ཞེས་
༣ བརྗོད༑ གཤེགས་གསོལ་མི་མཛད། འོ་ནམ་མཁའི་མཐའ་དང་མཉམ་པའི་སོགས་སེམས་བསྐྱེད་པ་དང་། ཆོས་ཉན་པའི་ཀུན་སྤྱོད་གསལ་གདབ་པ་རྒྱས་བསྡུས་ཅི་རིགས་པ་སྔོན་དུ་བཏང་ནས། འདིར་གང་གསན་པར་བྱ་བའི་ཆོས་ནི་གངས་ཅན་བསྟན་
g པའི་མངའ་བདག་རྗེ་བཙུན་ས་སྐྱ་པ་ཡབ་སྲས་ཀྱི་ཕྱག་ཏུ་དཔལ་ནག་པོ་ཆེན་པོ་གུར་གྱི་མགོན་པོའི་བཀའ་སྲོལ་བཞི་ཙམ་བྱུང་བའི་ནང་ནས་སྙིང་པོར་གྱུར་པའི་མན་ངག་བླ་མ་མལ་ལོ་ཙཱ་བ་ནས་བརྒྱུད་པ། བརྒྱུད་པའི་བཀའ་བབས་བཀའ་གཏེར་གཉིས་
ཀླུ །སམ༔ སངས་རྒྱས་སྤྱན་ཆེན་པོ་དང་། གྱི་ལྗང་ལོ་ཙཱ་བ་ནས་བརྒྱུད་པ་སྟེ་དོན་གྱི་བཞི་དང་ལྡན་པ་འདི་ཉིད་ཟབ་ཅིང་ཁྱད་ཆོས་དུ་མའི་སྒོ་ནས་ཁྱད་པར་དུ་བྱས་པའི་ཕྱིར་ཐུགས་གཙིགས་དང་ཐུགས་དམ་གྱི་སྙིང་པོར་བྱས་པ་ཡིན་ལ། འདི་ཉིད་ཚད་མ་སྙན་
j05



བརྒྱུད་བཞིའི་སྒོ་ནས་འཆད་པར་བྱེད་པ་ཡིན་ཏེ། དེའང་གང་ཞེ་ན། བྱིན་རླབས་ཆུ་བོའི་རྒྱུན་དང་འདྲ་བའི་བཀའ་མ་ནུབ་པ། མན་ངག་གསེར་འགྱུར་གྱི་རྩི་དང་འདྲ་བའི་སརྒ་མ་ལོག་པ། མོས་གུས་གཞོན་ནུའི་དགའ་བ་དང་འདྲ་བའི་བསམས་པ་ཚིམ་
པ༑ བསྙེན་བཀུར་ལྷ་འདོད་ཡོན་ལ་ལོངས་སྤྱོད་པ་ལྟ་བུའི་དཔལ་འབྱོར་གྱི་རྒྱུན་མ་ཉམས་པ་དང་བཞིས་འཆད་པ་ལས། འདིར་གཉིས་པ་མན་ངག་གསེར་འགྱུར་གྱི་རྩི་དང་འདྲ་བའི་སརྒ་མ་ལོག་པའི་ནང་ཚན་སྲུང་བའི་འཁོར་ལོ་རྡོ་རྗེ་བྲག་རྫོང་མའི་ཁྲིད་
ཐུན་མོང་མ་ཡིན་པ་སྙན་བརྒྱུད་ཡི་གེ་མེད་པའི་མན་ངག་སྙིང་གི་ཟུང་ཁྲག་ལྟ་བུ་འདི་འཆད་པ་ལ་སྔོན་འགྲོ་དང་དངོས་གཞི་རྗེས་གསུམ། དང་པོ་ལ་ཐུན་མོང་པའི་སྔོན་འགྲོ་དང་ཐུན་མོང་མིན་པའི་སྔོན་འགྲོ་གཉིས། དང་པོ་ལ་ལམ་ལོག་པ་ལས་ཁྱད་པར་དུ་
# བྱ་བ་སྐྱབས་འགྲོ། ལམ་དམན་པ་ལས་ཁྱད་པར་དུ་བྱ་བ་སེམས་བསྐྱེད། འགལ་རྐྱེན་སྡིག་སྒྲིབ་སྦྱོང་བ་རྡོ་རྗེ་སེམས་དཔའི་བསྒོམ་བཟླས། མཐུན་རྐྱེན་བསོད་ནམས་ཀྱི་ཚོགས་བསགས་ཤིང་བྱིན་རླབས་མྱུར་དུ་འཇུག་པ་བླ་མའི་རྣལ་འབྱོར་དང་
བཞི། དང་པོ་ལ། གང་ལ་སྐྱབས་སུ་འགྲོ་བའི་ཡུལ། གང་གིས་སྐྱབས་སུ་འགྲོ་བའི་གང་ཟག་ དགོས་པ་གང་གི་ཕྱིར་སྐྱབས་སུ་འགྲོ་བ། བསམ་པ་གང་གི་སྒོ་ནས་སྐྱབས་སུ་འགྲོ་བ། དུས་ནམ་གྱི་ཚེ་སྐྱབས་སུ་འགྲོ་བ། ཚུལ་ཇི་ལྟར་སྐྱབས་སུ་
འགྲོ་བ་སྟེ་དྲུག དང་པོ་གང་ལ་སྐྱབས་སུ་འགྲོ་བའི་ཡུལ་ནི། རང་གི་གནས་ཁང་འདི་ཉིད་ཐ་མལ་གྱི་སྣང་བ་ཐམས་ཅད་དབྱིངས་སུ་ཐིམ་པའི་འོད་གསལ་སྟོང་ཉིད་ཀྱི་ངང་ལས་ཡེ་ཤེས་ཀྱི་སྣང་བ་ལས་གྲུབ་པའི་དུར་ཁྲོད་རོལ་པའི་གཞལ་ཡས་
f06



རྟ༄༅། །ཁང་། འོག་གཞི་ཐམས་ཅད་ཁྲག་ཞག་འཁྲུགས་པའི་རྒྱ་མཚོ་རྦ་རླབས་གཡོ་བའི་སྟེང་དུ་ཀེང་རུས་སྣ་ཚོགས་གཅལ་དུ་བསྒྲིགས་པ། དགྲ་བགེགས་ཀྱི་མགོ་བོ་སྐམ་པོ་ཁ་མིག་ནས་མེ་དམར་ནག་འུར་སྒྲ་དང་བཅས་ནས་
འབར་བཞིན་པ་ཁ་ཕྱིར་བསྟན་ནས་བརྩིགས་པའི་རྭ་བ་གྲུ་བཞི་པ་ཡངས་ཤིང་རྒྱ་ཆེ་བ་དཔངས་མཐོ་བའི་སྟེང་དུ། ཀེང་རུས་དང་རྩིབ་རུས་སྣ་ཚོགས་ཀྱིས་ཐོག་ཕུབ་པའི་རྩེ་མོར་ཙིཏྟའི་ཏོག་བཙུགས་པ། ཞིང་གི་རྒྱལ་མཚན་འཕྱར་བ། ནང་གི་སྟེང་དུ་
གཡང་གཞིའི་བླ་བྲེ། རྒྱུ་རློན་གྱི་ལྡ་ལྡི། དོན་སྙིང་གི་འཕྱང་འཕྲུལ། མགོ་ལག་གི་འཕན་འཕྱང་ལ་སོགས་པས་བརྒྱན་པ། ཤིན་ཏུ་འཇིགས་ཤིང་སྐྱི་གཡའ་བ། སྲུང་བའི་འཁོར་ལོའི་ནང་དུ་ཆུད་པ། དེའི་དབུས་སུ་ཡེ་ཤེས་རང་སྣང་གི་རིན་པོ་ཆེ་སྣ་
# ཚོགས་ལས་གྲུབ་པའི་དཔག་བསམ་ཤིང་གི་སྡོང་པོ་ཡལ་ག་ལོ་མ་མེ་ཏོག་འབྲས་བུ་དུ་མས་བརྒྱན་པ། དྲན་པ་ཙམ་གྱིས་དགོས་འདོད་ཐམས་ཅད་ཡིད་བཞིན་དུ་སྩོལ་ནུས་པ། དེའི་རྩེ་མོར་པདྨ་འདབ་བཞི་ཁ་གྱེས་པ་ཕྱོགས་ཀྱི་མདོག་ཅན་ཤིན་ཏུ་ཡངས་
ཤྩ ཤིང་རྒྱ་ཆེ་བ་ལྟེ་བ་གེ་སར་དང་བཅས་པའི་དབུས་སུ་སེངགེའི་ཁྲི་སྣ་ཚོགས་པདྨ་དང་། ཟླ་བ་དང་། ཉི་མ། བདུད་ཐམས་ཅད་ཀྱི་ངོ་བོ་མི་རོ་དམར་སེར་མགོ་བོ་གཡས་སུ་བསྟན་པའི་སྟེང་དུ། དྲིན་ཆེན་རྩ་བའི་བླ་མ་དེ་ཉིད་རྡོ་རྗེ་ནག་པོ་ཆེན་པོ་གུར་གྱི་
– མགོན་པོའི་རྣམ་པ་ཅན་སྤྲུལ་པའི་ཕོ་ཉ་ལྔ་དང་བཅས་ཤིང་ཡེ་ དེས་ཀྱི་མེ་དཔུང་འབར་ཞིང་འཁྲུགས་པའི་དབུས་ན་བཞུགས་པ། དེའི་སྤྱི་བོར་སེང་བདེའི་ཁྲི་པད་ཉི་བདུད་ཀྱི་གདན་ལ་སྐུ་དྲིན་འཁོར་མེད་ཚར་ཆེན་ཆོས་ཀྱི་རྒྱལ་པོ་ནས་བཟུང་སྟེ་སངས་རྒྱས་རྡོ་རྗེ་
107
གསུམ་བྲག་རྫོང་ཁྲིད་



འཆང་ཆེན་པོའི་བར་གྱི་བླ་མ་བརྒྱུད་པ་ཐམས་ཅད་ཁྲོམ་ཚོགས་སམ་ཐོ་བརྩེགས་ཀྱི་ཚུལ་དུ་བཞུགས་པ། རྡོ་རྗེ་ནག་པོ་ཆེན་པོའི་རྣམ་པ་ཅན། མདུན་གྱི་འདབ་མ་ལ་དཔལ་ཀྱེ་རྡོ་རྗེ་གཙོ་བོར་གྱུར་པའི་རྒྱུད་སྡེ་བཞི་དང་འབྲེལ་བའི་ཡི་དམ་ཞི་ཁྲོ་རབ་
འབྱམས། གཡས་ཀྱི་འདབ་མ་ལ་རྣམ་སྣང་གངས་ཅན་མཚོ་ལ་སོགས་པའི་ལོངས་སྐུ་དང་། སྟོན་པ་ཤཱཀྱའི་རྒྱལ་པོ་ལ་སོགས་པ་སྤྲུལ་སྐུའི་ཆ་བྱད་ཅན་གྱི་སངས་རྒྱས་ཀྱི་ཚོགས། རྒྱབ་ཏུ་དེ་དག་གི་ཐུགས་རྒྱུད་ལ་བཞུགས་པའི་བདེ་ཆེན་གྱི་ཡེ་
ཤེས༑ རྣམ་པ་གཟུགས་ཀྱི་སྐུར་བཞེངས་པ་གསུང་རབ་པུསྟི་བྲག་རི་བརྩེགས་པ་ལྟ་བུ་ངམ་གསལ་ལེ་བ། གཡོན་གྱི་འདབ་མ་ལ་ཐུན་མོང་བ་བྱམས་པ། འཇམ་དབྱངས་སོགས་བྱང་ཆུབ་སེམས་དཔའི་དགེ་འདུན། ཐུན་མོང་མ་ཡིན་པའི་ཡུམ་ཆེན་ཨེ་
ཀ་ཛ་ཊི། དཔལ་ལྡན་འདོད་ཁམས་དབང་ཕྱུག དམ་ཅན་གནོད་སྦྱིན་ཡབ་ཡུམ། བཀའ་སྡོད་པུ་ཏྲ་མིང་སྲིང་ལ་སོགས་པའི་འཁོར་དཔག་བསམ་ཤིང་གི་ཡལ་ག་ལོ་མ་མེ་ཏོག་འབྲས་བུ་རྣམས་ཀྱི་ཁྲོད་དང་། གཞན་ཡང་མཐའ་སྐོར་གྱི་ནམ་མཁའ་ས་
གཞི་བར་སྣང་རྣམས་སུ་བླ་མ་ཡི་དམ་སངས་རྒྱས་བྱང་སེམས་མཁའ་འགྲོ་ཆོས་སྐྱོང་། ཡུལ་ཉེར་བཞིའི་དཔའ་བོ་དང་རྣལ་འབྱོར་མ་ཐམས་ཅད་སྤྲིན་འཐིབས་བ་ཙམ་མངོན་སུམ་དུ་བཞུགས་ཡོད་སྙམ་པ་བྱེད། དཔག་བསམ་ཤིང་གི་སྡོང་པོའི་རྩེའི་པདྨ་
འདབ་བཞི་ཕྱོགས་མདོག་ཡིན་གསུང་། གཉིས་པ་གང་གིས་སྐྱབས་སུ་འགྲོ་བའི་གང་ཟག་ནི། དེ་དག་གི་མདུན་ཕྱོགས་ཀྱི་ས་གཞིའི་སྟེང་དུ་དབུས་སུ་རང་ཉིད། གཡས་སུ་ཕ། གཡོན་དུ་མ། མདུན་དུ་དགྲ་འདྲེའི་གཙོ་བོ་གང་ཡིན་པ་དེ། མཐའ་སྐོར་



།ཀུན་ཏུ་རིགས་དྲུག་བར་དོ་དང་བཅས་པའི་སེམས་ཅན་ཐམས་ཅད་ས་ཆེན་པོའི་དྲེགས་པ་བཞིན་དུ་ཁྲིག་གེ་ཡོད་སྙམ་པར་གསལ་གདབ། གསུམ་པ་དགོས་པ་གང་གི་ཕྱིར་སྐྱབས་སུ་འགྲོ་བ་ནི། སྤྱིར་འཁོར་བའི་འཇིགས་པ་
ཐམས་ཅད་དང་། ཁྱད་པར་བླ་མེད་འབྲས་བུའི་ཐིག་པ་འདིར། ཐ་མལ་སྣང་ཞེན་གྱི་འཇིགས་པས་སྐྲག་པ་དང་། སྡུག་བསྔལ་དེ་དག་གིས་གཟིར་བའི་མཁའ་མཉམ་གྱི་ཕ་མ་སེམས་ཅན་ཐམས་ཅད་ལ་ཤས་མི་བཟོད་པའི་སྙིང་རྗེ། བཞི་པ་བསམ་པ་གང་
གི་ཕྱིར་སྐྱབས་སུ་འགྲོ་བ་ནི། སྐྱབས་ཡུལ་དེ་རྣམས་ཀྱིས་རྒྱུ་དང་འབྲས་བུར་བཅས་པའི་སྡུག་བསྔལ་ཐམས་ཅད་ལག་མཐིལ་དུ་སྐྱུ་རུ་ར་བཞག་པ་བཞིན་དུ་སོ་སོར་མ་འདྲེས་པར་མཁྱེན་པས་མཁྱེན་པའི་ཡེ་ཤེས་ཐོགས་པ་མེད་པར་མངའ། སྡུག་བསྔལ་
༄༅མཁྱེན་ཀྱང་སྐྱོབ་པར་བཞེད་པའི་ཐུགས་རྗེ་མེད་ན་སྡུག་བསྔལ་ལས་སྐྱབས་པར་མི་མཛད་ཀྱང་། སེམས་ཅན་ཐམས་ཅད་ལ་བུ་གཅིག་པ་ན་བའི་མ་བཞིན་དུ། ཤས་མི་བཟོད་པར་ཐུགས་རྗེས་སྐྱོབ་པར་བཞེད་པས་བརྩེ་བའི་ཐུགས་རྗེ་ཡང་ཚད་མེད་པར་
ཤཱ མངའ༑ མཁྱེན་བརྩེ་མངའ་ཡང་ནུས་པ་མེད་ན་མ་ལག་ཞ་མའི་བུ་ཆུས་ཁྱེར་བ་བཞིན་དུ་སྡུག་བསྔལ་ལས་སྐྱོབ་མི་ནུས་པ་ལས། བླ་མ་དཀོན་མཆོག་འདི་རྣམས་ཐུགས་གཏད་པའམ། འོད་ཟེར་ཕྲ་མོ་ཕོག་པ་ཙམ་གྱིས་སེམས་ཅན་གྲངས་མེད་པ་འཁོར་བ་
མཐའ་ཅན་དུ་འགྱུར་བ་སོགས་ཀྱི་ནུས་པ་བསམ་གྱིས་མི་ཁྱབ་པ་སྟེ། མཁྱེན་བརྩེ་ནུས་གསུམ་གྱི་ཡོན་ཏན་ཚད་མེད་པ་མངའ་བ་ལ་མངའ་བར་ཤེས་ཤིང་ཐག་ཆོད་པའི་ངེས་ཤེས་དང་བཅས་པའི་དད་པ་སྟེ། མདོར་ན་འཇིགས་པ། སྙིང་རྗེ། དད་པ་
109
ནི་
བྲ ག་རྫོང་ཁྲིད་



གསུམ་གྱི་སྒོ་ནས་སྐྱབས་སུ་འགྲོ། ལྔ་པ་དུས་ནམ་གྱི་ཚེ་སྐྱབས་སུ་འགྲོ་བ་ནི། དུས་འདི་ནས་སྤང་གཉེན་རོ་གཅིག་ཏུ་གྱུར་ཏེ་བསྐྱབ་བྱ་སྐྱོབ་བྱེད་དང་བྲལ་བར་མ་གྱུར་གྱི་བར་དུ་སྐྱབས་སུ་འགྲོ་སྙམ་པའི་བསམ་པས། དྲུག་པ་ཚུལ་ཇི་ལྟར་སྐྱབས་སུ་འགྲོ་
བ་ནི། སྐྱབས་འགྲོ་བཞི་སྐོར་རམ། བརྒྱུད་པ་འདི་པའི་སྲོལ་ལ་གཙོ་ཆེར་དྲུག་སྐོར་མཛད་པ་ལྟར་ན། ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་གནས་ཚུལ་ལ་བལྟས་པའི་ཚེ་ན། འཁོར་བའི་ཐོག་མ་འདིའོ་ཞེས་ཚད་གཟུང་དུ་མེད་པ་ནས་
འཁོར་བ་འདིར་འཁྱམས་ཏེ། སྡུག་བསྔལ་ལ་འདི་མྱོང་དང་འདི་མ་མྱོང་བའི་ས་མཚམས་མེད་པ་ལ་ལོངས་སྤྱོད་པར་མ་ཟད། ད་དུང་ཀྱང་འཁོར་བའི་ཐ་མ་འདིའོ་ཞེས་ཚད་གཟུང་མེད་པའི་བར་དུ་གཏན་འཁྱམས་ལ་འགྲོ་བར་འདུག་ལ། དེ་ལྟ་བུའི་
རྒྱུསེམས་ཅན་འདི་རྣམས་ནི་བདག་གིས་ཅིར་མི་འོང་བ་མ་ཡིན་ཏེ། ལན་གྲངས་བསམ་གྱིས་མི་ཁྱབ་པར་ཕན་པ་དཔག་ཏུ་མེད་པ་བཏགས་ཤིང་གནོད་པ་དཔག་ཏུ་མེད་པ་ལས་བསྐྱབས་པའི་དྲིན་ཅན་ཤ་སྟག་ཡིན་པས་འདི་རྣམས་འཁོར་བའི་འཇིགས་པ་
དང་༑ སྡུག་བསྔལ་ཐམས་ཅད་དང་བྲལ་ཏེ་མྱུར་དུ་སངས་རྒྱས་ཀྱི་གོ་འཕང་ཐོབ་པ་ཞིག་བླ་མ་དཀོན་མཆོག་མཁྱེན་སྙམ་པའི་འདུན་པ་རྩེ་གཅིག་ཏུ་བསྒྲིལ་བའི་ངང་ནས། བདག་གིས་འདུན་པ་བཞིན་དུ་སེམས་ཅན་ཐམས་ཅད་ཀྱིས་ཀྱང་འདུན་པར་
བྱེད༑ བདག་གིས་གུས་པས་ངག་ནས་བརྗོད་པ་བཞིན་དུ་སེམས་ཅན་ཐམས་ཅད་ཀྱིས་ཀྱང་མགྲིན་གཅིག་ཏུ་སྐྱབས་འགྲོ་བྱེད་པར་བསམ་སྟེ་སྒོ་གསུམ་འཇུག་པ་གཅིག་དུ་བསྒྲིལ་ནས། བདག་དང་འགྲོ་བ་མ་རྒན་ཁམས་གསུམ་ནམ་མཁའ་དང་མཉམ་པའི་
110



ལྔ་
༄༅། །སེམས་ཅན་ཐམས་ཅད་དུས་དེ་ནས་བཟུང་སྟེ་ཇི་སྲིད་བྱང་ཆུབ་ཀྱི་སྙིང་པོ་ལ་མཆིས་ཀྱི་བར་དུ། དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །དེ་ནས་གོ་རིམ་གསུང་རྒྱུན་ལྟར། ཡི་དམ་དཀྱིལ་འཁོར་གྱི་ལྷ་ཚོགས་
རྣམས་ལ རྫོགས་པའི་སངས་རྒྱས་བཅོམ་ལྡན་འདས་རྣམས་ལ༔ དམ་པའི་ཆོས་རྣམས་ལ༔ འཕགས་པའི་དགེ་འདུན་རྣམས་ལཿ མཁའ་འགྲོ་ཆོས་སྐྱོང་སྲུང་མ་ཡེ་ཤེས་ཀྱི་སྤྱན་དང་ལྡན་པ་རྣམས་ལ་སྐྱབས་སུ་མཆིའོ། །དེ་ལྟར་བརྗོད་པའི་
དུས། བླ་མ་ཞེས་པའི་ཚེ་མདུན་གྱི་བླ་མ་ལ་དམིགས་པ་གཏད་ལ་ལམ་སྣ་འདྲེན་པ་པོ་ཞུ་སྙམ་དུ་བསམ། དེ་བཞིན་དུ་ཡི་དམ་ལ་ལམ་སྒྲུབ་པའི་མཐུན་རྐྱེན་ཞུ། སངས་རྒྱས་ལ་ལམ་སྟོན་པ། ཆོས་ལ་ལམ་དངོས། དགེ་འདུན་ལ་ལམ་སྒྲུབ་པའི་ཟླ་
གྲོགས༑ མཁའ་འགྲོ་ཆོས་སྐྱོང་ལ་ལམ་སྒྲུབ་པའི་འགལ་རྐྱེན་སེལ་ཞིང་མཐུན་རྐྱེན་ཞུ་སྙམ་པས་ལན་བརྒྱ་སྟོང་བརྗོད་པའི་མཐར། ལག་པ་རྡོ་རྗེ་ཐལ་མོ་སྙིང་གར་སྦྱར་ཏེ། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་བདག་ཕྱག་འཚལ་ཞིང་
g སྐབས་སུ་མཆིའོ། །ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ། ཞེས་སྐྱབས་གསོལ་གྱི་ཚིག་བརྗོད་པས། སྐྱབས་ཡུལ་རྣམས་ཀྱི་ཐུགས་ཀ་ནས་འོད་ཟེར་འཕྲོས། སེམས་ཅན་ཐམས་ཅད་ལ་ཁོག་པ་ཙམ་གྱིས་དེ་དག་གི་སྒྲིབ་གཉིས་བག་
ཨཆགས་དང་བཅས་པ་སངས་ཀྱིས་དག ཚོགས་གཉིས་ཡོངས་སུ་རྫོགས་ཏེ་སེམས་རྟོག་མེད་ཆོས་སྐུ་དང་། ལུས་ཟག་མེད་བདེ་ཆེན་གྱི་སྐུར་གང་ལ་གང་འདུལ་གྱི་རྣམ་པར་སངས་རྒྱས། ཕྱོགས་བཅུའི་སངས་རྒྱས་ཀྱི་ཞིང་སོ་སོར་སེམས་ཅན་གྱི་དོན་ལ་
111
བྲ
ག་རྫོང་ཁྲིད་



བྱའི་ཁྱུ་ཆེན་པོ་འཕུར་བ་བཞིན་འུར་གྱིས་བྱོན་པར་བསམ། སྐྱབས་ཡུལ་རྣམས་གཡོན་ནས་རིམ་པ་བཞིན་འོད་དུ་ཞུ། རྩ་བའི་བླ་མ་ལ་ཐིམ། བླ་མའི་དབུ་སྐྲ་ནས་མར་རིམ་བཞིན་ཐིམ། སེང་ཁྲི་ནས་ཡར་རིམ་བཞིན་འོད་དུ་ཞུ་སྟེ། ཐུགས་ཀའི་ཐད་དུ་
འོད་སྔོ་བ། འཚེར་བ། འདྲིལ་བ། སྣུམ་པ་བདེ་བ་ཆེན་པོའི་རང་བཞིན་དུ་ལྟེམ་གྱིས་ཞུ་སྟེ། རང་གི་སྤྱི་བོ་ནས་སིབ་ཀྱིས་ཐིམ་པས། བླ་མའི་སྐུ་གསུང་ཐུགས་དང་རང་གི་སེམས་དབྱེར་མེད་དུ་འདྲེས་སོང་སྙམ་པའི་ངང་དུ་འཛིན་པ་མ་ཞུགས་པར་ཇི་
ཙམ་གནས་ཀྱི་བར་ཧད་དེ་གཞག དེ་ལྟར་བཞག་པའི་ཚེ་ན་སེམས་གསལ་ལེ་ཧྲིག་གེ་ཡེ་རེ་གནས་པའི་ཆ་ནི། གསལ་བ་སེམས་ཀྱི་མཚན་ཉིད་དེ་དགེ་འདུན་དཀོན་མཆོག་དང་། གསལ་བ་དེའི་ངོ་བོ་ལ་བལྟས་པའི་ཚེ་ན་གང་དུའང་མ་གྲུབ་པའི་སྟོང་པ་
ཉིད་དུ་རྗེན་ནེ་གནས་པ་ནི། སྟོང་པ་སེམས་ཀྱི་རང་བཞིན་དེ་ཆོས་དཀོན་མཆོག གསལ་བ་དང་སྟོང་པ་མེ་དང་མེའི་ཚ་བ་བཞིན་དུ་དབྱེར་འབྱེད་མ་ཤེས་པའི་ཟུང་འཇུག་ནི། བཅོས་མིན་སེམས་ཀྱི་ངོ་བོ་དེ་སངས་རྒྱས་དཀོན་མཆོག ཟུང་འཇུག་དེའི་ངོ་བོ་
ལ་གསལ་སྟོང་གཉིས་འདིའོ་ཞེས་སོ་སོར་བརྗོད་མ་ཤེས་པར་བློའི་ཡུལ་ཐམས་ཅད་ལས་འདས་པའི་བརྗོད་བྲལ་ནི་བླ་མ། བརྗོད་བྲལ་དེའི་ངོ་བོ་ལ་འཁོར་བའི་སྡུག་བསྔལ་གྱིས་ཡེ་གདོད་མ་ནས་གོས་མ་མྱོང་བའི་བདེ་ཆེན་གྱི་ཡེ་ཤེས་ནི་ཡི་དམ། གནས་
ལུགས་དེའི་རྒྱུན་བསྐྱངས་པས་ཕྲིན་ལས་ཐམས་ཅད་འབད་མེད་དུ་འགྲུབ་པ་ནི་ཆོས་སྐྱོང་སྟེ། སེམས་རིག་པ་སྐད་ཅིག་མ་གཅིག་གི་ཐོག་ནས་སྐྱབས་གནས་ཐམས་ཅད་ལྷུན་གྲུབ་ཏུ་ཚང་བ་ལ་དེ་ལྟར་ངོ་ཤེས་པར་ཐག་གཅད། ངེས་ཤེས་བསྐྱེད་ནས་དེ་གའི་



དྲུག་བྲ ག་རྫོང་ཁྲིད་
།ངང་ལ་འཛིན་པ་མ་ཞུགས་པར་བཟོ་མེད་དུ་སྐྱོང་བ་ནི་དོན་དམ་པའི་སྐྱབས་འགྲོ་ཡིན་གསུངས། ༈ གཉིས་པ་ལམ་དམན་པ་ལས་ཁྱད་པར་དུ་བྱ་བའི་སེམས་བསྐྱེད་ལ། ཀུན་རྫོབ་སེམས་བསྐྱེད་དང་དོན་དམ་སེམས་བསྐྱེད་
གཉིས༔ དང་པོ་ལ་སྨོན་པ་དང་འཇུག་པ་གཉིས། དང་པོ་ནི། ལམ་དམན་པ་ཉན་རང་གི་ཐེག་པ་སྟེ། རང་གི་བུ་ལའང་མ་ཆགས་པའི། །ཉན་ཐོས་རྣམས་ནི་སྐལ་བ་དམན། །ཞེས་གསུངས་པ་ལྟར། རང་ཉིད་ཞི་བདེ་དོན་གཉེར་གྱི་བསམ་སྦྱོར་
གྱིས༑ ཞི་བ་མྱང་འདས་ཀྱི་མཐར་ལྟུང་བའི་ཕྱིར། ལམ་གྱི་མཆོག་མ་ཡིན་ལ། དེ་ལས་ཁྱད་པར་དུ་བྱ་བའི་ཕྱིར་སེམས་བསྐྱེད་པ་ནི་གོང་དུ་བསྟན་པ་ལྟར་བདག་གཞན་སེམས་ཅན་ཐམས་ཅད་ཀྱི་གནས་ཚུལ་ལ་བལྟས་པའི་ཚེ་ན། སྡུག་བསྔལ་དང་སྐྱོན་
གྱི་རང་བཞིན་ཁོ་ནར་འདུག་ལ། འདི་ལས་གྲོལ་བའི་ཐབས་རྫོགས་པའི་སངས་རྒྱས་ཀྱི་གོ་འཕང་ཐོབ་ན། གསུང་ཐོས་པའི་འོད་ཟེར་གྱི་སྣང་བ་ཕྲ་མོ་རེས་ཀྱང་སེམས་ཅན་མང་པོ་དུས་ཅིག་ཅར་དུ་སྨིན་གྲོལ་ནུས་པ་སོགས་མངའ་བ་ཡིན་པས། དེས་ན་
ཤཱ སེམས་ཅན་ཐམས་ཅད་ཀྱི་དོན་དུ་ཟུང་འཇུག་རྡོ་རྗེ་འཆང་ཆེན་པོའི་གོ་འཕང་ཚེ་འདི་ཉིད་ལ་ཐོབ་པ་ཞིག་ཅིས་ཀྱང་བྱེད་སྙམ་པ་ནི་སྨོན་པའི་སེམས་བསྐྱེད་ཡིན་ལ། གཉིས་པ་འཇུག་པ་སེམས་བསྐྱེད་ནི། སངས་རྒྱས་དེའང་སོ་སོ་སྐྱེ་བོ་དགེ་བ་མི་བྱེད་པ་ལྟ་
བུའི་རྒྱུ་མེད་པ། མུ་སྟེགས་བྱེད་ལྟ་བུའི་རྒྱུ་ལོག་པ། ཉན་རང་ལྟ་བུའི་རྒྱུ་དམན་པ། ཕར་ཕྱིན་གྱི་ཐེག་པ་ལྟ་བུའི་རྒྱུ་མ་ཚང་བ་ལས་མི་འབྱུང་བས། ལམ་ཚང་ལ་མ་ནོར་བ་བླ་མེད་རྡོ་རྗེ་ཐེག་པ། དེའི་ཡང་སྙིང་པོར་གྱུར་པ་དཔལ་ཀྱེ་རྡོ་རྗེ། དེའི་སྙིང་པོ་



ལྟ་བུ་ཕྲིན་ལས་ཀྱི་ལྷ་དཔལ་རྡོ་རྗེ་ནག་པོ་ཆེན་པོའི་བསྐྱེད་རྫོགས་ཀྱི་དོན་ཉམས་སུ་ལེན་པ་ནི་འཇུག་པའི་སེམས་ཏེ། དེ་དག་གི་དོན་དྲན་བཞིན་པས། ངག་ཏུ། བདག་གིས་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་
བྱ༑ དེའི་ཆེད་དུ་དཔལ་ནག་པོ་ཆེན་པོའི་ལམ་གྱི་རིམ་པ་ཟབ་མོ་ཉམས་སུ་བླང་བར་བགྱིའོ། །ལན་གསུམ་ལ་ཉུང་མཐར་བྱས་པ་ཞིག་བརྗོད་པ་ནི་ཀུན་རྫོབ་བྱང་ཆུབ་ཀྱི་སེམས་བསྐྱེད་པ་ཡིན་ལ། གཉིས་པ་དོན་དམ་སེམས་བསྐྱེད་ནི། སེམས་བསྐྱེད་བྱ་
སྐྱེད་བསྐྱེད་ཡུལ་ཐམས་ཅད་རང་སེམས་གསལ་སྟོང་ཟུང་འཇུག་བརྗོད་པའི་མཐའ་ཐམས་ཅད་དང་བྲལ་བའི་རང་བཞིན་དུ་ཤེས་པར་བྱས་ལ་བཟོ་མེད་དུ་ཇི་ཙམ་གནས་ཀྱི་བར་འཇོག་པ་ནི་དོན་དམ་བྱང་ཆུབ་ཀྱི་སེམས་བསྒོམ་པ་ཡིན་གསུངས། ༈ གསུམ་
པ་འགལ་རྐྱེན་སྡིག་སྒྲིབ་སྦྱོང་བ་རྡོ་རྗེ་སེམས་དཔའི་བསྒོམ་བཟླས་ལ། ལྷ་བསྒོམ་པ། སྔགས་བཟླ་བ། བཤགས་སྡོམ་བྱ་བ་དང་གསུམ་ལས། དང་པོ་ལྷ་བསྒོམ་པ་ནི། རང་གི་སྤྱི་བོར་ཞེས་པ་ནས། ཕྱག་རྒྱ་ལྔས་བརྒྱན་པ་དང་མཉམ་པར་སྦྱོར་བ་
ཞེས་པའི་བར་ངག་འདོན་ཀྱེ་རྡོར་ལྟར། གཉིས་པ་སྔགས་བཟླ་བ་ནི། ཡབ་ཀྱི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་དཀར་པོ་ནས། བྱིན་གྱིས་བརླབ་ཏུ་གསོལ་གྱི་བར་ཡང་ཀྱེ་རྡོར་ལྟར་དང་
། ཧཱུྃ་ལས་བདུད་རྩི་བབས་ནས། ཡུམ་གྱི་སྐུ་
གང་༑ སྦྱོར་མཚམས་ནས་བདུད་རྩི་བདེ་བ་ཆེན་པོའི་རང་བཞིན་དཀར་ཞིང་བསིལ་བ་བབས། རང་གི་ཚངས་བུག་ནས་ཐོགས་མེད་དུ་ཞུགས། ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཉེས་ལྟུང་ཐམས་ཅད་དུད་ཁུའམ་རྣག་ཁྲག་གམ་
li4
༼



བདུན
༄༅། །སོལ་ཁུའི་རྣམ་པས། འོད་ཟེར་གྱི་སྣ་ལ་ཤཱབུད་ཆེན་པོའི་སྣ་ལ་སྦྱར་མི་ཆགས་པ་བཞིན་དུ་ནག་ཉི་ལི་ལི་རང་དབང་མེད་པར་ཐུར་དུ་དེད། རྐང་སོར་རྣམས་དང་བཤང་གཅིའི་ལམ་ནས་ཕྱིར་བུད་པ་ཙམ་གྱིས་ནམ་མཁའ་ལ་དུབ་
ཡལ་བ་བཞིན་རྗེས་མེད་དུ་སང་སང་སོང་བར་བསམ། ཡང་བདུད་རྩིའི་སྣ་ལ་སྡིག་པའི་འབྲས་བུ་ནད་ཐམས་ཅད་རྣག་ཁྲག་དང་ལྗན་ལྗིན་མི་གཙང་བའི་རྣམ་པས་ཕྱིར་བུད་པ་དང་། ཡང་སྡིག་པའི་འབྲས་བུ་གདོན་ཐམས་ཅད་ཆེ་བ་རྟ་གླང་ནས་ཆུང་བ་སྲོ་
ཤིག་གི་བར་གྱི་སྲོག་ཆགས་མི་སྡུག་པའི་རྣམ་པས་ཕྱིར་བུད་ཐོན་མ་ཐག་སྟོང་ཉིད་དུ་ཐིམ་པར་བསམས་ལ། གསུམ་པོ་རེས་འཇོག་གམ། ཅིག་ཅར་དུ་གསལ་ཐེབས་ནའང་རུང་བས་དམིགས་པ་དང་ཡེ་མ་བྲལ་བའི་ངང་ནས་སྔགས་འདྲེན་པ་ནི་ཐུན་མོང་བ་
# ཡིན་ལ། ཐུན་མོང་མ་ཡིན་པ། ཨ་བྷི་དྷ་ནར། དུས་བཞི་དག་གི་རིམ་པ་ཡི། །ཕྱི་དང་ནང་གི་ཆུས་ཁྲུས་བྱ། །ཞེས་དང་། རྣལ་འབྱོར་མ་ཡི་དབང་ཡང་བསྐུར། །ཅེས་གསུངས་པའི་ཉམས་ལེན། རྡོ་རྗེ་སེམས་དཔའ་ཡབ་ཡུམ་གྱི་སྦྱོར་མཚམས་བ
ཝཱནས་བབས་པའི་བདུད་རྩི་ཤེལ་དཀར་ཞུ་བའི་ཁུ་བ་ལྟ་བུ་དེས། རང་གི་སྨིན་མཚམས་ཡན་ཚད་གང་། བུམ་པའི་དབང་ཐོབ། ལུས་ཀྱི་དྲི་མ་དག སྐུའི་དམ་ཚིག་ཉམས་པ་ཐམས་ཅད་སོར་ཆུད་བྱུང་སྙམ་དུ་བསམ། དེས་མཚོན་མགྲིན་པ་ཡན་ཆད་
གང་༣ གསང་བའི་དབང་ཐོབ། སྙིང་ག་ཡན་ཆད་ཁེངས་པས་ཤེས་རབ་ཡེ་ཤེས་ཀྱི་དབང་ཐོབ། ལྟེ་བ་གསང་གནས་ནས་བཟུང་ལུས་ཐམས་ཅད་ཁེངས་པས་དབང་བཞི་པ་ཐོབ། དྲི་མ་སོ་སོར་དག དམ་ཚིག་སོ་སོར་རིམ་བཞིན་སོར་ཆུད་པར་
བྲག་རྫོང་སྲིད་



བསམས་ལ། གནས་རེ་རེ་ལ་ཡི་གེ་བརྒྱ་པ་བརྒྱའམ་ཉེར་གཅིག་སོགས་ལོང་སྐབས་དང་བསྟན་ནས་བཟླས་པའི་མཐར། གསུང་རྒྱུན་ལ་ཐུན་མོང་གི་དམིགས་པ་གསུམ་དང་། ཐུན་མོང་མ་ཡིན་པའི་དམིགས་པ་བཞི་སྟེ། བདུན་པོ་རེ་རེ་དང་དམིགས་པ་
རེ་སྦྱར་ནས་ཡིག་བརྒྱ་བདུན་ལ་དམིགས་རིམ་བདུན་པོ་ཚར་གཅིག་འགྲོ་བར་མཛད། གསུམ་པ་བཤགས་སྡོམ་ནི། རྡོ་རྗེ་ཐལ་མོ་སྙིང་གར་སྦྱར་ཏེ། བདག་ནི་མི་ཤེས་རྨོངས་པ་སྟེ། །ཞེས་པ་ནས། བྱང་ཞིང་དག་པར་མཛད་དུ་གསོལ། །གྱི་བར་
བཤགས་སྡོམ་གྱི་ཚིག་ངག་ཏུ་བརྗོད་པས། རྡོ་རྗེ་སེམས་དཔའི་ཞལ་ནས་རིགས་ཀྱི་བུ་ཁྱོད་ཀྱི་སྡིག་སྒྲིབ་ཐམས་ཅད་དག་གོ་ཞེས་གསུང་ལྷང་གིས་བྱུང་སྟེ། ལེགས་སོ་བྱིན་པའི་ཚུལ་གྱིས་འོད་དུ་ལྟེམ་གྱིས་ཞུ། རང་གི་སྤྱི་བོ་ནས་ཐིམ་པས་རྡོ་རྗེ་སེམས་
དཔའི་སྐུ་གསུང་ཐུགས་དང་རང་གི་ལུས་ངག་ཡིད་གསུམ་དབྱེར་མེད་དུ་འདྲེས་སོང་སྙམ་པའི་ངང་ནས་འཛིན་པ་མ་ཞུགས་བར་ཆད་དེ་འཇོག དེ་ལྟར་བཞག་པའི་ཚེ་ནས་སེམས་ཀྱི་གསལ་བ་སྣ་ཚོགས་སུ་འཆར་བ་ནི། སེམས་དཔའ་སྲིད་པ་གསུམ་བ
གཅིག་པ། །ཞེས་གསུངས་པ་ལྟར། སེམས་དཔའ་གསལ་བའི་རང་བཞིན་སྟོང་པར་གནས་པ་ནི། རྡོ་རྗེ་མི་ཕྱེད་ཅེས་བྱར་བརྗོད། །ཅེས་གསུངས་པ་ལྟར་རྡོ་རྗེ་སྟེ། སེམས་གསལ་སྟོང་ཟུང་འཇུག་བརྗོད་པ་ཐམས་ཅད་དང་བྲལ་བ་ནི་དོན་གྱི་རྡོ་རྗེ་སེམས་
དཔའ་སྟེ། དེ་ཉིད་ངོ་ཤེས་པར་བྱས་ལ་དེ་ཁའི་ངང་དུ་འཛིན་པ་མ་ཞུགས་པར་འཇོག་པ་ནི། ཐར་པ་ཆེན་པོ་ཤིན་ཏུ་རྒྱས་པའི་མདོ་ལས། གལ་ཏེ་འགྱོད་ཚངས་བྱེད་འདོད་ན། །དྲང་པོར་འདུག་ལ་ཡང་དག་ལྟོས། །ཡང་དག་མཐོང་ན་རྣམ་པར་གྲོལ། །
Ii6



，
།ཞེས་གསུངས་པ་ལྟར། འགྱོད་ཚངས་ཀྱི་མཆོག་ཡིན་ནོ་གསུངས། ༈ །བཞི་པ་མཐུན་རྐྱེན་བསོད་ནམས་ཀྱི་ཚོགས་གསོག་ཅིང་བྱིན་རླབས་མྱུར་དུ་འཇུག་པ་བླ་མའི་རྣལ་འབྱོར་ནི། གསང་སྔགས་རྡོ་རྗེ་ཐེག་པའི་ལམ་
ཐམས་ཅད་ཀྱི་རྩ་བར་གྱུར་པ་ནི་བླ་མའི་རྣལ་འབྱོར་བསྒོམ་པ་སྟེ། དེའང་སངས་རྒྱས་ཀྱི་གོ་འཕང་ཐོབ་པར་བྱེད་པ་ལ་སེམས་ཀྱི་གནས་ལུགས་རྟོགས་དགོས་ཤིང་། དེ་ཉིད་བླ་མ་དམ་པའི་བྱིན་རླབས་ཁོ་ན་ལ་ལྟོས་པ་སྟེ། གཞན་གྱིས་བརྗོད་མིན་ལྷན་ཅིག་
སྐྱེས༑ །གང་དུ་ཡང་ནི་མི་རྙེད་དེ། །བླ་མའི་དུས་ཐབས་བསྟན་པ་དང་། །བདག་གིས་བསོད་ནམས་ལས་ཤེས་བྱ། །ཞེས་གསུངས་ཏེ། སེམས་ཀྱི་གནས་ལུགས་དེ་བརྗོད་པས་གོའམ་ཞེ་ན་མ་ཡིན་ཏེ། དཔེ་དང་། གཏན་ཚིགས་དང་། ལུང་
དང་༔ རིག་པ་གང་གིས་ཀྱང་བརྗོད་པར་མི་ནུས་སྟེ། ངག་གི་ལམ་འདས་ཚིག་གི་སྤྱོད་ཡུལ་མིན། །ཏེ་ལོ་ང་ལ་ཅི་ཡང་བསྟན་དུ་མེད། །ཅེས་གསུངས། རང་གི་ལུས་ཀྱི་ཕྱི་ནང་ཤ་ཁྲག་སྣོད་བཅུད་གར་དུ་བཙལ་ཀྱང་དབྱིབས་དང་ཁ་དོག་ངོས་གཟུང་
ཐམས་ཅད་དང་བྲལ་བའི་ཕྱིར་རྙེད་པར་མི་ནུས་ཏེ། ཁ་དོག་ཡི་གེ་ཡོན་ཏན་དཔེ་བྲལ་བ། །ཞེས་གསུངས། འོ་ན་རྟོགས་པའི་ཐབས་ཡེ་མེད་པ་ཡིན་ནམ་ཞེ་ན་མ་ཡིན་ཏེ། ཐབས་བསོད་ནམས་ཀྱི་ཚོགས་རྒྱ་ཆེན་པོ་བསགས་པ་དང་། བླ་མ་དམ་པའི་བྱིན་
རླབས་ལས་རྟོགས་པར་འགྱུར་ཏེ། དཔེར་ན་ཤར་རི་རྫོགས་པར་བལྟ་འདོད་ན། དེ་ལས་ཆེས་མཐོ་བའི་ནུབ་རི་ཞིག་གི་རྩེར་བགྲོད་དགོས་པ་བཞིན་དུ། ཤེས་རབ་སྟོང་པ་ཉིད་ཕྱིན་ཅི་མ་ལོག་པ་རྟོག་པར་བྱེད་པ་ལ་ཐབས་བསོད་ནམས་ཀྱི་ཚོགས་རྒྱ་ཆེན་པོ་
i17
བརྒྱུད་བྲ ག་རྫོང་ཁྲིད་



རྒྱུད་སྡེ་ཀུན་བཏུས་
བསག་དགོས་ཏེ། ཇི་སྲིད་ཚོགས་གཉིས་ཡོངས་སུ་རྫོགས་པར་མ་གྱུར་བར། །དེ་སྲིད་སྟོང་ཉིད་དམ་པ་དེ་ནི་རྟོགས་མི་འགྱུར། །ཞེས་གསུངས་པས། བསོད་ནམས་ཀྱི་ཚོགས་གསག་པའི་ཐབས་ཀྱི་གཙོ་བོའང་བླ་མ་མཆོད་པ་སྟེ། མཆོད་པ་ཐམས་
ཅད་ཡོངས་སྤངས་ནས། །བླ་མ་མཆོད་པ་ཡང་དག་བརྩམ། །དེ་མཉེས་པས་ནི་ཀུན་མཁྱེན་གྱི། །ཡེ་ཤེས་མཆོག་ནི་འཐོབ་པར་འགྱུར། །ཞེས་གསུངས་པ་སོགས་ཀྱིས་མཚོན་ནས། མདོ་རྒྱུད་བསྟན་བཅོས་ཚད་ལྡན་ཐམས་ཅད་ལས་བླ་མ་དམ་པ་
བསྟེན་པ་ལམ་གྱི་གཙོ་བོར་གསུང་ཞིང་
། རྡོ་རྗེ་ཐེག་པའི་ལུགས་ཀྱི་བླ་མ་དང་སངས་རྒྱས་ཀྱི་སྤངས་རྟོགས་ལ་ཁྱད་པར་མེད་ཀྱང་། སྐུ་དྲིན་གྱི་སྒོ་ནས་བླ་མ་ལྷག་སྟེ། སངས་རྒྱས་ཐམས་ཅད་ཀྱི་སྐུ་མཚན་དཔེས་བརྒྱན་པ་དངོས་སུ་བསྟན། གསུང་
དབྱངས་ཡན་ལག་དྲུག་ཅུས་བསྐལ་པ་ཇི་སྲིད་བར་ཆོས་བསྟན་ཀྱང་ལས་ངན་ཅན་དུ་མ་འཚོགས་པའི་དུས་འདིར། མཐོང་ཐོས་ཀྱི་སྐལ་བ་ཅུང་ཟད་ཀྱང་མེད་པ་ལ་བརྟེན་ནས་གྲོལ་བར་མི་ནུས་པས། སངས་རྒྱས་རྣམས་ཀྱི་ཐུགས་རྗེའི་དབང་གིས་དེ་དག་
དང་སྐལ་བ་མཐུན་པའི་གཟུགས་སུ་སྤྲུལ་པའམ། དེ་དག་དང་ལས་མཐུན་པའི་གང་ཟག་འགའ་ཞིག་གིས་རྒྱུད་བྱིན་གྱིས་བརླབས་པ་ལ་བརྟེན་ནས་གྲོལ་བར་འགྱུར་ཏེ། རྗེ་བཙུན་ས་པཎ་གྱིས། ཉི་མའི་འོད་ཟེར་རབ་ཚེ་ཡང་། །མེ་ཤེལ་མེད་པར་མེ་མི་
འབྱུང་༑ །དེ་བཞིན་སངས་རྒྱས་བྱིན་རླབས་ཀྱང་། །བླ་མ་མེད་པར་འབྱུང་མི་འགྱུར། །ཞེས་གསུངས་ཏེ། ཉི་མ་འོད་འབར་བ། བར་སྣང་སྒྲིབ་གཡོགས་དང་བྲལ་བ། སྤྲ་བ་རླན་མེད་པ་དང་གསུམ་འཛོམས་ཀྱང་། མེ་ཤེལ་མེད་ན་ཉི་མ་ཇི་ལྟར་
li8



།ཚའང་སྨྲ་བ་ལ་མེ་འབར་མི་ནུས་ལ། མེ་ལོང་དྭངས་པའམ་མེ་ཤེལ་གྱིས་མཚམས་སྦྱར་བ་ལ་བརྟེན་ནས་མེ་འབར་བར་ནུས་པ་བཞིན་དུ། སངས་རྒྱས་ཇི་ལྟར་ཐུགས་རྗེ་ཆེའང་བླ་མ་མེད་ན་ལས་ངན་ཅན་གྱི་རྒྱུད་གྲོལ་བར་མི་
ནས་ལ། བླ་མ་དམ་པས་མཚམས་སྦྱར་ནས་སེམས་ཀྱི་གནས་ལུགས་རྟོགས་ཏེ་སངས་རྒྱས་ཀྱི་ཡེ་ཤེས་འཇུག་པར་འགྱུར་བས་ན། སྒོ་གསུམ་ལོངས་སྤྱོད་དང་བཅས་པ་དོན་ཡོད་པའི་སྒོ་ནས་མཉེས་པར་བྱ་དགོས་ཏེ། དེའང་ཆོས་ཐམས་ཅད་སེམས་ཉིད་
གཅིག་ཉིད་དེ་དང་དེར་ཤར་བ་མ་གཏོགས་ཕྱི་དོན་དུ་བདེན་པར་གྲུབ་པ་རྡུལ་ཙམ་ཡང་མེད་པས། རང་སེམས་ཀྱིས་ཇི་ལྟར་བཟུང་པ་དེ་ལྟར་སྣང་བའི་ཕྱིར། བླ་མ་སངས་རྒྱས་སུ་མཐོང་ན་རང་ལ་སངས་རྒྱས་ཀྱི་བྱིན་རླབས་འཇུག་པ་ནས། སོ་སྐྱེ་ཐ་མལ་
4 པར་མཐོང་ན་དེ་དང་མཉམ་པའི་བྱིན་རླབས་འཇུག་པའི་བར་ངེས་པར་བྱས་ལ། ཅི་མཛད་ལེགས་པ། ཅི་གསུང་ཚད་མར་འཛིན་པའི་མོས་གུས་ཀྱིས་གསོལ་བ་བཏབ་ན། དུས་རིང་པོ་མ་ཡིན་པར་བདེ་ཆེན་ལྷན་ཅིག་སྐྱེས་པའི་ཡེ་ཤེས་འཆར་ཏེ། གང་གི་|ཝཾ
ཀྵ |དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང་། །སོགས་ཏེ། བླ་མ་གང་གི་དྲིན་ལས་བདེ་བ་ཆེན་པོའི་ཡེ་ཤེས་དུས་རིང་པོ་མ་ཡིན་པར་སྐད་ཅིག་ཙམ་ལ་འཆར་བ་ཡིན་ལ། དེའང་འཇིག་རྟེན་ན་ཡིད་བཞིན་གྱི་ནོར་བུ་རིན་པོ་ཆེ་ལ་གསོལ་བ་
སྒྱུ བཏབ་ན་འདོད་པའི་དོན་འཕྲལ་དུ་འབྱུང་བ་བཞིན། བླ་མ་ལ་གསོལ་བ་བཏབ་ན་མཆོག་ཐུན་གྱི་དངོས་གྲུབ་ཐམས་ཅད་འབྱུང་བས་ན་རིན་པོ་ཆེ་ལྟ་བུའི་སྐུ་ཞེས་གསུངས་ཏེ། རྟོགས་པ་མ་སྐྱེས་པ་བསྐྱེད་པ། སྐྱེས་པ་བོགས་འདོན་པ། གེགས་སེལ་བ་
དགུ་བྲ ག་རྫོང་སྲིད་



རྒྱུད་སྡེ་ཀུན་བཏུས་
ཐམས་ཅད་བླ་མ་ཁོ་ན་ལ་རག་ལས་པའི་ཕྱིར་ནན་ཏན་དུ་གསོལ་བ་འདེབས་དགོས་པ་ཡིན་གསུངས། འདེབས་པའི་ཚུལ་ཡང་ཁྲོམ་ཚོགས་སུ་བསྒོམ་པ། ཐོ་བརྩེགས་སུ་བསྒོམ་པ། ཀུན་འདུས་ནོར་བུ་ལུགས་སུ་བསྒོམ་པ་རྣམས་སུ་ཡོད་པ་
ལས༑ འདིར་བླ་མ་བརྒྱུད་པའི་བྱིན་རླབས་ཀྱི་ཆུ་བོ་རྒྱུན་མི་འཆད་པར་འབྱུང་བའི་རྟེན་འབྲེལ་དུ་གྱུར་པས་ཐོ་བརྩེགས་སུ་བསྒོམ་པར་བཞེད། ཇི་ལྟར་བསྒོམ་པའི་ཚུལ་ནི། གནས་ཁང་དུར་ཁྲོད་རོལ་པའི་གཞལ་ཡས་ཁང་ཆེན་པོར་གྱུར་པའི་ནང་མགོན་པོ་
འཁོར་བཅས་མངོན་སུམ་བཞིན་དུ་བཞུགས་པའི་སྤྱི་བོར་རེག་ལ་མ་འབྱར་བའི་ཚུལ་དུ་སེང་གེ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་སྣ་ཚོགས་པདྨ་དང་། ཟླ་བ། ཉི་མ། བདུད་ཐམས་ཅད་ཀྱི་ངོ་བོ་མི་རོ་དམར་སེར་མགོ་བོ་གཡས་སུ་བསྟན་པའི་སྟེང་དུ་
# །དྲིན་ཆེན་རྩ་བའི་བླ་མ་དེ་ཉིད་རྡོ་རྗེ་ནག་པོ་ཆེན་པོ་གུར་གྱི་མགོན་པོ་སྐུ་མདོག་མཐིང་ནག་གྲི་གུག་དང་ཐོད་པ་གཎྜི་འཛིན་ཅིང་མིའུ་ཐུང་གེལ་པའི་འདུག་སྟངས་ཀྱིས་བཞུགས་པ། སྤྲུལ་པའི་ཕོ་ཉ་ལྔ་དང་བཅས་ཤིང་ཉི་མ་འབུམ་གྱི་གཟི་བརྗིད་ཅན། དེའི་སྤྱི་
བོར་རེག་ལ་མ་འབྱར་བའི་རྣམ་པས། སེང་གེའི་ཁྲི་པདྨ་ཉི་མ་བདུད་ཀྱི་གདན་ལ་དུས་གསུམ་སངས་རྒྱས་ཐམས་ཅད་ཀྱི་ངོ་བོ་མཁན་ཆེན་ཐམས་ཅད་མཁྱེན་པ་ཚར་ཆེན་ཆོས་ཀྱི་རྒྱལ་པོ། དེའི་དབུའི་གཙུག་ཏུ་རྗེ་བཙུན་ཀུན་སྤངས་ཆེན་པོ་བདག་ཆེན་རྡོ་རྗེ་
འཆང་དབང་ནས་བཟུང་སྟེ་སངས་རྒྱས་རྡོ་རྗེ་འཆང་ཆེན་པོའི་བར་གྱི་བླ་མ་བརྒྱུད་པ་ཐམས་ཅད་ཐོ་བརྩེགས་ཀྱི་ཚུལ་དུ་བཞུགས་པ། རྡོ་རྗེ་ནག་པོ་ཆེན་པོ་སྤྲུལ་པའི་ཕོ་ཉ་ལྔ་དང་བཅས་པ་མེ་དཔུང་འབར་བའི་ཀློང་ན་བཞུགས་པའི་རྣམ་པ་ཅན་བདག་ལ་དགེས་
120



བཅུ་ཐམ་པ་
།བཞིན་དུ་བཞུགས་པར་བསམ། དེའི་ཐུགས་ཀ་ནས་འོད་ཟེར་འཕྲོས་པས་ཕྱོགས་བཅུའི་རྩ་བརྒྱུད་ཀྱི་བླ་མ་ཡི་དམ་སངས་རྒྱས་དང་བྱང་ཆུབ་སེམས་དཔའ་དཔའ་བོ་མཁའ་འགྲོ་ཆོས་སྐྱོང་སྲུང་མ་ཐམས་ཅད་སྤྱན་དྲངས། རེ་
རེ་ལའང་དེ་འདྲ་བ་ཆ་ཚང་རེ་རེ་སིབ་སིབ་ཐིམ་པས་སྐྱབས་གནས་ཀུན་འདུས་ཀྱི་ངོ་བོར་གྱུར་པར་བསམས་ལ། སྤྱིར་ལེགས་ཉེས་སྐྱིད་སྡུག་ཐམས་ཅད་བླ་མ་མཁྱེན་སྙམ་པ་དང་། ཁྱད་པར་སངས་རྒྱས་རྡོ་རྗེ་འཆང་ཆེན་མཁྱེན་སྙམ་དུ་སེམས་དུང་དེ་
གཏད་དེ། གདངས་དང་བཅས་པས། སངས་རྒྱས་རྡོ་རྗེ་འཆང་ཆེན་ལ་སྐྱབས་སུ་མཆིའོ། །སངས་རྒྱས་རྡོ་རྗེ་འཆང་ཆེན་ལ་གསོལ་བ་འདེབས་སོ། །སངས་རྒྱས་རྡོ་རྗེ་འཆང་ཆེན་གྱིས་བྱིན་གྱིས་རློབས་ཤིག །ཅེས་གསོལ་བ་བཏབ་པས། སངས་
རྒྱས་རྡོ་རྗེ་འཆང་ཆེན་དགེས་བཞིན་འོད་དུ་ཞུ། བྲམ་ཟེ་མཆོག་སྲེད་ལ་ཐིམ་པར་བསམ། ཡང་དེ་ཉིད་ལ་སེམས་གཏད་དེ་མོས་གུས་དང་བཅས་པས་སློབ་དཔོན་བྲམ་ཟེ་མཆོག་སྲེད་ལ་སྐྱབས་སུ་མཆིའོ། །སོགས་གོང་བཞིན་བརྗོད་པས། །བྲམ་ཟེ་མཆོག་ པ
ཤྩ སྲེད་འོད་དུ་ཞུ། ནོར་བུ་གླིང་པ་ལ་ཐིམ་པར་བསམ། དེ་བཞིན་དུ་པཎ་ཆེན་བདེ་བའི་རྡོ་རྗེ་ལ། ཤྲདྡྷ་ཀཱ་ར་ཝརྨ་ལ། ལོ་ཆེན་རིན་ཆེན་བཟང་པོ་ལ། ཞེས་པ་ནས། དྲིན་ཆེན་བློ་གསལ་རྒྱ་མཚོས་བྱིན་གྱིས་རློབས་ཤིག །ཅེས་བརྗོད་པས་དེ་ཉིད་དགེས་
བཞིན་འོད་དུ་ཞུ། རྩ་བའི་བླ་མ་ལ་ཐིམ་པས་དེ་ཉིད་བླ་མ་བརྒྱུད་པ་དང་བཅས་པ་ཐམས་ཅད་ཀྱི་ཐུགས་རྗེ་བྱིན་རླབས་གཅིག་ཏུ་བསྡུས་པའི་ངོ་བོར་ཐག་བཅད་དེ་ངེས་ཤེས་བསྐྱེད། རེ་ལྟོས་ལིང་གིས་བཀལ་ཏེ། དྲིན་ཆེན་རྩ་བའི་བླ་མ་ལ་སྐྱབས་སུ་
བྲག་རྫོང་ཁྲིད་



མཆིའོ། །སོགས་ཀྱི་མཐར། དུས་གསུམ་སངས་རྒྱས་ཐམས་ཅད་ཀྱི་ངོ་བོར་གྱུར་པ། དཔལ་ལྡན་བླ་མ་དམ་པ་ལ་གསོལ་བ་འདེབས་སོ། །བདག་གི་རྒྱུད་བྱིན་གྱིས་བརླབ་ཏུ་གསོལ། ལྷན་ཅིག་སྐྱེས་པའི་ཡེ་ཤེས་དང་རིམ་གཉིས་ཀྱི་རྟོགས་པ་ཁྱད་པར་
ཅན་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། མཁའ་འགྲོ་ཆོས་སྐྱོང་སྲུང་མ་ཐམས་ཅད་བདག་གི་དབང་དུ་འདུས་ནས་ལས་བཞིའི་ཕྲིན་ལས་ཐམས་ཅད་འབད་པ་མེད་པར་འགྲུབ་པར་བྱིན་གྱིས་བརླབ་ཏུ་གསོལ། ཞེས་སྙིང་ཁོང་རུས་པའི་གཏིང་ནས་
བརྒྱ་སྟོང་གྲངས་མེད་ཀྱི་བར་དུ་མིག་ནས་མཆི་མ་འཁྲུགས་པ། ལུས་ཀྱི་བ་སྤུ་གཡོ་བ། བློ་སྣ་བླ་མས་འཕྲོག་པ། བསམ་རྒྱུ་བླ་མ་ལས་མེད་པ། ལུས་སེམས་ཚུགས་མི་ཐུབ་པ་ཞིག་མ་བྱུང་གི་བར་དུ་གསོལ་བ་འདེབས་ཤིང༌། སྤྲོན་སྐབས་འདིར་ཕ་
# བླ་མའི་ཞལ་སྔ་ནས་མཛད་པའི་བརྒྱུད་པའི་གསོལ་འདེབས་དང་། རྩ་བའི་བླ་མའི་བསྟོད་པ་ཅི་ཤེས་ཕུར་ཚུགས་སུ་བརྗོད་ནའང་ལེགས་སོ། །དེ་ནས་རྒྱུན་གྱི་རྣལ་འབྱོར་ལ་ནི་མ་གྲུབ་ཀྱང་བཟོད། ཁྲིད་ཀྱི་སྐབས་སུ་མཎྜལ་ཚོམ་བུ་བདུན་མ་ལག་ལེན་ལྟར་
ཚར་ཅི་རིགས་པ་དབུལ། དེའང་དངུལ་སོགས་རིན་པོ་ཆེའམ། ལི་དང་འཁར་བ་སོགས་ལས་བྱས་པའི་མཎྜལ་མཐོ་སྐོར་ལས་མི་ཆུང་བ་དང་། ནས་འབྲས་སོགས་སྦྱིན་མེད་དངོས་གཙང་ཅི་འབྱོར། དྲི་བཟང་གི་ཆུ་དུང་ཆོས་སོགས་སྣོད་ཇི་ལྟར་རིགས་
པར་བཤམ། མཎྜལ་དེར་ཐོག་མ་ནས་དབུས་སུ་གནས་སྲུང་ཚོམ་བུ་ཉུང་དུ་བཀོད་པ་འབུལ་བའི་ཚེ་དེར་དྲི་བཟང་གི་ཆུ་ཐིགས་པ་གཅིག་བླུག རང་གི་ལག་གཡས་ཀྱི་མཐེབ་སྲིན་སྦྱར་བས་ཆུ་འབྲུ་དང་བཅས་པ་དབུས་ནས་བྱང་ཤར་དུ་འཐེན་ལ། ཨོཾ་བཛྲ་
122



བཅུ་གཅིག་
།བྷ་མི་ཨཱ༔ ཧཱུྃ། སོགས་བརྗོད་ཅིང་གྲུ་བཞི་བྲི། ཕྱི་ལྕགས་རི་ཞེས་སོགས་བརྗོད་ཚེ་མཎྜལ་གྱི་ཟླུམ་རིས་དྲི་ཆུ་དེ་ཉིད་ཀྱིས་བྱ། དེ་ནས་ཚོམ་བུ་རྣམས་རིམ་བཞིན་བཀོད་ནས་དབུལ་བ་ཡིན་པས། མ་ཚང་བ་མེད་པ་འདི་ཉིད་
དྲིན་ཆེན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ལ་དབུལ་བར་བགྱིའོ། །ཐུགས་རྗེས་འགྲོ་བའི་དོན་དུ་བཞེས་པ་དང་། བཞེས་ནས་བདག་གི་རྒྱུད་ལ་རིམ་པ་གཉིས་ཀྱི་ཏིང་ངེ་འཛིན་བཟང་པོ་མ་སྐྱེས་པ་སྐྱེས་པ་དང་། སྐྱེས་པ་
# བརྟན་པ་དང་། བརྟན་པ་གནས། གནས་པ་མི་ཉམས་ཤིང་གོང་ནས་གོང་དུ་འཕེལ་ཞིང་རྒྱས་པར་བྱིན་གྱིས་བརླབ་ཏུ་གསོལ། ཞེས་བརྗོད། འབྱོར་པ་ཆེ་ཞིང་སྤྲོས་པ་ལ་དགའ་ན། ཚར་ཇི་འབུལ་ཐམས་ཅད་ལ་ཚོམ་ནས་བརྗེ། ཡང་དེ་ཉིད་ཁ་གསོས་
ལ་དབུལ། སྤྲོ་ན་སོ་བདུན་མ་དང་
། གང་གི་མཆོད་རྫས་མ་སོགས་བྱས་ཀྱང་འགལ་བ་མེད། སླར་ཡང་དྲིན་ཆེན་རྩ་བའི་བླ་མ་ལ་སྐྱབས་སུ་མཆིའོ། །སོགས་བརྗོད་པས་འོག་ནས་བཞུགས་པའི་མགོན་པོ་འཁོར་བཅས་ཀྱང་བདེ་བ་ཆེན་པོའི་རང་བཞིན་དུ་
༔ འོད་དུ་ཞུ་སྟེ་ཡར་བླ་མ་ལ་ཐིམ། བླ་མ་དམ་པ་དེའི་དབུ་སྐྲ་ནས་མར་རིམ་བཞིན་ཐིམ། གདན་སེང་ཁྲི་པད་ཉི་ནས་ཡར་རིམ་བཞིན་འོད་དུ་ཞུ་སྟེ། ཐུགསཀའི་ཐད་དུ་འོད་སྔོ་བ། འཚེར་བ། འདྲིལ་བ། སྣུམ་པ་བདེ་བ་ཆེན་པོའི་རང་བཞིན་དུ་ཞུ་བར་
|གྱུར་པ་བདག་གི་སྤྱི་བོ་ནས་སིབ་ཀྱིས་ཐིམ་པས་བླ་མའི་སྐུ་གསུང་ཐུགས་དང་། རང་གི་ལུས་ངག་ཡིད་གསུམ་ཆོས་ཉིད་བདེ་བ་ཆེན་པོའི་ངང་དུ་དབྱེར་མེད་པར་འདྲེས་སོང་སྙམ་པའི་ངང་དུ་འཛིན་པ་མ་ཞུགས་པར་རང་བབས་སུ་ཆམ་མེ་གཞག དེའང་
SZI
བྲག་རྫོང་ཁྲིད་



རྟོག་པ་རགས་པ་ཉལ་གྱིས་མ་ཞིའི་བར་དུ་ཧྲིལ་གྱིས་བསྒྲིམ། དེ་ནས་དེ་ཙམ་དུའང་མི་འཛིན་པར་ལུས་སེམས་ཁོང་ལྷོད་ནས་ཧད་དེ་འཇོག་པ་ཡིན་གསུངས། དེ་ལྟར་བཞག་པའི་དུས་ན་སེམས་ཀྱི་གསལ་བ་རྒྱུན་མ་ཆད་པ་ཧད་དེ། གསལ་ལེ། ཧྲིག་
གེ སེང་ངེ་། ཡེ་རེ་གནས་བ་ནི་བླ་མ་སྤྲུལ་བའི་སྐུ། གསལ་བ་དེའི་ངོ་བོ་གང་དུའང་མ་གྲུབ་པའི་སྟོང་ཉིད་དུ་གནས་པ་ནི་བླ་མ་ཆོས་ཀྱི་སྐུ། གསལ་བ་བཙལ་བས་མ་རྙེད་པ་སྟོང་པ། སྟོང་པ་ཚོལ་མཁན་གསལ་བ། དེ་གཉིས་མེ་དང་མེའི་ཚ་བ་
བཞིན་དབྱེར་མི་ཕྱེད་པའི་ཟུང་འཇུག་ནི་བླ་མ་ལོངས་སྐུ། དེ་ལྟར་གསལ་སྟོང་གཉིས་འདིའོ་ཞེས་སོ་སོར་བརྗོད་མ་ཤེས་པའི་བརྗོད་བྲལ་བློ་འདས་བདེ་བ་ཆེན་པོ་ནི་བླ་མ་ངོ་བོ་ཉིད་སྐུ་སྟེ། སེམས་ཀྱི་རྒྱུན་གཅིག་ཉིད་ལ་ཡོན་ཏན་གྱི་ལྡོག་པ་སོ་སོར་ཕྱེ་བས་
མཐར་ཐུག་བླ་མ་སྐུ་བཞིའི་ངོ་བོར་བཞུགས་པར་རང་ངོ་ཤེས་པར་བྱས་ལ། རྟོག་པ་ཅི་སྐྱེས་ལ་ཆེད་དུ་དགག་སྒྲུབ་ཅིའང་མི་བྱ་བར་ཁོ་རང་གི་ངོ་བོ་བླ་མ་སྐུ་བཞིའི་རང་བཞིན་དུ་བཞུགས་པ་བཟོ་མེད་དུ་སྐྱོང་ཞིང་
། གཤིས་འཛིན་མེད་སྟོང་ཉིད་དུ་རྗེན་ནེ་ ལ
བ༑ གདངས་འགག་མེད་མོས་གུས་སུ་ལམ་མེ་བ་དེ་ཀའི་ངང་དུ་མཉམ་པར་གཞག ཐུན་དེ་ལས་ལྡང་བ་ན་དེས་མཚོན་པའི་དུས་གསུམ་གྱི་དགེ་བ་ཐམས་ཅད་སེམས་ཅན་གྱི་དོན་དུ་བསྔོ་སྙམ་པས། སྐྱེ་བ་ཀུན་ཏུ་ཡང་དག་བླ་མ་དང་། །སོགས་བསྔོ་བ་
སྨོན་ལམ་རྣམ་པར་དག་པས་རྒྱས་བཏབ་སྟེ། ཐུན་མཚམས་རྣམས་སུའང་གཟུགས་སུ་སྣང་བ་ཐམས་ཅད་ནི་སྣང་བ་ཙམ་ནས་བདེན་པས་སྟོང་པའི་སྣང་སྟོང་དབྱེར་མེད་བླ་མ་སྐུ་རྡོ་རྗེ། སྙན་མི་སྙན་གྱི་སྒྲ་ཐམས་ཅད་ནི་གྲག་ཙམ་ནས་རང་བཞིན་གྱིས་སྟོང་



ཆ
བཅུ་གཉིས་
༄༅། །པའི་གྲག་སྟོང་དབྱེར་མེད་བླ་མ་གསུང་རྡོ་རྗེ། སེམས་ཀྱི་དྲན་རྟོག་ཐམས་ཅད་ནི་རིག་ཙམ་ནས་ཁོ་རང་གི་ངོ་བོས་སྟོང་པའི་རིག་སྟོང་དབྱེར་མེད་བླ་མ་ཐུགས་རྡོ་རྗེའི་རང་བཞིན་དུ་བཞུགས་པར་ངོ་ཤེས་པར་བྱས་ལ་སྡང་ཞེན་
དང་འཇིགས་སྐྲག་ཐམས་ཅད་སྤངས་ཏེ་མོས་གུས་བྱས་ཤིང་ལམ་དུ་སྲོལ། མདོར་ན་སྤྱིར་ཆོས་ཐམས་ཅད་ཀྱི་རྩ་བ། ཁྱད་པར་སེམས་ཉིད་ལྷན་སྐྱེས་ཀྱི་མགོན་པོ་དང་མཇལ་མི་མཇལ་བླ་མའི་རྣལ་འབྱོར་ལ་རག་ལས་པ་ཡིན་པས། ཁོ་ཙམ་མ་ཡིན་པར་
ཉམས་སུ་ལེན་པ་གནད་ཀྱི་དོན་ཏོ། །དེ་ལྟར་སྔོན་འགྲོ་དེ་དག་གིས་མཁར་བརྩིགས་པའི་འགྲམ་གཞིའམ། བཟོ་བྱེད་པའི་རྒྱུ་ལྟ་བུ་གལ་ཆེ་ཤོས་ཡིན་པས་མགྱོགས་དགའ་དང་སླ་ཆོས་མི་བྱ་བར། རེ་རེ་ནས་ཉམས་སུ་བླངས་པའི་ཚེ་དཀོན་མཆོག་ལ་བློ་
ཁེལ་ཞིང་། སྐྱབས་གཞན་ནས་མི་འཚོལ་བ་དང་། ཅི་བྱེད་སེམས་ཅན་གྱི་དོན་དུ་འགྱུར་བའི་བློ་བཅོས་མིན་ནང་ནས་སྐྱེ་བ་དང་། ཉམས་སམ་རྨི་ལམ་དུ་ཁྲུས་བྱས་པ། ཉི་ཟླ་ཤར་བ། ནམ་མཁའ་དྭངས་པ། ལུས་ལས་རྣག་ཁྲག་ངན་སྐྱག་སྲོག་ཝཾ
ཤཱ |ཆགས་འདོན་པ། བློ་ཆོས་སུ་འགྲོ་ཞིང་བློ་སྣ་བླ་མས་འཕྲོག་པ། བསམ་རྒྱུ་བླ་མ་ལས་མེད་པ། གྱེན་ནས་གྱེན་དུ་འཛེགས་པ། ཁྲི་ཆེན་པོ་ལ་འདུག་པ། རྒྱན་གོས་གསར་པ་ཡིད་དུ་འོང་བས་སྨྲས་པ། སྐྱེ་བོ་མང་པོས་འདུད་པ་ལ་སོགས་པ་
དང་༑ ཏིང་ངེ་འཛིན་གྱི་བྱེ་བྲག་ཅི་རིགས་པའང་སྐྱེ་བ་ལྟ་བུ་མ་བྱུང་གི་བར་དུ་ཉམས་སུ་ལེན་པ་ནི་དངོས་གཞིའི་ཁྲིད་ཀྱི་སྐབས་སུ་ཇི་སྐད་བཤད་པའི་ཉམས་རྟོགས་སྐྱེ་བའི་མེད་མི་རུང་གི་རྒྱུ་ཡིན་པས་འབད་རྩོལ་དྲག་པོས་ཉམས་སུ་བླང་བར་བྱའོ། །གསུང་
བྲག་རྫོང་ཁྲིད་



རྒྱུན་དུ་བརྒྱུད་འདེབས་ལ་གདངས་གསུང་མཐར་འདི་ས་སྐྱ་པའི་བླ་མ་བསྒྲེས་པོ་གསུང་མཛེར་གོག་གེ་བ་ན་བཟའ་བེམ་པོ་དྲེགས་པ་ནག་རྫིབ་བེ་བ་བཞེས་པ་ཞིག་གིས་མཛད་པ་ཡིན་གསུངས། ༈ གཉིས་པ་ཐུན་མོང་མ་ཡིན་པའི་སྔོན་འགྲོ་ལ་བསོད་
ནམས་ཀྱི་ཚོགས་གསག་པ་དང་ཡེ་ཤེས་ཀྱི་ཚོགས་གསག་པ་གཉིས། དང་པོ་ལ་ཡུལ་དག་པ་ལ་བརྟེན་ནས་ཚོགས་གསག་པ་དང་ཡུལ་མ་དག་པ་ལ་བརྟེན་ནས་གསག་པ་གཉིས། དང་པོ་ཡུལ་དག་པ་ལ་བརྟེན་ནས་ཚོགས་གསག་པ་ལ། སྤྱན་འདྲེན་
པ༑ ཕྱག་འཚལ་བ། མཆོད་པ་དབུལ་བ། སྡོམ་པ་གཟུང་བ་དང་བཞི། དང་པོ་ལ་གང་གིས་སྤྱན་འདྲེན་པ། གང་ནས་སྤྱན་འདྲེན་པ། གང་སྤྱན་འདྲེན་པ། ཚུལ་ཇི་ལྟར་སྤྱན་འདྲེན་པ་དང་བཞི། དང་པོ་གང་གིས་སྤྱན་འདྲེན་པ་ནི། གསུང་རྒྱུན་ལ་
# བླ་མ་འོད་དུ་ཞུ། སྤྱི་བོ་ནས་རང་ལ་ཐིམ་པས་རང་ཉིད་སྐད་ཅིག་གིས་ནག་པོ་ཆེན་པོ་ནས་འཕྲོས་པས་ཞེས་པའི་བར། གཉིས་པ་གང་ནས་སྤྱན་འདྲེན་པ་ནི། རང་བཞིན་གྱི་གནས་ནས། གསུམ་པ་གང་སྤྱན་འདྲེན་པ་ནི། ནག་པོ་ཆེན་པོ་སྲུང་བའི་འཁོར་
ལོ་ཞེས་པ་ནས་མདུན་གྱི་ནམ་མཁར་ཞེས་པའི་བར། བཞི་པ་ཚུལ་ཇི་ལྟར་སྤྱན་འདྲེན་པ་ལ། སྔགས། ཕྱག་རྒྱུ། ཏིང་ངེ་འཛིན་གསུམ། དང་པོ་ནི། བཛྲ་ས་མཱ་ཛ༔ གཉིས་པ་ནི། རྡོ་རྗེ་བསྡུ་བའི་ཕྱག་རྒྱ། གསུམ་པ་ཏིང་ངེ་འཛིན་ནི། རང་གི་ཐུགས་
ཀའི་ཧཱུཾ་ལས་འོད་ཟེར་ལྕགས་ཀྱུའི་རྣམ་པ་ཅན་འཕྲོས། ལས་ཐམས་ཅད་གང་། སྡིག་སྒྲིབ་བག་ཆགས་དང་བཅས་པ་སྦྱངས། རླུང་ཕྱིར་རྒྱུ་བ་དང་ལྷན་ཅིག་ཏུ་འོད་ཟེར་སྣ་བུག་གཡས་ནས་ཕྱིར་འཕྲོས། འཇིག་རྟེན་གྱི་ཁམས་ཀུན་སྣང་བར་བྱས། ཕྱི་
126



༄༅།
བཅུ་གསུམ་
།གཟུང་བའི་ཡུལ་ཐམས་ཅད་སྦྱངས། ཚོགས་ཞིང་རྣམས་ནམ་མཁར་མུན་ཁང་དུ་སྒྲོན་མེ་བཏེག་པ་ལྟར་སྤྱན་དྲངས། རླུང་ནང་དུ་འཇུག་པ་དང་ལྷན་ཅིག་ཏུ་འོད་ཟེར་རྣམས་སྣ་བུག་གཡོན་ནས་ཞུགས། ནང་འཛིན་བྱེད་ཀྱི་
རྟོག་པ་ཐམས་ཅད་སྦྱངས། རླུང་གནས་པ་དང་མཉམ་དུ་འོད་ཟེར་སྙིང་གའི་ཧཱུྃ་ལ་ཐིམ་པར་བསམ་མོ། །གཉིས་པ་ཕྱག་འཚལ་བ་ལ། བླ་མ་དང་ཡི་དམ་ལ་ཕྱག་འཚལ་བ་གཉིས། དང་པོ་ནི། ན་མོ་གུ་རུ་བྷྱ༔ གཉིས་པ་ཡི་དམ་ལ་ཕྱག་འཚལ་བ་
ནི༑ ན་མོ་ཤྲཱི་མ་ཧཱ་ཀཱ་ལ་སོགས། གསུམ་པ་མཆོད་པ་ནི། ཤྲཱི་གུ་རུ་མ་ཧཱ་ཀཱ་ལ་མཎཱ་ལ་ས་པཱ་རི་ཝཱ་ར་ཨནྡྷཾ་སོགས། བཞི་པ་སྡོམ་པ་གཟུང་བ་ནི། དཀོན་མཆོག་གསུམ་ལ་བདག་སྐྱབས་མཆི། །ནས། འགྲོ་ལ་ཕན་ཕྱིར་སངས་རྒྱས་འགྲུབ་པར་
པ ཤོག ་གི་བར་དོན་དྲན་བཞིན་པས་ལན་གསུམ་བརྗོད། ཚོགས་ཞིང་རྣམས་རང་ལ་ཐིམ་པར་བསམ། དེ་དག་ནི་རང་གིས་དུས་གསུམ་དང་འབྲེལ་བར་ཡུལ་དམ་པ་བླ་མ་དང་། སངས་རྒྱས་སོགས་ལ་བརྟེན་ནས་ལས་ངན་ཇི་སྙེད་ཅིག་བསགས་པ་དེ་ ༢
ཐམས་ཅད་སྦྱོང་བྱེད་ཡན་ལག་བདུན་པའི་རྣམ་པར་བསྒྱུར། སྦྱངས་འབྲས་དག་པའི་སྣང་བས་རྒྱས་བཏབ་སྟེ་ལམ་དུ་བྱེད་པ་ཡིན་ལ། གཉིས་པ་ཡུལ་མ་དག་པ་ལ་བརྟེན་ནས་ཚོགས་གསག་པ་ནི། ཚད་མེད་བཞིའི་དམིགས་པ་ཐུན་མོང་དུ་མ་གྲགས་
པ་, རང་གི་སྙིང་གའི་ཧཱུཾ་ལས་འོད་ཟེར་སྔོན་པོའི་སྣེ་ལ་སྒོ་མ་སེང་གེའི་གདོང་པ་ཅན་འོད་ཟེར་དཀར་པོ་འཕྲོ་བ་དཔག་མེད་སྤྲོས། སེམས་ཅན་ཐམས་ཅད་བདེ་བ་རྒྱུར་བཅས་དང་ལྡན་པར་བྱས། བྱམས་པ་ཚད་མེད་ཀྱི་ངོ་བོ་སེང་གདོང་མའི་གོ་འཕང་ལ་
བྲག་རྫོང་ཁྲིད་



བཀོད་པར་མོས། དེ་བཞིན་དུ་རང་གི་སྙིང་གའི་ཧཱུྃ་ལས་འོད་ཟེར་སེར་པོའི་སྣེ་ལ་སྒོ་མ་གཟིག་གདོང་མ་སེར་མོ་སྤྲོས། སེམས་ཅན་ཐམས་ཅད་སྡུག་བསྔལ་རྒྱུ་དང་བཅས་པ་བྲལ་བར་བྱས། སྙིང་རྗེ་ཚད་མེད་ཀྱི་ངོ་བོ་གཟིག་གདོང་མའི་གོ་འཕང་ལ་
བཀོད༔ དེ་བཞིན་དུ་རང་གི་སྙིང་གའི་ཧཱུྃ་ལས་འོད་ཟེར་དམར་པོའི་སྣེ་ལ་སྒོ་མ་དོམ་གདོང་མ་དམར་མོ་འཕྲོས། སེམས་ཅན་ཐམས་ཅད་བདེ་བ་རྒྱུར་བཅས་དང་མི་འབྲལ་བར་བྱས། དགའ་བ་ཚད་མེད་ཀྱི་ངོ་བོ་དོམ་གདོང་མའི་གོ་འཕང་ལ་བཀོད། དེ་
བཞིན་དུ་རང་གི་སྙིང་གའི་ཧཱུྃ་ལས་འོད་ཟེར་སྣ་ཚོགས་ཀྱི་སྣེ་ལ་སྒོམ་དྲོད་གདོང་མ་ལ་འོད་ཟེར་སྣ་ཚོགས་འཕྲོས་པས། སེམས་ཅན་ཐམས་ཅད་ཉེ་རིང་ཆགས་སྡང་དང་བྲལ་བའི་བཏང་སྙོམས་ཚད་མེད་པ་དང་ལྡན་པར་བྱས། བཏང་སྙོམས་ཚད་མེད་ཀྱི་ངོ་
# བོ་དྲེད་གདོང་མའི་གོ་འཕང་ལ་བཀོད་པར་བསམ་མོ། །ཚད་མེད་བཞི་སྒོ་མ་བཞི་དང་སྦྱར་བ་འདི་ནི་མི་གསུམ་ལ་མ་གཏོགས་བསླབས་པ་མེད་པས་འཆོལ་བར་མ་སོང་བའི་ཉམས་ལེན་ལ་བརྩོན་པར་གྱིས་ཤིག་ཅེས་ཕ་བླ་མས་གསུང་ངོ་། །སེམས་ཅན་
ཐམས་ཅད་བདེ་བ་དང་སོགས་ཚད་མེད་པ་བཞི་བསྒོམས་པས་དུས་གསུམ་དང་འབྲེལ་བར་ཡུལ་དམན་པ་སེམས་ཅན་ཐ་མལ་པ་ལ་བརྟེན་ནས་བསགས་པའི་ལས་ངན་ཐམས་ཅད་སྦྱོང་བྱེད་ཚད་མེད་བཞིའི་རྣམ་པར་བསྒྱུར། སྦྱངས་འབྲས་སངས་རྒྱས་ཀྱི་
ཚད་མེད་བཞི་དངོས་ཡིན་སྙམ་དུ་དག་པའི་སྣང་བས་རྒྱས་བཏབ་སྟེ་ལམ་དུ་བྱེད་པའོ། །གཉིས་པ་ཡེ་ཤེས་ཀྱི་ཚོགས་གསག་པ་ལ་སྟོང་ཉིད་བཤིག་ནས་བསྒོམ་པ་དང་བཙན་ཐབས་སུ་བསྒོམ་པ་གཉིས། དེ་ལའང་སྣང་བཅས་དང་སྣང་མེད་གཉིས་ལས་



བཅུ་བཞི་
༄༅། །འདིར་ཕྱི་མ་བཞེད་དོ། །ཨོ་ཤཱ་ནྱ་ཏཱ་ཛྙཱ་ན་བཛྲ་ཞེས་སོགས་བརྗོད་པས་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ནམ་མཁའ་ལ་དུ་བ་ཡལ་བ་བཞིན་གང་དུའང་མ་གྲུབ་པའི་སྟོང་ཉིད་ཀྱི་ངང་དུ་ཐིམ་པར་བསམས་
ལ་ཅུང་ཟད་མཉམ་པར་གཞག དེའང་རྗེ་བཙུན་ས་སྐྱ་པའི་བཞེད་པར། སྐབས་འདིར་གཅིག་དང་དུ་བྲལ་སོགས་ཀྱིས་དཔྱད་པའི་སྟོང་ཉིད་མི་སྒོམ་པར་སྔགས་བརྗོད་པ་ཙམ་གྱིས་སྟོང་པར་སྦྱོང་བ་སྟོང་ཉིད་བཙན་ཐབས་སུ་བསྒོམ་པ་དང་། སྟོང་པའི་ཚུལ་
ཡང་སྣང་བ་བཀག་པའི་སྟོང་ཉིད་ཞེས་བྱ་བ། གང་ཡང་མི་དམིགས་པར་བསྒོམ་པར་བཞེད་པ་ཡིན་ལ། དེ་ནི་རང་གི་སྐྱེ་བ་སྔ་མ་སོགས་དུས་གསུམ་དང་འབྲེལ་བར་ལས་ངན་ཇི་སྙེད་བསགས་ཟིན་པའི་རྗེས་སུ་འབྱུང་བ་དང་དབང་པོ་རིམ་གྱིས་ཐིམ་ནས་
# ཤི་བའི་སྣང་བ་རྟོག་རིག་བག་ཆགས་དང་བཅས་པ་ཐམས་ཅད་སྦྱོང་བྱེད་སྟོང་ཉིད་ཀྱི་རྣམ་པར་བསྒྱུར། སྦྱངས་འབྲས་སངས་རྒྱས་པའི་འབྲས་དུས་ཀྱི་ཆོས་སྐུ་དངོས་ཡིན་སྙམ་དུ་རྒྱས་བཏབ་སྟེ་བསྒོམ་པ་ཡིན་ལ། དེ་ལྟར་སྔོན་འགྲོ་གཉིས་པོ་དེ་དག་པ་མྱ་
g ངན་ལས་འདས་པའི་འདྲ་འབག་དང་བསྟན་ན་འཚང་རྒྱ་བའི་སྔོན་དུ་བསྐལ་པ་གྲངས་མེད་གསུམ་དུ་ཚོགས་བསགས་པའི་དོད་ཡིན་ནོ་གསུངས། ༈ །གཉིས་པ་དངོས་གཞི་ལ། བསྲུང་བ། བཟློག་པ། གསད་པ། མནན་པ་དང་བཞི། དང་པོ་
བསྲུང་བ་ལ། ཟབ་པའི་གནད་ལྔའི་སྒོ་ནས་ཉམས་སུ་བླང་བ་དང་། ཁྱད་པར་གྱི་མན་ངག་མདེ་ཁང་གདགས་པ་གཉིས། དང་པོ་ལ་རྟེན་གྱི་གནད། བརྟེན་པ་ལྷའི་གནད། བསྲུང་བྱ་སྦ་བའི་གནད། སྐུ་གསུང་ཐུགས་མི་འགྱུར་བ་གོ་ཆའི་
129
བྲག་རྫོང་ཁྲིད་



གནད༑ འཁོར་ལོ་བསྐོར་བའི་གནད་དང་ལྔ། དང་པོ་རྟེན་གྱི་གནད་ལ། དྲེགས་པ་ཕོ་རྒྱུད་ཀྱི་ངོ་བོ་རྡོ་རྗེའི་བྲག་རྫོང་བསྒོམ་པ། དྲེགས་པ་མོ་རྒྱུད་ཀྱི་ངོ་བོ་ཆོས་འབྱུང་བསྒོམ་པ། དྲེགས་པ་གཉིས་མེད་རྒྱུད་ཀྱི་ངོ་བོ་སྲུང་འཁོར་བསྒོམ་པ་དང་
གསུམ༑ དང་པོ་དྲེགས་པ་ཕོ་རྒྱུད་ཀྱི་ངོ་བོ་རྡོ་རྗེ་བྲག་རྫོང་བསྒོམ་པ་ནི། འོད་གསལ་སྟོང་ཉིད་དེའི་ངང་ལས་ཆུ་ལས་ཆུ་བུར་རྡོལ་བ་བཞིན། རང་སེམས་ཡི་གེ་ཧཱུྃ་དམར་ནག་གི་རྣམ་པར་གྱུར་པ་ལས། དྲེགས་པ་ཕོ་རྒྱུད་ཐམས་ཅད་འདུས་པའི་ངོ་བོར་
གྱུར་པ་རྡོ་རྗེ་བྲག་རྫོང་དམར་ནག དབྱིབས་གཏོར་མ་ཟུར་གསུམ་མགོ་མཇུག་ལྡོག་པ་ལྟ་བུ། རྩ་བ་ཕྲ་བ་ཐུར་དུ་ཟུག་པ། གདེངས་ཀ་ཆེ་བ་གྱེན་དུ་བསྟན་པ། ཟུར་གཅིག་མདུན་དུ་བསྟན་པ། ཟུར་གཉིས་ལྡེབས་ལ་བསྟན་པའམ། ཡང་ན་ཕུར་གདན་
# ལྟར་གྲུ་གསུམ་རྩ་རྩེ་སྦོམ་ཕྲ་མེད་པར་བསྒོམ། གང་ལྟར་ཡང་མཐོ་ཞིང་ངམ་ཆོད་པ། འཇིགས་ཤིང་སྐྱི་གཡའ་བ། ཞེ་སྡང་གི་མེ་དམར་ནག་འུ་རུ་རུ་འབར་བའི་རྣམ་པ་ཅན་དུ་བསྒོམ། འདིའི་སྐབས་རྡོ་རྗེ་བྲག་རྫོང་གི་དབྱིབས་ལ་གདམ་གར་གསུངས་
པ༑ གསུང་རྒྱུན་ལ་གཏོར་མ་གྲུ་གསུམ་མགོ་མཇུག་ལྡོག་པ་ལྟ་བུ་མཛད་དོ། །གཉིས་པ་དྲེགས་པ་མོ་རྒྱུད་ཀྱི་ངོ་བོ་ཆོས་འབྱུང་བསྒོམ་པ་ནི། དེའི་སྟེང་དུ་ཡི་གེ་ཨེ་མཐིང་ནག་ཞུ་བ་ལས་དྲེགས་པ་མོ་རྒྱུད་ཀྱི་ངོ་བོར་གྱུར་པའི་ཆོས་ཀྱི་འབྱུང་གནས་གྲུ་
གསུམ་མཐིང་ནག དབྱིབས་གཏོར་མ་ཟུར་གསུམ་ཁོང་སྟོང་མགོ་མཇུག་ལྡོག་པ་ལྟ་བུའི་ནང་ཐམས་ཅད་འདོད་ཆགས་ཁྲག་གི་རྒྱ་མཚོ་རྦ་ཀློང་ཆི་ལི་ལི་གཡོ་བའི་རྣམ་པ་ཅན་དུ་སྒོམ་པར་བྱེད། ཆོས་འབྱུང་འདི་རྡོ་རྗེ་བྲག་རྫོང་ཁོང་སྟོང་གི་ནང་དུ་ཚུད་
130



༄༅། །པ། ཁ་སྙོམས་པའི་ནང་ཁྲག་གིས་གང་བར་བསྒོམ་གསུངས། གསུམ་པ་དྲེགས་པ་གཉིས་མེད་རྒྱུད་ཀྱི་ངོ་བོ་སྲུང་འཁོར་བསྒོམ་པ་ལ། ཐུན་མོང་དང་ཐུན་མོང་མ་ཡིན་པ་གཉིས། དང་པོ་ཐུན་མོང་བ་ནི། ཆོས་འབྱུང་གི་།
[ནང་འཕེལ་ཁ་ཆེར་སོང་བའི་ཐད་ཙམ་དུ་པཾ་ལས་པདྨ་དང་རཾ་ལས་ཉི་མའི་སྟེང་དུ་ཧཱུྃ་མཐིང་ནག་ཞུ་བ་ལས་སྣ་ཚོགས་རྡོ་རྗེ་རྭ་ཉི་ཤུ་པ། ཤར་དཀར། ལྷོ་སེར། ནུབ་དམར། བྱང་ལྗང་། ལྟེ་བ་མཐིང་ནག་ལ་ཧཱུྃ་གིས་མཚན་པ། དེ་ལས་འོད་ཟེར་ཕྲ་
རགས་དཔག་ཏུ་མེད་པ་འཕྲོས་པས། འོག་གཞི་ཐམས་ཅད་རྡོ་རྗེ་ནག་པོ་མེ་འབར་བའི་རི་རབ་ཙམ་ནས་རྡུལ་ཕྲན་ཙམ་གྱི་བར་ནས་ཐང་བརྡལ་བ་ལྟ་བུ། དེའི་མཐར་རྡོ་རྗེ་ནག་པོ་རི་རབ་ཙམ་གྱིས་གྱེན་དུ་འགྲེང་བུར་བརྩིགས་པ། དེའི་བར་ཐམས་ཅད་རྡོ་རྗེ་
# རི་རབ་ཙམ་ནས་རྡུལ་ཕྲན་ཙམ་གྱི་བར་གྱིས་གཏམས་པའི་རྭ་བ་དང་། དེའི་ཁར་རྡོ་རྗེ་ནག་པོ་ཆུར་ཉལ་བས་ཟླུམ་པོར་ཁོར་ཡུག་ཏུ་བསྐོར་བའི་དྲྭ་བ། ཡང་དེའི་ཁར་འགྲེང་བུ། དེའི་ཁར་ཆུར་ཉལ་བ་སྟེ་དེ་ལྟ་བུ་ཇི་ཙམ་འདོད་ཀྱི་བར་བརྩིག་གོ །ར་དུ་
g གཉིས་ཀྱི་དབྱིབས་གྲུ་བཞིར་བཤད་པའང་འབྱུང་མོད། སྐབས་འདིར་ཟླུམ་པོར་བཞེད། རྭ་བའི་ནང་དུ་བརྩིག་ལུགས་སྔ་མ་བཞིན་བྱས་པ་ཇེ་མཐོར་སོང་བའི་རྩེ་མོ་འདུས་པའི་རྩེར་ཁྲོ་བོའི་རྡོ་རྗེ་ནག་པོ་རྩེ་ལྔ་པ་ཕྱེད་པས་ཏོག་བྱས་པའི་རྡོ་རྗེའི་གུར། དེའི་
འོག་རྭ་བའི་ཁ་མཚམས་དང་མཉམ་པར་སྣ་ཚོགས་རྡོ་རྗེའི་དབུས་སུ་བྱས་པ་ལས་རྡོ་རྗེ་ནག་པོ་ཕྱོགས་ཕྱོགས་སུ་གྱེས་པའི་ཕྱིར་ཡང་ཆུར་ཉལ་བ། ཡང་འཕྲེད་ལ་སོང་བ། དེ་ལྟ་བུ་སྤེལ་བའི་རྡོ་རྗེའི་བླ་རེ། དེ་ཐམས་ཅད་ཀྱང་དུམ་བུ་གཅིག་ཏུ་གྱུར་པ། ས་
13
བཅོ་ལྔ་བྲ ག་རྫོང་ཁྲིད་



ཞིང་བརྟན་པ། ཡེ་ཤེས་ཀྱི་མེ་དམར་ནག་འུར་སྒྲ་དང་བཅས་འབར་བཞིན་པའི་རྣམ་པ་ཅན་དུ་བསྒོམ་པ་སྟེ། བཛྲ་རཀྟའི་སྔགས་བརྗོད་པས་བརྟན་པར་བྱེད་པ་ནི་ཐུན་མོང་བའི་སྲུང་འཁོར་རོ། །གཉིས་པ་ཐུན་མོང་མ་ཡིན་པ་ནི། དེའི་ནང་དུ་བློ་མམ་གཙོ་
བོར་ཧཱུཾ་ཁོ་ན་མཛད་པས་དེ་ཞུ་བ་ལས་གནམ་ལྕགས་ལས་གྲུབ་པའི་འཁོར་ལོ་ནག་པོ་རྩིབས་བཅུ་པ། སྟེང་འོག་གི་རྩིབས་གཉིས་མདུང་སོ་རྣོན་པོའི་ཤམ་སྦུབས་སྟོང་ཁ་སྤྲད་པ་ལྟ་བུའི་ལྟེ་བ་སྟོང་པར་ཡོད་པ། རྩེ་གཉིས་སྟེང་འོག་གི་སྣ་ཚོགས་རྡོ་རྗེའི་ལྟེ་བ་
ལ་ཟུག་པ། ཕྱོགས་མཚམས་ཀྱི་རྩིབས་བརྒྱད་རལ་གྲི་སོ་གཉིས་མ་སྦུབས་སྟོང་ལྟ་བུ་རྣོ་ཞིང་གཅོད་པའི་ངར་དང་ལྡན་པའི་རྩེ་མོ་བརྒྱད་ཕྱོགས་མཚམས་སུ་བསྟན་ཞིང་། རྩ་བའི་སྦུབས་སྟོང་དབུས་ཀྱི་སྤུབས་སྟོང་ལ་ཟུག་པ། ཡངས་ཤིང་རྒྱ་ཆེ་བ་གཡས་
སྐོར་དུ་འཁོར་བས་གོ་སྐབས་མེད་པ། དེའི་ལྟེ་བའི་བར་སྣང་སྟོང་པ་དང་། ལྟེ་བ་དང་རྩིབས་བར་གྱི་མུ་ཁྱུད་ཡངས་པའི་བར་སྟོང་དེའི་ཐད་ཙམ་གྱི་རྩིབས་སོ་སོའི་ཐད་དང་། དེའི་སྟེང་འོག་གི་རྩིབས་གཉིས་ཀྱི་ནང་གི་བར་སྣང་སྟོང་པ་རྣམས་སུ་གང་
ལའང་མ་རེག་པར་པདྨ་དང་ཉི་མ། མི་རོ་དམར་སེར་མགོ་གཡས་སུ་བསྟན་པའི་གདན་རེ་རེ་བསྒོམས་ལ། ཙཀྲ་རཀའི་སྔགས་བརྗོད་པས་བརྟན་པར་བྱེད་པ་ནི་རྟེན་བསྐྱེད་པའོ།། ༈ །།གཉིས་པ་བརྟེན་པ་ལྷའི་གནད་ལ། བསྐྱེད་རིམ་གྱི་བྱ་བ་དང་
བྱེད་པ་ཅན་གྱི་བསྐྱེད་རིམ་གཉིས། དང་པོ་བསྐྱེད་རིམ་གྱི་བྱ་བ་ནི། གདན་དེ་རྣམས་ཀྱི་སྟེང་དུ་ཧཱུྃ་མཐིང་ནག་རེ་རེ་བསྒོམ། དེ་ལས་འོད་ཟེར་འཕྲོས་འདུས་ཞེས་པ་ནས་མི་བསྐྱོད་པ་རེ་རེས་དབུར་བརྒྱན། ཞེས་པའི་བར་ཁྲོ་བོ་བཅུ་གཅིག་ཡན་ལག་བཞི་
132
བ



རྨ
།
བཅུ་དྲུག་
༄༅། །རྫོགས་པའི་ཆོ་གས་བསྐྱེད་པ་ནི་བསྐྱེད་རིམ་གྱི་བྱ་བའོ། །འདི་ཡན་གྱི་ངག་འདོན་རྣམས་ནི་ཚར་ཆེན་གྱིས་མཛད་པའི་ཁའུ་བྲག་རྫོང་བའི་རྒྱུན་ཁྱེར་ཉམས་ལེན་བཞིན་ནོ། །གཉིས་པ་བྱེད་པ་ཅན་གྱི་བསྐྱེད་རིམ་ལ། ང་རྒྱལ་ལ་
སེམས་གཟུང་བ་དང་རྣམ་པ་ལ་སེམས་གཟུང་བ་གཉིས། དང་པོ་ང་རྒྱལ་ལ་སེམས་གཟུང་བ་ནི། རང་ཉིད་ཐ་མལ་དུ་ཞེན་པའི་རྟོག་པ་རྒྱུན་ཆགས་འདི་སྦྱང་བའི་ཕྱིར། ང་ནི་ཐ་མལ་གྱི་རྣམ་པ་འདི་ལྟ་བུ་ནམ་ཡང་མ་ཡིན་ཏེ་སངས་རྒྱས་ཐམས་ཅད་འདུས་
པའི་ངོ་བོ། རྣམ་པ་གདུལ་བྱ་གདུག་པ་ཅན་རྣམས་འདུལ་བའི་ཕྱིར་ཁྲོ་བོའི་དབང་པོར་བཞེངས་པའི་དཔལ་གུར་གྱི་མགོན་པོ་འབྲས་དུས་བཅུ་གསུམ་རྡོ་རྗེ་འཛིན་པའི་ས་ལ་བཞུགས་པ་དེ་ཡིན་སྙམ་དུ་ཐག་གཅད་ཅིང་ངེས་ཤེས་བསྐྱེད་པས་དག་པའི་འབྲས་བུ་
ཡཎྞཾ མྱུར་དུ་འབྱིན་ནུས་པ་ཡིན་ཏེ། འཁྲུལ་སྣང་ཨ་འཐས་སུ་ཞེན་པས་འཁོར་བར་འཁྱམས་ནུས་ན། དག་པའི་སྣང་བ་བསྒོམས་པས་མྱ་ངན་ལས་འདས་པའི་འབྲས་བུ་ཅིའི་ཕྱིར་སྩོལ་བར་མི་ནུས་ཏེ། སངས་རྒྱས་ང་རྒྱལ་རྣལ་འབྱོར་གྱིས། །སངས་རྒྱས་
z |ཉིད་དུ་ངེས་པར་འགྲུབ། །ཅེས་གསུངས་པའི་ཕྱིར། དེ་ལྟར་གུར་གྱི་མགོན་པོ་དངོས་ཡིན་སྙམ་པའི་ང་རྒྱལ་ཐག་ཆོད་ལྷང་གིས་སྐྱེས་པ་ན་དེ་ཀའི་ངང་ལ་འཛིན་པ་མ་ཞུགས་པར་ཆད་དེ་འཇོག གཉིས་པ་ལ་རྣམ་པ་སྤྱི་ལ་སེམས་གཟུང་བ་དང་རྣམ་པ་བྱེ་
བྲག་ལ་སེམས་གཟུང་བ་གཉིས། དང་པོ་རྣམ་པ་སྤྱི་ལ་སེམས་གཟུང་བ་ནི། གུར་གྱི་མགོན་པོ་དེའང་སྐུ་མདོག་མཐིང་ནག་ཞལ་གཅིག་ཕྱག་གཉིས་པ། གྲི་གུག་དང་ཐོད་ཁྲག་གཎྜི་འཛིན་པ། ཉི་མ་འབུམ་གྱི་གཟི་བརྗིད་ཅན་དངོས་ཡིན་སྙམ་དུ་སེམས་
133
བྲག་རྫོང་ཁྲིད་



གཟུང་༑ གཉིས་པ་རྣམ་པ་བྱེ་བྲག་ལ་སེམས་གཟུང་བ་ལ། རྒྱན་མེད་ལ་སེམས་གཟུང་བ་དང་། རྒྱན་ཅན་ལ་སེམས་གཟུང་བ་གཉིས། དང་པོ་ནི། རང་ཉིད་མགོན་པོར་གསལ་བའི་སྨིན་མཚམས་སུ་སྤྱན་དབུས་མི་དབུས་གནག་པ། མཐའ་སྐྱ་
བ༑ སྤྱན་རྩ་ཤིན་ཏུ་དམར་ཞིང་ཟློག་པ། ཟླུམ་ཞིང་འབུར་བའི་རྣམ་པ་ཅན་ལ་སེམས་གཟུང་། གསལ་ན་གསལ་མ་ཐག་དེ་ལ་ནན་ཏུར་མི་བྱ་བར་གཞན་དངོས་པོ་གཅིག་ལ་སེམས་གཏད། མི་གསལ་ན་མི་གསལ་བས་མུན་སྒོམ་ཨུ་ཚུགས་སུ་མི་བྱ་བར་
| སེམས་ཡུལ་གཞན་ལ་སྤོས་ཏེ། མདོར་ན་གང་ལའང་སེམས་འཇོག་ཡུན་རིང་པ་ན་རྣམ་རྟོག་འོག་འགྱུས་སུ་སྐྱེ་བས། དེ་བསམ་གཏན་གྱི་དུག་ཡིན་ལ། དེ་ཉིད་སྒོམ་དུམ་བུ་དུམ་བུར་བཅད་དེ་རྟོག་པ་འོག་འགྱུ་སྐྱེ་ལོང་མེད་པར་རང་སེམས་ཀྱི་དམིགས་པ་
# | རེས་འཇོག་རང་དབང་འདུས་པར་བསྒོམས་པས་ཇེ་གོམས་སུ་གྱུར་ནས། རྟོག་པས་མི་གནོད་པའི་སྒོམ་འབྱུང་བ་ཡིན་གསུངས། དེ་ལྟར་བསྒོམས་ཀྱང་མི་གསལ་ན། ངག་ཏུ། སྤྱན་དབུས་མ་དབུས་གནག་པ། མཐའ་སྐྱ་བ། སྤྱན་རྩ་དམར་ཞིང་
ཟློག་པ། ཞེས་བརྗོད་ཅིང་གསལ་གདབ། དེ་བཞིན་དུ་སྤྱན་དབུས་མ་ལེགས་པོ་ཞིག་བྲིས་ཏེ་རང་གི་སྨིན་མཚམས་སུ་སྦྱར་ནས་མེ་ལོང་དྭངས་པའི་ནང་དུ་འཆར་དུ་བཅུག་པ་ལ་སེམས་གཏད་དེ་བསྒོམ་པ་སོགས་ཐབས་དུ་མས་གསལ་སྣང་ཕྱིན་ཅི་མ་ལོག་
， པ་ཞིག་མ་སྐྱེས་ཀྱི་བར་དུ་སྒོམ་པར་བྱེད། དེའང་འདི་ལ་སེམས་མ་ཟིན་ན་དྲེད་པ་ལྟར་སོང་ནས་འོག་ནས་འབྱུང་བ་ཐམས་ཅད་ལ་ངེས་ཤེས་མི་སྐྱེ་བས། ཐོག་མར་འདི་ཁོ་ནས་ནན་ཏན་དུ་བྱའོ། །དེ་ནས་གཡས་གཡོན་གྱི་སྤྱན་གཉིས་འབུར་ཞིང་དམར་ལ་
134



བཅུ་བདུན་
།ཟླུམ་པ་དུས་མེའི་ཕུང་པོ་འཁྲུགས་པ་ལྟ་བུ་ལ་སེམས་གཟུང་། དེ་ནས་རིམ་བཞིན་ཤངས་ཀྱི་རྡོག་ཆེ་ཞིང་ཤངས་བུག་དམར་སེང་ངེ་བའི་ནང་ནས་མེ་རླུང་དམར་ནག་འཚུབ་འཚུབ་འཕྲོ་བ། སྨ་ར་སྨིན་མ་མེ་ལྟར་འབར་
བ༑ དབུ་སྐྲ་ཁམ་སེར་རེ་རེ་ནས་གྱེན་དུ་ལངས་པ་ནམ་མཁའ་གང་བ་བུན་ནེ་བ། ཞལ་རབ་ཏུ་གདངས་ཤིང་མཆེ་བ་ཟངས་ཡག་ཏུ་གཙིགས་པ། ཞལ་འགུག་ཐུར་དུ་འཕྱང་བའི་གྲྭ་ནས་གདུག་པ་ཅན་གྱི་ཁྲག་དྲོན་མོ་ལང་ལོང་ཁོལ་བཞིན་པའི་རྒྱུན་ན་ར་ར་
འཛག་པ། ལྗགས་ཤིན་ཏུ་སྲབ་པའི་རྩེ་རྐན་ཕུགས་སུ་ལྡོག་ནས་ཕྲི་ལི་ལི་འདར་བ། ཞལ་གྱི་དཀྱིལ་འཁོར་ཟླ་བ་ཉ་བ་ལྟར་ཟླུམ་ཞིང་རྒྱས་པ། སྐུ་མདོག་མཐིང་ནག་སྲོད་ཀྱི་ནམ་མཁའ་ལྟ་བུ་སྔོ་ཞིང་དྭངས་ལ་ནག་པའི་ངམ་ཆགས་པ། སྦོམ་ཞིང་ཐུང་ལ་
གསུས་ཁྱིམ་ཆེ་བ། ལྷུ་ཚིགས་ཐམས་ཅད་སྦོམ་ལ་རགས་པ། ཕྱག་ཞབས་ཀྱི་མཐིལ་གདུག་པ་ཅན་གྱི་སྙིང་ཁྲག་དྲོན་མོས་བྱུགས་པ། སློབ་དཔོན་ཀླུ་སྒྲུབ་ཀྱི་བསྟོད་པར། ཞབས་ཀྱི་སེན་མོ་ཀང་ཀའི་སྡེར་མཆུ་འདྲ། །ཞེས་བཤད་པ་ལྟར། སེན་མོ་
ཐམས་ཅད་ཟངས་ཀྱི་མདོག་ལྟར་དམར་བའི་རྩེ་མོར་བྱའི་མཆུ་ལྟར་གུག་ཅིང་རྣོ་བ། ཞབས་གཉིས་མིའུ་ཐུང་གེལ་པའི་འདུག་སྟངས་ཀྱིས་འགྱིང་ཞིང་བཞུགས་པ་རྣམས་ལ་སེམས་གཟུང་། ཡང་ཞབས་ནས་སྤྱན་དབུས་མའི་བར་ཡས་རིམ་བཞིན་
དང་༑ ཡང་མས་རིམ་བཞིན་སེམས་འཛིན་པ་ནི་རྒྱན་མེད་ལ་སེམས་འཛིན་པའོ། །གཉིས་པ་རྒྱན་ཅན་ལ་སེམས་གཟུང་བ་ནི། དེ་དག་ལ་སེམས་ཟིན་པ་ན། ཕྱག་གཡས་པས་རྡོ་རྗེ་ནག་པོ་རྩེ་ལྔ་པ་ཁ་གདེངས་པ་ཕྱེད་པས་ཡུ་བ་བྱས་པའི་ཟངས་གྲི་ལྕགས་
135
བྲག་རྫོང་ཁྲིད་



བསྲེགས་པའི་མདོག་ལྟ་བུ་ལ་མེ་སྟག་ཚ་ཚ་འཕྲོ་བ་དང་། གཡོན་པས་ཐོད་པ་ཟླ་བ་ལྟར་དཀར་བ་དམ་ཉམས་ཀྱི་སྙིང་ཁྲག་དྲོན་མོ་ལང་ལོང་ཁོལ་བཞིན་པས་ཕྱུར་བུར་བཀང་བ་ཐུགས་ཀར་སྟེང་འོག་ཏུ་འཛིན་པ། ཕྱག་གཉིས་ཀྱི་དབུས་ན་རྣམ་འཕྲུལ་གྱི་
གཎྜི་རྩེ་མོར་རྡོ་རྗེ་ཕྱེད་པས་མཚན་པ། གཡས་གཡོན་དབུས་གསུམ་ནས་སྒོ་ཆུང་བྱེ་ལ་ཁད་ཡོད་པའི་རྣམ་པ་ཅན། རང་སྒྲ་སྟོང་གསུམ་ཁྱབ་པར་སྒྲོགས་པས་བདུད་ཀྱི་ཀླད་པ་འགེམས་པ་བསྣམས་པ། དབུ་ལ་བདུད་དང་གདུག་པ་ཅན་གྱི་མགོ་བོ་ཡིན་
པའི་མི་མགོ་སྐམ་པོ་རྫོགས་པ་མཆེ་བ་གཙིགས་པ་ལྔ། དེའི་སྟེང་དུ་རིན་པོ་ཆེའི་ཟེ་ཕྲོག་ཅུང་ཟད་དང་བཅས་པས་བརྒྱན་པ། མགོ་རློན་ཚོ་ཞིང་སྣུམ་པ་ཁྲག་འཛག་པ་ལྔ་བཅུ། མིའི་རྒྱུ་མ་རློན་པས་མ་ལེ་ཕུག་ནས་རྩ་ཐག་བྱས་པ་ལྟར་བརྒྱུས་པའི་དོ་
ཤལ༑ སྐུ་སྨད་ལ་སྟག་གི་པགས་པ་གསར་པ་ཁྲག་འཛག་པ་སྡེར་བཞི་མ་ཉམས་པའི་སྟེང་དུ་དྲིལ་བུ་གཡེར་ཀས་སྤྲས་པའི་རུས་པའི་འོག་པག་སྟེ་རྐེད་རྒྱན། མདུན་དུ་རུས་པའི་གཞུང་གསུམ་སྟ་ཟུར་གཉིས་སུ་རེ་རེ་སྟེ་གཞུང་ལྔའི་བར་རུས་པའི་དྲྭ་བས་
སྦྲེལ་ཞིང་། མཐར་རུས་པའི་དྭ་མིག་དྲུག་ཅུ་རྩ་བཞི། དེ་དག་ལས་འཕྱང་བའི་རུས་པའི་ཕྲེང་བ་རིང་བ་ཞབས་ཀྱི་ལོང་བུ་དང་། གཡས་གཡོན་དུ་ཐུང་བ་བྱིན་པའི་རྐེད་པ་ཙམ་དུ་སླེབ་པ་རེ་རེ་སྟེ་གསུམ་གཤིབས་པའི་རྩེ་ལ་རུས་མདུང་དང་བཅས་པ་འཕྱང་
བ༑ མགུལ་པར་མགུལ་རྒྱན། རུས་པའི་གཞུང་གསུམ་གྱི་བར་དྲྭ་བས་སྦྲེལ་ཞིང་། དེའི་མཐར་རུས་པའི་དྲ་མིག་བཅུ་དྲུག་གི་རྩེ་ལ་རུས་མདུང་དང་བཅས་པ། སྙན་གཉིས་ལ་རུས་པའི་ཨ་ལོང་ཉིས་སྦྲེལ་དང་བཅས་པའི་རྩེ་ལ་ཏོག་དང་བཅས་



བཅོ་བརྒྱུད་
༄༅། །པ། དཔུང་པ་གཉིས་དང་། མཁྲིག་མ་གཉིས་དང་། ལོང་བུ་གཉིས་རྣམས་སུ་རུས་པའི་གཞུང་གསུམ་གསུམ་རུས་པའི་དྲྭ་བས་སྦྲེལ་ཞིང་། རྩེ་ལ་རུས་ཕྲེང་དང་བཅས་པའི་གདུ་བུ་སོ་སོས་བརྒྱན་པ། སྐུ་སྟོད་ལ་དར་ནག་
པོའི་ཡུག་གོན་གསོལ་བའི་སྣེ་མོ་གཉིས་ཕྱག་གི་འོག་ནས་སོང་སྟེ་སྟ་ཟུར་ཙམ་དུ་རླུང་གིས་བསྐྱོད་པའི་རྣམ་པ་ཅན་གྱི་ལྷབ་ལྷུབ་དང་བཅས་པ། སྦྲུལ་རིགས་བཞིས་དབུ། སྙན། མགུལ། ཕྱག ཞབས། སེ་རལ་ཁ་རྣམས་ལ་བརྒྱན་ཞིང་། རིན་པོ་
ཆེའི་རྒྱན་ཐམས་ཅད་ཀྱིས་བརྒྱན་པ། བ་སྤུའི་བུ་ག་ནས་འཕྲོས་པའི་ཡེ་ཤེས་ཀྱི་མེ་དཔུང་འབར་ཞིང་འཁྲུགས་པའི་དབུས་ན་འགྱིང་ཞིང་བཞུགས་པ། ཁམས་གསུམ་ཟིལ་གྱིས་གནོན་པ། སྲིད་པ་གསུམ་གྱི་འབྱུང་པོ་ཐམས་ཅད་ཟ་བར་ནུས་པའི་རྣམ་
བརྗིད་ཅན། སྤྲུལ་པའི་ཕོ་ཉ་ལྔ་དང་བཅས་ཤིང་མཐོང་བ་ཙམ་གྱིས་བདུད་དང་ལོག་འདྲེན་ཐམས་ཅད་ཀྱི་སྙིང་ཅིག་ཅར་དུ་འབྱིན་པར་ནུས་པའི་ཁྲོ་བོའི་དབང་པོ་དེ་ལྟ་བུ་ལ་སེམས་གཟུང་། ཡང་སྤྲུལ་པའི་ཕོ་ཉ་ནས་སྤྱན་དབུས་མའི་བར་དང་། སྤྱན་དབུས་
མ་ནས་སྤྲུལ་པའི་ཕོ་ཉའི་བར་རེས་འཇོག་ཏུ་སེམས་གཟུང་། དེ་ནས་ཕྱོགས་བཅུའི་ཁྲོ་བོ་རྣམས་ལའང་སྤྱན་དབུ་མ་ནས་མེ་དཔུང་འབར་བའི་དབུས་ན་བཞུགས་པའི་བར་སྐུ་མདོག་དང་རྣམ་པ་བྱིང་སྔར་དང་འདྲ་བ་ལས། ཕྱག་གཡས་པས་རྡོ་རྗེས་མཚན་
པའི་གྲི་གུག་ནམ་མཁའ་ལ་འཕྱར་བ། གཡོན་པས་ཐོད་ཁྲག་ཐུགས་ཀར་བསྣམས་པ། ཞབས་གཡས་བསྐུམ་གཡོན་བརྐྱང་པའི་རྣམ་པ་ཅན། སྲིན་པོ་ཁྲོས་པ་ལྟ་བུ་ལ་སེམས་འཛིན་པར་བྱེད། དེ་དག་རེ་རེ་ལའང་གསལ་ན་གསལ་ཏེ་འཕྲོ་གཅད། མི་
137
བྲག་རྫོང་ཁྲིད་



གསལ་ན་མི་གསལ་ཏེ་འཕྲོ་གཅད། བསམ་གཏན་གྱི་དུག་དབྱུང་ཞིང་ཉམས་སུ་བླངས་ནས་ཞི་གནས་ཀྱི་ཏིང་ངེ་འཛིན་རྒྱུད་ལ་ཅི་སྐྱེས་བྱ་བ་གལ་ཆེ་གསུངས། ༈ གསུམ་པ་བསྲུང་བྱ་སྦ་བའི་གནད་ལ། ལུས་སྦ་བ། ངག་སྦ་བ། ཡིད་སྦ་བ། ཞར་
བྱུང་གོ་བགོ་བ་དང་བཞི། དང་པོ་ལུས་སྦ་བ་ལ་དཀྱུས་ན་རྡོ་རིང་པ་ཁྲིད་ཡིག་ཏུ་ཡོད་པའི་གདམ་ངར་བཞེད་ཀྱང་ད་ལྟ་ཕྱག་ལེན་མི་མཛད། མཆན།.རྡོ་རྗེ་གྲི་གུག་གི་ལྟེ་བར་བསྒོམ་པར་བཤད་ཀྱང་ཅུང་ཟད་སྒྲུབ་ཅིང་ཚེ་ལ་གཟན་པས་རྡོ་རྗེ་ཐོད་པ་ཁ་སྦྱོར་གྱི་ནང་དུ་བསྒོམ་པར་
བཞེད་མོད། གཙོ་བོར་འདི་བཞིན་མཛོད་པས། རང་གི་སྙིང་གར་པདྨ་དང་ཉི་མའི་སྟེང་དུ་རྡོ་རྗེ་སྔོན་པོ་རྩེ་ལྔ་པ་གྱེན་དུ་ལངས་པའི་རྣམ་པ་ཅན་གྱི་ལྟེ་བ་སྟོང་པའི་ནང་དུ་ཉི་མའི་དཀྱིལ་འཁོར་གྱི་སྟེང་དུ་ཡེ་ཤེས་ལྔའི་ངོ་བོ་གཟུང་འཛིན་དང་བྲལ་བའི་ཧཱུཾ་སྔོན་
%པོ། དེའི་ཀླད་ཀོར་གྱི་ནང་དུ་བླ་མ་བསྲུང་ན་སྐུ་བསྒོམ། མདུན་དུ་ཕ་མ་སློབ་དཔོན་ལ་སོགས་པ། གཡས་སུ་སྤུན་ཟླ་དང་ཕོ་ཉེ། གཡོན་དུ་མོ་ཉེའི་རིགས། རྒྱབ་ཏུ་འཁོར་གཡོག་དང་སློབ་མ། འོག་ཏུ་ནོར་རྫས། ཡང་སྡེ་ཆེན་པོ་བསྲུང་ན་མངའ་
ཞབས༑ སེར་བ་བསྲུང་ན་འོངས། སྦྱིན་བདག་དང་ཡུལ་འཁོར་བསྲུང་ན་གང་བསྲུང་བ་དེ་རྣམས་སེམས་ཀྱི་ཆོ་འཕྲུལ་ཡིན་པས་འོག་ཏུ་བསྒོམ། སྔགས་ཕྲེང་གསུང་རྒྱུན་ལ་བསྲུང་བྱ་རྣམས་ཀྱི་མཐར་ནང་སྐོར་དུ་ཡི་གེ་བདུན་མ། དེའི་ཕྱི་སྐོར་དུ་ཡི་གེ་
བཅུ་གཉིས་མ། དེའི་མཐར་ཤཱ་ས་ན་རྣམས་ཁ་དོག་མཐིང་ནག་འོད་ཟེར་འཕྲོ་བས་གཡས་སུ་བསྐོར་བའོ། །གཉིས་པ་ངག་སྦ་བ་ནི། བླ་མའི་ཐུགས་ཀར་མཚན་གྱི་ཡི་གེ་དང་པོ་དང་། གཞན་རྣམས་ཀྱི་མིང་ཡིག་དང་པོ་ཧཱུྃ་གི་ཞབས་ཀྱུའི་ནང་དུ་
138



།བསམ། མིང་ཡིག་དང་པོའི་ངོས་འཛིན། བརྩེགས་པའི་ཐོག་མ། བསྒྲིགས་པའི་དབུས། རྡོ་རྗེ་ལྟ་བུའི་རྭ་དང་། བསོད་ནམས་ལྟ་བུའི་ས་ལ་ཀླད་ཀོར་གྱིས་བརྒྱན་པ། ཧཱུཾ་གི་ཞབས་ཀྱུའི་ནང་ངམ་རང་རང་གི་སྙིང་གར་
བསྒོམས་ཀྱང་རུང་ངོ༌། །གསུང་རྒྱུན་ལ་མིང་ཡིག་དང་པོ་ཐིག་ལེས་བརྒྱན་པ་སོ་སོའི་སྙིང་གར་བསྒོམ་པ་ལས་ཧཱུྃ་གི་ཞབས་ཀྱུའི་ནང་དུ་བསྒོམ་པར་མི་མཛད། གསུམ་པ་ཡིད་སྦ་བ་ནི། གསུང་རྒྱུན་ལ་སོ་སོར་སྙིང་གར་མིང་ཡིག་དང་པོ་ཐིག་ལེས་བརྒྱན་
|པའི་ཀླད་ཀོར་གྱི་ནང་དུ་བསྲུང་བྱ་རང་རང་གི་ཡིད་ཀྱི་ངོ་བོ་ཧཱུྃ་མཐིང་ནག་སྤུས་བྲིས་པ་ཙམ་རེ་བསམ་མོ། །བཞི་པ་ཞར་བྱུང་གོ་བགོ་བ་ནི། ཧཱུྃ་ལས་འོད་ཟེར་འཕྲོས་པས་རང་མགོན་པོར་གྱུར་པ་དང་བསྲུང་བྱ་ཐམས་ཅད་ཀྱི་ལུས་ལ་རྡོ་རྗེ་ཕྲ་མོ་ནས་འབྲས་
# ཙམ་གྱིས་གོ་མཚམས་མེད་པར་གཏམས་པར་བསམ། དེ་ནས་ཁྲིད་དཀྱུས་ལ་མི་མཛད་ཀྱང་གུད་དུ་འཁོར་ལོ་སེར་ཆུང་ཆིག་བརྒྱུད་ཐོབ་པའི་སྐལ་བཟང་རྣམས་ཀྱིས་ཡིག་ཆུང་བཞིན་བསྒོམ། ༈ །བཞི་པ་སྐུ་གསུང་ཐུགས་མི་འགྱུར་བའི་གོ་ཆའི་གནད་
ཀྐཱ ལ༑ སྐུ་མི་འགྱུར་བ་གོ་ཆའི་གནད། གསུང་མི་འགྱུར་བ་གོ་ཆའི་གནད། ཐུགས་མི་འགྱུར་བ་གོ་ཆའི་གནད། ཞར་བྱུང་ལྕེ་བྱིན་གྱིས་བརླབ་པ་དང་བཞི། དང་པོ་སྐུ་མི་འགྱུར་བ་གོ་ཆའི་གནད་ནི། རང་ཉིད་མགོན་པོར་གྱུར་པའི་སྤྱི་བོར་ཨོཾ་ལས་
འཁོར་ལོ་དཀར་པོ་ཨོཾ་གྱིས་མཚན་པ། མགྲིན་པར་ཨཱཿ ལས་པདྨ་དམར་པོ་ཨཱཿ ས་མཚན་པ། སྙིང་གར་ཧཱུྃ་ལས་རྡོ་རྗེ་སྔོན་པོ་ཧཱུྃ་གིས་མཚན་པ། སྤྱི་བོར་ཨོཾ་ལས་འོད་ཟེར་འཕྲོས་པས་སངས་རྒྱས་བྱང་སེམས་དཔའ་བོ་མཁའ་འགྲོའི་བྱིན་རླབས་ནུས་
I34
བཅུ་དགུ་བྲག་རྫོང་ཁྲིད་



རྒྱུད་སྡེ་ཀུན་བཏུས་
མཐུ་ཐམས་ཅད་ཨོཾ་ལ་ཐིམ། དེ་ལས་འོད་ཟེར་དཀར་པོ་འཕྲོས་པས་ལུས་ཐམས་ཅད་ལ་ཁྱབ། ལུས་ཀྱི་སྡིག་སྒྲིབ་དང་ལྷ་འདྲེའི་བྱད་དུ་བཅུག་པ་དག ལུས་འཇིག་མེད་རྡོ་རྗེ་ལྟ་བུའི་ཚེ་ཐུབ་པར་བསམ། གཉིས་པ་གསུང་མི་འགྱུར་བ་གོ་ཆའི་གནད་
ནི༑ མགྲིན་པའི་ཨཱ༔ ལས་འོད་ཟེར་དམར་པོ་འཕྲོས་པས་གོང་བཞིན་སངས་རྒྱས་སོགས་ཀྱི་བྱིན་རླབས་ནུས་མཐུ་ཨཱཿ ལ་ཐིམ། དེ་ལས་འོད་ཟེར་དམར་པོ་འཕྲོས། ལུས་ཐམས་ཅད་ལ་ཁྱབ་པས། ངག་གི་སྡིག་སྒྲིབ་དང་ངག་མནན་པ་དང་ལྷ་འདྲེའི་
བྱད་དུ་བཅུག་པ་དག གསུང་འགག་མེད་དབྱངས་དྲུག་ཅུ་ཐོབ་པར་བསམ། གསུམ་པ་ཐུགས་མི་འགྱུར་བ་གོ་ཆའི་གནད་ནི། ཐུགས་ཀའི་ཧཱུཾ་ལས་འོད་ཟེར་འཕྲོས་པས་སངས་རྒྱས་ཐམས་ཅད་ཀྱི་ནུས་མཐུ་ཧཱུྃ་ལ་ཐིམ། དེ་ལས་འོད་ཟེར་མཐིང་ག་
འཕྲོས། ལུས་ཐམས་ཅད་ལ་ཁྱབ། ཡིད་ཀྱི་སྡིག་སྒྲིབ་དང་ལྷ་འདྲེའི་གནད་གཟེར་དག ཡིད་འཁྲུལ་མེད་ཆོས་སྐུ་ཐོབ་པར་བསམ། དེ་ལྟར་སྐུ་གསུང་ཐུགས་ཀྱི་དམིགས་པ་སྦྲེལ་ནས་བྱས་པའི་མཐར། ཨོཾ་ཤྲཱི་མ་ཧཱ་ཀཱ་ལཱ་ཡ། མམ་ཀཱ་ཡ་ཝཱ་ཨཱིཏྟ་རཀ་
རཀྵ་ཀུ་རུ་ཀུ་རུ་སྭཱ་ཧཱ། བརྒྱ་རྩ་ལ་སོགས་པ་ཅི་ནུས་བཟླ། ༈ བཞི་པ་ཞར་བྱུང་ལྕེ་བྱིན་གྱིས་བརླབ་པ་ནི། གསུང་རྒྱུན་ལ་གྲེ་བུགས་སུ་རཾ་དམར་ནག་ལུག་གི་རིལ་མ་ཙམ་ལས་མེ་འབར་ཏེ་ཐ་མལ་གྱི་ལྕེ་གཞོབ་ཐུལ་གྱིས་བསྲེགས། དེ་ནས་ཧཱུྃ་ལས་ལྕེ་
རྡོ་རྗེ་དཀར་པོ་རྩེ་ལྔ་པར་གསལ་བའི་ལྟེ་བར་ཧཱུྃ་དཀར་པོ་ཉལ་ཐབས་སུ་གནས་པའི་མགོ་བོ་གྲེ་བའི་ཕུགས་དང་། ཞབས་ཀྱུ་ལྕེའི་རྩེ་མོའི་ཕྱོགས་ལ་བསྟན་པ། དེའི་མཐར་ཨཱ་ལི་ཀཱ་ལིས་གཡས་སྐོར་དུ་བསྐོར་བའམ། ཡང་ན་དབྱངས་གསལ་མེད་པར་ལྟེ་
140



༄༅། །བ་དང་ར་རྣམས་ཀྱི་ནང་དུ་ཨོཾ་ཤྲཱི་མ་ཧཱ་ཀཱ་ལཱ་ཡ། མ་མ་བཛྲ་ཛིཧཱ་རཀྵ་རཀྵ་ཀུ་རུ་ཀུ་རུ་སྭཱ་ཧཱ། ཞེས་པའི་སྔགས་ཕྲེང་མེ་འབར་བཞིན་པ། དམར་ཤར་ར་བ། དེ་དག་ལས་འབར་བའི་མེས་ལྕེའི་གནོད་བྱེད་དང་མ་དག་པ་
ཐམས་ཅད་གཞོབ་ཐུལ་དུ་བསྲེགས་པར་བསམས་ལ། གོང་གི་སྔགས་བདུན་ནམ་གསུམ་བརྗོད། གལ་ཏེ་བདག་ལ་གཞན་གྱི་ངག་མནན་སོགས་ཀྱིས་རྟགས་བྱུང་ན། དམིགས་པ་དང་སྔགས་ལ་གཙོ་བོར་འབད་པས་མྱུར་དུ་སྐྱོན་ལས་གྲོལ་བ་ནི་མྱོང་བས་
༡ གྲུབ་པ་ཡིན་ལ། དེར་མ་ཟད་རྒྱུན་དུ་བཟླས་ནའང་ལྕེ་བདེ་རུ་འགྲོ་བ་ནི་ངེས་པའོ། །གསུང་རྒྱུན་ལ་རྡོ་རྗེའི་ལྟེ་བར་མགོ་གྲེ་ཕུགས་སུ་བསྟན་པའི་ཧཱུྃ་དཀར་པོའི་མཐར་ཨཱ་ལི་ཀཱ་ལི་ཁ་དོག་དཀར་པོ། རྭ་རྣམས་ལ། ཨོཾ་བཛྲ་ཛཾ་ཧཱ་སོགས་ཐོ་བརྩེགས་སུ་
|དམར་ཤར་རེ་བསྒོམ་མོ། ༈ །ལྔ་པ་འཁོར་ལོ་བསྐོར་བའི་གནད་ལ། ཡི་གེ་མཾ་གྱིས་བྱིན་གྱིས་བརླབ་ཅིང་ངར་བླུད་པ། འཁོར་ལོ་བསྐོར་བ་དངོས། ཙཀྲ་རཀའི་སྔགས་ཀྱིས་བརྟན་པར་བྱ་བ་དང་གསུམ། དང་པོ་ཡི་གེ་མཾ་གྱིས་བྱིན་གྱིས་བརླབ་ཅིང་
ཤྩ ངར་བླད་པ་ནི། དེ་ནས་འཁོར་ལོའི་ནུས་པ་བསྐྱེད་པའི་ཕྱིར་ཐུགས་ཀའི་ས་བོན་གྱི་འོད་ཀྱིས་ཕྱོགས་བཅུའི་སངས་རྒྱས་བྱང་སེམས་སོགས་ཀྱི་ནུས་མཐུ་ཐམས་ཅད་ཡི་གེ་མཾ་གསེར་གྱི་མདོག་ཅན་གྱི་རྣམ་པར་ཐིམ་པས་བརྟན་ཞིང་ནུས་ལྡན་དུ་
བསམ༔ གཉིས་པ་འཁོར་ལོ་བསྐོར་བ་དངོས་ནི། ངག་ཏུ་ཧཱུྃ་ཞེས་བརྗོད་པས་འཁོར་ལོ་གཡས་སུ་དྲག་ཏུ་འཁོར་བས་གནོད་བྱེད་ནད་གདོན་སོགས་རྩྭ་སྦུར་མེས་བསྲེགས་པ་བཞིན་འཁོར་ལོ་དང་མེ་འོད་ཀྱིས་རྗེས་མེད་དུ་བསྲེགས་པར་བསམ། གསུམ་པ་



ཙཀྲ་རཀཱའི་སྔགས་ཀྱིས་བརྟན་པར་བྱ་བ་ནི། ཨོཾ་བཛྲ་ཙཀྲ་རཀྵ་ཧཱུཾ་ཧཱུཾ་ཧཱུྃ་ཞེས་བརྗོད་པས་བརྟན་པར་བྱ། སྔོན་དུ་འཁོར་ལོ་བསྐོར། དེ་རྗེས་ཙཀྲ་རཀའི་སྔགས་ཀྱིས་བརྟན་པར་བྱ་བ་འདི་ནི་གསུང་རྒྱུན་ནོ། ༈ །གཉིས་པ་ཁྱད་པར་གྱི་མན་ངག་མདེ་ཁར་
གདགས་པ་ལ། ཁྱད་པར་ཐུན་མོང་བའི་མན་ངག་མདེའུ་ཁར་གདགོས་པ་དང་། ཁྱད་པར་ཐུན་མོང་མ་ཡིན་པའི་མན་ངག་མདེ་ཁར་གདགས་པ་གཉིས། དང་པོ་ཁྱད་པར་ཐུན་མོང་བའི་མན་ངག་མདེ་ཁར་གདགས་པ་ལ། བཙན་པོའི་མཁར་དུ་གཞུག་
པ། ཁམས་གསུམ་གཡུལ་དུ་གཅད་པ། རྣོ་གསུམ་མཚོན་དུ་བརྡུང་བ། འཁོར་ལོ་ཇག་པ་བགྱེ་བ་དང་བཞི། དང་པོ་བཙན་པོའི་མཁར་དུ་གཞུག་པ་ལ། སྤྲོ་བསྡུའི་མཁར་དུ་གཞུག་པ། སྟོང་ཉིད་རྡོ་རྗེའི་མཁར་དུ་གཞུག་པ། ཐོད་པ་ཉི་ཟླའི་མཁར་དུ་
གཞུག་པ་དང་གསུམ། དང་པོ་སྤྲོ་བསྡུའི་མཁར་དུ་གཞུག་པ་ལ། ཐུན་མོང་བའི་སྤྲོ་བསྡུའི་མཁར་དུ་གཞུག་པ་དང་། ཐུན་མོང་མ་ཡིན་པའི་སྤྲོ་བསྡུའི་མཁར་དུ་གཞུག་པ་གཉིས། དང་པོ་ཐུན་མོང་བའི་སྤྲོ་བསྡུའི་མཁར་དུ་གཞུག་པ་ནི། རང་གུར་གྱི་ཡོ
མགོན་པོར་གསལ་བའི་ཐུགས་ཀའི་ཧཱུྃ་ལས་འོད་ཟེར་ནམ་མཁའི་ཁམས་ཁྱབ་པར་འཕྲོས་པས། ཕྱོགས་བཅུའི་རྩ་བརྒྱུད་ཀྱི་བླ་མ་ཡི་དམ་སངས་རྒྱས་བྱང་སེམས་གསང་སྔགས་རིག་སྔགས་གཟུངས་སྔགས་དཔའ་བོ་མཁའ་འགྲོ་ཆོས་སྐྱོང་སྲུང་མ་གྲུབ་པ་
རིག་འཛིན་གྱི་ཚོགས་ལ་སོགས་པ་སྤྲིན་གཏིབས་པ་བཞིན་དུ་སྤྱན་དྲངས་ཏེ་གཉིས་སུ་མེད་པར་ཐིམ་པས། རང་ཉིད་དེ་དག་དང་དབྱེར་མི་ཕྱེད་པའི་ངོ་བོར་གྱུར་ཏེ། ལུས་ངག་ཡིད་གསུམ་རྡོ་རྗེའི་རང་བཞིན། རྡོ་རྗེའི་གོ་ཁྲབ་དང་ལྡན་པས་གང་གིས་ཀྱང་



ཆ
༄༅། །མི་ཆོད་པ། མི་ཤིགས་པའི་བདག་ཉིད་ཅན། འོད་ཟེར་དཔག་ཏུ་མེད་པ་འཕྲོས་པས་སྲིད་གསུམ་ཟིལ་གྱིས་མནན་ཅིང་སུས་ཀྱང་གླགས་བལྟ་བར་མི་ནུས་པ། ཕར་ལོག་འདྲེན་མ་ལུས་པ་འཇིགས་པ་དང་འཇོམས་པ་ལ་ཐོགས་
ཕ་མེད་པའི་རང་བཞིན་དང་ལྡན་པར་བསྒོམ་ཞིང་ཡི་གེ་བདུན་པ་བཟླ། གཉིས་པ་ཐུན་མོང་མ་ཡིན་པའི་སྤྲོ་བསྡུའི་མཁར་དུ་གཞུག་པ་ནི། རང་གི་ཐུགས་ཀ་ནས་འོད་ཟེར་འཕྲོས། ཕྱོགས་བཅུ་ན་བཞུགས་པའི་རྩ་བརྒྱུད་ཀྱི་བླ་མ་ཡི་དམ་སངས་རྒྱས་བྱང་
སེམས་དཔའ་བོ་མཁའ་འགྲོ་གྲུབ་པ་རིག་འཛིན་ཆོས་སྐྱོང་སྲུང་མ་ཐམས་ཅད་ཀྱི་སྐུ་གསུང་ཐུགས་ཀྱི་བྱིན་རླབས་ནུས་པ་ཐུགས་རྗེ་མཐུ་སྟོབས་ཐམས་ཅད་རྡོ་རྗེ་སྔོན་པོ་རྩེ་ལྔ་པའི་ལྟེ་བ་ལ་ཧཱུཾ་གིས་མཚན་པ་ཧཱུྃ་གི་རང་སྒྲ་སྒྲོགས་ཤིང་ཡེ་ཤེས་ཀྱི་མེ་འབར་བའི་
ཨོ་རྣམ་པས་ནམ་མཁའ་བར་སྣང་ས་གཞི་ཐམས་ཅད་གང་བ་ཆར་ཆེན་པོ་བབ་པ་བཞིན་ཐིབ་ཐིབ་བྱོན། བདག་དང་བསྲུང་བྱ་སྲུང་བའི་འཁོར་ལོ་དང་བཅས་པ་ལ་སིབ་སིབ་ཐིམ་པས་སྔར་བས་ཀྱང་བཀྲག་དང་གཟི་མདངས་ཕུན་སུམ་ཚོགས་ཤིང་འོད་ཟེར་ཉི་མ་
q |འབུམ་གྱི་གཟི་བརྗིད་ལས་ཀྱང་ཆེས་ལྷག་པ། སུས་ཀྱང་གཞིག་པ་དང་གཞོམ་པར་མི་ནུས་པའི་རྡོ་རྗེའི་རང་བཞིན་རྡོ་རྗེའི་གོ་ཁྲབ་དང་ལྡན་པར་གྱུར་པར་བསམ་ཞིང་ཡི་གེ་བདུན་པ་བཟླ། གཉིས་པ་སྟོང་ཉིད་རྡོ་རྗེའི་མཁར་དུ་གཞུག་པ་ནི། ཡང་རང་གི་
ཐུགས་ཀ་ནས་འོད་ཟེར་འཕྲོས་པས་ཁམས་གསུམ་སྣོད་བཅུད་འཁོར་འདས་བརྟན་གཡོའི་དངོས་པོ་དང་བཅས་པ་ཐམས་ཅད་ལ་ཕོག་པས། ལན་ཚྭ་ཆུར་བཅུག་པ་བཞིན་འོད་ཟེར་སྔོན་པོ་བདེ་བ་ཆེན་པོའི་རང་བཞིན་དུ་ལྟེམ་གྱིས་ཞུ་ནས་ཚུར་འདུས་རྡོ་རྗེའི་
143



རྒྱུད་སྡེ་ཀུན་བཏུས་
བྲག་རྫོང་གི་ཕྱི་རོལ་དུ་སྔོ་ཐིབས་སེ་གནས་པ་ལ་སེམས་ཞུགས་པ་བཞིན་དུ་གཏད་པས། དེ་ཐམས་ཅད་རྡོ་རྗེ་སྔོན་པོ་རྩེ་དགུ་པ་ནམ་མཁའི་ཁམས་ཐམས་ཅད་གང་བའི་རྣམ་པ་ཅན་གྱི་ལྟེ་བ་སྟོང་པའི་ནང་དུ་བདག་ཉིད་རྟེན་དང་བརྟེན་པར་བཅས་པའི་སྲུང་
འཁོར་ཐམས་ཅད་མངོན་སུམ་བཞིན་དུ་གནས་པར་བསམ་ཞིང་ཡི་གེ་བདུན་པ་བཟླ། གསུམ་པ་ཐོད་པ་ཉི་ཟླའི་མཁར་དུ་གཞུག་པ་ནི། ཡང་འོད་ཟེར་འཕྲོས། ཕྱོགས་བཅུའི་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་གྲུབ་པ་རིག་འཛིན་
ཆོས་སྐྱོང་སྲུང་མ་ཐམས་ཅད་ཀྱི་སྐུ་གསུང་ཐུབ།ས་ཀྱི་བྱིན་རླབས་དང་ནུས་མཐུ་ཐམས་ཅད་ཨཱ་ལི་དཀར་པོ་དང་ཀཱ་ལི་དམར་པོའི་རྣམ་པས་ནམ་མཁའི་ཁམས་ཐམས་ཅད་གང་བར་བྱོན། རྡོ་རྗེ་ལྟེ་བའི་ཕྱེད་མན་ཆད་ཨཱ་ལིའི་ཕྲེང་བས་གཡོན་སྐོར་དང་། ཕྱེད་
ཡན་ཆད་ཀཱ་ལིའི་ཕྲེང་བས་གཡས་སྐོར་དུ་གོ་མཚམས་མེད་པར་གཏམས་པ། དེ་ལ་སེམས་ཆེར་གྱིས་གཏད་པས་ཨཱ་ལི་རྣམས་འོད་དུ་ཞུ་བ་ལས་ཟླ་བའི་རང་བཞིན་གྱི་ཐོད་པ་དཀར་པོ་སྟོང་གསུམ་གྱི་ཚད་དང་མཉམ་པའི་ནང་དུ་རྡོ་རྗེའི་ལྟེ་བ་ཕྱེད་མན་ཆད་
ནུབ་པ། ཀཱ་ལི་རྣམས་འོད་དུ་ཞུ་བ་ལས་ཉི་མའི་རང་བཞིན་གྱི་ཐོད་པ་དམར་པོ་སྟོང་གསུམ་གྱི་ཚད་དང་མཉམ་པའི་ནང་དུ་རྡོ་རྗེའི་ལྟེ་བ་ཕྱེད་ཡན་ཆད་ནུབ་པ། དེ་གཉིས་ཁ་སྦྱར་བའི་མཚམས་མི་མངོན་པ། དུམ་བུ་གཅིག་ཏུ་གྱུར་པས་རླུང་ཡང་ཐར་ས་མེད་
པར་བསམ། ཉི་མའི་རང་བཞིན་གྱི་ཐོད་པ་དེའི་སྟེང་དུ་མེ་ལོང་ལ་གཟུགས་བརྙན་ཤར་བའི་ཚུལ་གྱིས་སྣ་ཚོགས་རྡོ་རྗེ་ཤར་དཀར། ལྷོ་སེར། ནུབ་དམར། བྱང་ལྗང་། ལྟེ་བ་མཐིང་ནག་གི་སྟེང་དུ་ཧཱུྃ་ཨཱཿ ༀ་གསུམ་སྟེང་ནས་སྟེང་དུ་བརྩེགས་པའི་ཨོ་
14



རྡ
ཉེར་གཉིས་
༄༅། །ལས་འོད་ཟེར་སྔོན་པོ་ཞིག་ནང་གྱིས་བྱུང་། ཨ༔ དང་ཧཱུྃ་བརྒྱུས་ཏེ་ཧཱུཾ་ལས་ཆུ་ལས་ཆུ་བུར་རྡོལ་བ་ལྟར་ཨཱ་ལི་དཀར་པོ་དང་ཀཱ་ལི་དམར་པོའི་ཕྲེང་བ་འོད་སྔོན་པོའི་ཕྲེང་ཐག་གིས་བརྒྱས་པའི་རྣམ་པ་ཅན་ནར་གྱིས་
བྱུང་༑ དེའང་ཀཿ ཐུང་གི་མགོ་ཧཱུྃ་གི་མདུན་ལ་བསྟན་པའི་ཞབས་ལ་ཨཱ་རིང་པོའི་དབུ་བསྟན་པ། དེས་མཚོན་པས་རིམ་བཞིན་དུ་བྱུང་སྟེ་ཀྵ འི་ཞབས་ཧཱུྃ་གི་རྒྱབ་ཏུ་སིབ་སྟེ་ཐིམ་པར་བསམས་ལ། ངག་ཏུ། ཨ་ཨཱ། ཨི་ཨཱི། ཨུ་ཨཱ། རིམཱི ཚ་
ཨེ་ཨཻ། ཨོ་ཨཽ། ཨཾ་ཨ༔ ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ་ཀྵ བདག་ཅག་འཁོར་དང་བཅས་པ་ལ་བར་དུ་གཅོད་པ་ཐམས་ཅད་ལས་སྲུངས་ཤིག་རཀྵ་རཀ་ཞེས་
ཚར་གཅིག་བརྗོད་ལ་ཡི་གེ་བདུན་པ་བཟླ། ཡང་ཧཱུཾ་གི་གཡས་ནས་དབྱངས་གསལ་གྱི་ཕྲེང་བ་འོད་སྔོན་པོའི་ཕྲེང་ཐག་གིས་བརྒྱུས་པའི་རྣམ་པ་ཅན་རིམ་བཞིན་བྱུང་། འི་ཞབས་ཧཱུྃ་གི་གཡོན་དུ་ཐིམ་པར་བསམས་ལ་སྔར་བཞིན་ངག་ཏུ་ཚར་གཅིག་བརྗོད་
ཀྐཱ དེ༑ མདུན་རྒྱབ་དང་གཡས་གཡོན་དུ་རྒྱ་གྲམ་དུ་དཀྲིས་པའི་མདུད་པ་ལྟ་བུ། ཧཱུྃ་གི་མཐར། ཧཱུྃ་ལས་ཡེ་དྷརྨའི་སྔགས་ཕྲེང་ཁ་དོག་དཀར་པོ་འོད་སྔོན་པོའི་ཕྲེང་ཐག་གིས་བརྒྱུས་པ་སྐོར་གཅིག་གིས་ཆིལ་གྱིས་བསྐོར་བར་བསམ། ཡེ་དྷརྨའི་
མཐར༑ བདག་ཅག་འཁོར་དང་བཅས་པ་ཐམས་ཅད་ལ་བར་དུ་གཅོད་པ་ཐམས་ཅད་རཀྵ་རཀ། ཞེས་ཚར་གཅིག་ངག་ཏུ་བརྗོད་པར་བྱེད་ཅིང་ཡི་གེ་བདུན་པ་བཟླ། ཡེ་དྷར་ཁ་དོག་དཀར་པོ་ཡིན་གསུང་། ༈ །གཉིས་པ་ཁམས་གསུམ་གཡུལ་དུ་གཅད་
145
བྲག་རྫོང་ཁྲིད་



པ་ལ། འཁོར་ལོས་གཅད་པ་དང་ཆོས་ཉིད་ཀྱིས་ག་ཅད་པ་གཉིས། དང་པོ་འཁོར་ལོས་གཅད་པ་ནི། བསྒོམ་པའི་འཁོར་ལོ་གུར་ཁང་མེ་འོད་དང་བཅས་པ་ཇེ་ཆེ་ཇེ་ཆེ་ལ་ནམ་མཁའི་ཁམས་ཐམས་ཅད་གང་བའི་རྣམ་པ་ཅན་གཡས་སྐོར་དུ་དྲག་ཏུ་འཁོར་
བའི་སྒྲ་འབྲུག་སྒྲ་འབུམ་དུས་ཅིག་ཅར་དུ་བསྒྲགས་པ་ལྟར་འུ་རུ་རུ་སྒྲོགས་བཞིན་པ་དང་། ནང་ན་བཞུགས་པའི་ལྷ་རྣམས་ཀྱང་ཇེ་ཆེ་ཇེ་ཆེ་ལ་ནམ་མཁའི་ཁམས་ཐམས་ཅད་གང་བའི་རྣམ་པ་ཅན་སྐུའི་ཚད་བློས་གཞལ་བར་མི་ནུས་པ། འོད་ཟེར་གྱི་གཟི་
བརྗིད་ཉི་མ་འབུམ་མམ་དུས་མཐའི་མེ་ལས་ཀྱང་ཆེས་ལྷག་པར་གྱུར་ཏེ། དེ་དག་གི་འོད་དང་འོད་ཟེར་དང་གཟི་བརྗིད་ཀྱིས་སྲིད་པ་གསུམ་གྱི་འབྱུང་པོ་ཐམས་ཅད་དངངས་སྐྲག་བརྒྱལ་རྨུགས་དྲན་པ་ཉམས་པར་གྱུར་ཏེ། དྲན་འགུལ་ཅུང་ཟད་ཙམ་ཡང་མི་
# ནུས་པ་ནག་ཐུམ་གྱིས་སོང་། སླར་ཅུང་ཟད་དྲན་པ་རྙེད་དེ་འདི་ལྟ་བུ་གང་ལས་བྱུང་བལྟས་པའི་ཚེ། རྣལ་འབྱོར་པ་དེས་ཏིང་ངེ་འཛིན་བསྒོམས་པའི་ནུས་མཐུར་ཤེས་ནས་ཤིན་ཏུ་དངངས་ཤིང་སྐྲག་པས་བདག་ཉིད་ལ་མགོན་སྐྱབས་ཞུ་བའི་བསམས་པས་རྡོ་
རྗེ་བྲག་རྫོང་གི་རྩ་བར་གུས་འདུད་དང་བཅས་ནས་འཁོད་པའི་སྙིང་ག་ནས་རང་རང་གི་སྲོག་གི་སྙིང་པོ་འོད་ཟེར་མེ་ལྟ་བུ་དམར་ནར་གྱིས་བྱུང་། ཞབས་འོག་གི་བདུད་ཐམས་ཅད་ཀྱི་ངོ་བོ་མི་རོ་དམར་སེར་མགོ་བོ་གཡས་སུ་བསྟན་པ་དེ་ལ་སིབ་ཀྱིས་ཐིམ་
སོང་བས། དེ་ཐམས་ཅད་ཀྱི་སྲོག་སྙིང་བདག་གི་དབང་དུ་འདུས་ཏེ། ཇི་སྲིད་བྱང་ཆུབ་མ་ཐོབ་ཀྱི་བར་དུ་བདག་གི་བཀའ་ལས་ཅུང་ཟད་ཙམ་དུའང་འདའ་བར་མི་ནུས་པར་ཤིན་ཏུ་དངངས་ཤིང་སྐྲག་པས་འདར་ལྡི་ལི་ལི་བདག་གི་བཀའ་ཉན་གསུང་སྡོད་བྱེད་
146



༄༅། །པའི་དམིགས་པ་དྲག་ཏུ་བྱེད་ཅིང་ཤཱ་ས་ན་བཟླ། གཉིས་པ་ཆོས་ཉིད་ཀྱིས་གཅད་པ་ལ། ཐུན་མོང་དང་ཐུན་མོང་མ་ཡིན་པ་གཉིས། དང་པོ་ཐུན་མོང་བ་ནི། མཐར་གདུལ་བྱའི་དགྲ་བགེགས། འདུལ་བྱེད་མཁན་བདག་
ཉིད༑ འདུལ་བའི་ཐབས་ལྟ་སྔགས་ལ་སོགས་པ་ཐམས་ཅད་རང་སེམས་གཅིག་ཉིད་དེ་དང་དེར་ཤར་བ་མ་གཏོགས་དོན་གཤིས་ལ་ཕྱི་རོལ་དུ་གྲུབ་པ་ཅུང་ཟད་ཙམ་ཡང་མེད་ལ། འཆད་བྱའི་སེམས་ཀྱང་གསལ་སྟོང་ཟུང་འཇུག་བརྗོད་པ་ཐམས་ཅད་དང་
བྲལ་བར་ཐག་གཅད། འཛིན་མེད་དུ་ཇི་ཙམ་གནས་ཀྱི་བར་མཉམ་པར་འཇོག་པ་སྟེ། འདི་ལྟ་བུའི་དམིགས་པ་གཞི་བདག་གདུག་པ་ཅན་ཡོད་ས་ལྟ་བུར་ཆེད་དུ་གཏད་ནས་ཞག་བདུན་ཚུན་ཉམས་སུ་བླངས་ན་ངེས་པར་དམ་ལ་འདོགས་ཐུབ་པ་ཡིན་
# གསུངས། དེ་ལྟར་སྤྲོས་བྲལ་དུ་ཤེས་པའི་ངང་ནས་བསྒོམ་བཟླས་བྱས་པས་བར་ཆད་ཐམས་ཅད་རང་བཟློག་ཏུ་འགྱུར་ཏེ་འཁྲུལ་སྣང་ཐམས་ཅད་ཆོས་ཉིད་དུ་རྟོགས་པས་སོ། །གནད་འདི་ཤིན་ཏུ་གཅེས་ཏེ། དེ་ལྟར་རྟོགས་པའི་རྣལ་འབྱོར་པ་ལ་བར་ཆད་
g |ཀྱིས་མི་ཚུགས་པར་མ་ཟད། གང་བསྒོམས་ཀྱང་མཚན་བཅས་ཀྱི་དགེ་སྦྱོར་མི་སྲིད་པས་བླ་ན་མེད་པའི་བྱང་ཆུབ་ཀྱི་ལམ་དུ་འགྱུར་ཞེས། རྗེ་ས་ཆེན་གྱི་དབང་བཞི་ངོ་སྤྲོད་དང་། རྗེ་བཙུན་གྱི་ལྗོན་ཤིང་སོགས་ལས་གསུངས་པས་ཤེས་པར་བྱའོ། །འདི་ནི་
ཤིན་ཏུ་གཅེས་པར་གཟུང་ངོ༌། ༈ །ཐུན་མོང་མ་ཡིན་པ་ལ་སྣང་སྟོང་སྐུའི་འཁོར་ལོས་འདོད་ཁམས་གཡུལ་དུ་གཅད་པ། གྲིག་སྟོང་གསུང་གི་འཁོར་ལོས་གཟུགས་ཁམས་གཡུལ་དུ་གཅད་པ། རིག་སྟོང་ཐུགས་ཀྱི་འཁོར་ལོས་གཟུགས་མེད་ཁམས་
f47
ཉེར་གསུམ་
བྲག་རྫོང་ཁྲིད་



རྒྱུད་སྡེ་ཀུན་བཏུས་
གཡུལ་དུ་གཅད་པ་དང་གསུམ། དང་པོ་སྣང་སྟོང་སྐུའི་འཁོར་ལོས་འདོད་ཁམས་གཡུལ་དུ་གཅད་པ་ནི། རང་ནག་པོ་ཆེན་པོར་གསལ་བའི་དཔྲལ་བར་ཨོཾ་ལས་འཁོར་ལོ་དཀར་པོ་ཨོཾ་གྱིས་མཚན་པ། མགྲིན་པར་ཨཱཿ ལས་པདྨ་དམར་པོ་ཨཱཿ ས་མཚན་
པ༑ ཐུགས་ཀར་ཧཱུཾ་ལས་རྡོ་རྗེ་སྔོན་པོ་རྩེ་ལྔ་པ་ཧཱུཾ་གིས་མཚན་པ། དཔྲལ་བའི་ཨོཾ་ལས་འོད་ཟེར་དཀར་པོ་ནམ་མཁའི་ཁམས་གང་བར་སྤྲོས། འདོད་པའི་ཁམས་སྣོད་བཅུད་བརྟན་གཡོའི་དངོས་པོར་བཅས་པ་ཐམས་ཅད་ལ་ཕོག་པས། ལན་ཚྭ་ཆུར་
བཅུག་པ་བཞིན་འོད་དཀར་པོ་བདེ་བ་ཆེན་པོའི་རང་བཞིན་དུ་ལྟེམ་གྱིས་ཞུ། ཚུར་འདུས་ཐོད་པའི་གུར་ཁང་གི་ཕྱི་རོལ་དུ་སྐྱ་ཐིབས་སེ་གནས་པ་ལ་སེམས་ཆེར་གྱིས་གཏད་པས། དེ་ཐམས་ཅད་འཁོར་ལོ་དཀར་པོ་རྩིབས་བརྒྱུད་པ་ལྟེ་བར་ཨོཾ་གྱིས་མཚན་པ་
ཨོ་གྱི་རང་སྒྲ་སྒྲོགས་བཞིན་པ་དང་བཅས་པའི་གུར་ཁང་ཟླུམ་པོ་སྒོ་ངའི་དབྱིབས་ཅན་ཟླུམ་པོ་སྲ་ཞིང་བརྟན་པ་ཞིག་ཏུ་ལམ་གྱིས་གྱུར་ཏེ། མ་དག་པའི་འདོད་ཁམས་ཀྱི་སྣང་བ་ཐམས་ཅད་དབྱིངས་སུ་དག་པ་སངས་རྒྱས་ཐམས་ཅད་ཀྱི་སྐུ་རྡོ་རྗེ་སྣང་སྟོང་སྐྱེ་
བ་མེད་པ་དངོས་ཡིན་སྙམ་དུ་མཉམ་པར་འཇོག་ཅིང་ཡི་གེ་བདུན་པ་བཟླ། ༈ ཐུན་མོང་མ་ཡིན་པའི་ཞལ་ཤེས། ཟིན་བྲིས་རྡོ་རྗེའི་གོ་ཁྲབ་ཚར་ཆེན་རིན་པོ་ཆེས་མཛད་པ་ལས། རང་གུར་མགོན་དུ་གསལ་བའི་སྤྱི་བོར་ཨོཾ་ཡིག་དཀར་པོ་ལས་འོད་ཟེར་དཀར་པོ་འཕྲོས། འདོད་པའི་ཁམས་ཐམས་ཅད་ལ་ཕོག དེ་ཐམས་
ཅད་ལན་ཚྭ་ཆུར་བཅུག་པ་བཞིན་དཀར་སྟེམ་སྟེ་ཞུ། འདོད་ཁམས་ཞུ་བའི་འོད་ཟེར་དཀར་པོ་འོད་ཟེར་གྱི་སྣ་ལ་ཚུར་དྲངས་ཏེ། ཐོད་པ་ཁ་སྦྱར་གྱི་ཕྱི་ལ་དཀར་ལྟེམ་སྟེ་སྒོ་ངའི་དབྱིབས་ཅན་དུ་གཡོགས། དེ་ལ་སེམས་གཏད་དེ་མཉམ་པར་གཞག། དེ་སྐད་ཅིག་གིས་འཁོར་ལོ་རྩིབས་བརྒྱད་པ། དེའི་ལྟེ་བར་ཨོཾ་གྱིས་མཚན་པ་བརྩེགས་པའི་གུར་ཁང་
148



།སྒོ་ངའི་དབྱིབས་ཅན་དུ་གྱུར་པར་བསམ་སྣང་། ༈ གཉིས་པ་གྲག་སྟོང་གསུང་གི་འཁོར་ལོས་གཟུགས་ཁམས་གཡུལ་དུ་གཅད་པ་ནི། མགྲིན་པའི་ཨཱཿ ལས་འོད་ཟེར་དམར་པོ་ནམ་མཁའི་ཁམས་གང་བར་སྤྲོས། གཟུགས་ཁམས་
གནས་རིགས་བཅུ་བདུན་སོགས་སྣོད་བཅུད་བརྟན་གཡོའི་དངོས་པོར་བཅས་པ་ཐམས་ཅད་ལ་ཕོག་པས། འོད་དམར་པོ་བདེ་བ་ཆེན་པོའི་རྣམ་པ་ཅན་དུ་ལྟེམ་གྱིས་ཞུ། ཚུར་འདུས་འཁོར་ལོའི་གུར་ཁང་གི་ཕྱི་རོལ་དུ་དམར་དིང་ངེ་གནས་པ་ལ་སེམས་གཏད་
པས༑ པདྨ་དམར་པོ་འདབ་མ་བརྒྱུད་པ་ལྟེ་བར་ཨཱཿ ས་མཚན་པ་ཨཱུ འི་རང་སྒྲ་སྒྲོགས་བཞིན་པའི་གུར་ཁང་ཟླུམ་པོ་སྒོ་ངའི་དབྱིབས་ལྟ་བུ་ཞིག་ཏུ་གྱུར་ཏེ། གཟུགས་ཁམས་ཀྱི་སྣང་བ་ཐམས་ཅད་དབྱིངས་སུ་དག་པ་གསུང་རྡོ་རྗེ་གྲག་སྟོང་རྡོ་རྗེའི་དབྱངས་
»དངོས་ཡིན་སྙམ་དུ་ངེས་ཤེས་བསྐྱེད་ལ་ཡི་གེ་བདུན་པ་བཟླ། ༣ ཚར་ཆེན་རིན་པོ་ཆེའི་ཟིན་བྲིས་རྡོ་རྗེའི་གོ་ཁྲབ་ལས། དེ་ཐམས་ཅད་དམར་ལྟེམ་སྟེ་ཞུ། གཟུགས་ཁམས་ཀྱི་འོད་ཟེར་དེ་འོད་ཟེར་གྱི་སྣ་ལ་ཚུར་དྲངས་ཏེ། འཁོར་ལོ་དཀར་པོ་བརྩེགས་པའི་ཕྱི་ལ་དམར་ལྟེམ་སྟེ་སྒོ་ངའི་དབྱིབས་ཅན་དུ་གཡོགས་སོགས་
g སྣང་། ༈ གསུམ་པ་རིག་སྟོང་ཐུགས་ཀྱི་འཁོར་ལོས་གཟུགས་མེད་ཁམས་གཡུལ་དུ་གཅད་པ་ནི། ཡང་སྙིང་གའི་ཧཱུྃ་ལས་འོད་ཟེར་སྔོན་པོ་ནམ་མཁའི་ཁམས་གང་བར་སྤྲོས། གཟུགས་མེད་ཁམས་སྣོད་བཅུད་བརྟན་གཡོའི་དངོས་པོ་དང་བཅས་པ་ལ་
ཕོག་པང༌། དེ་ཐམས་ཅད་ལན་ཚྭ་ཆུར་བཅུག་པ་བཞིན་དུ་འོད་སྔོན་པོ་བདེ་བ་ཆེན་པོའི་རང་བཞིན་དུ་ལྟེམ་གྱིས་ཞུ། ཚུར་འདུས་པདྨའི་གུར་ཁང་གི་ཕྱི་རོལ་དུ་སྔོ་ཕུང་ཕུང་གནས་པ་ལ་སེམས་གཏད་པས། དེ་ཐམས་ཅད་རྡོ་རྗེ་སྔོན་པོ་རྩེ་ལྔ་པ་ལྟེ་བར་ཧཱུཾ་
149



རྒྱུད་སྡེ་ཀུན་བཏུས་
གིས་མཚན་པ་ཧཱུཾ་གི་རང་སྒྲ་སྒྲོགས་བཞིན་པའི་གུར་ཁང་ཟླུམ་པོ་སྒོ་ངའི་དབྱིབས་ཅན་སྲ་བ་བརྟན་པ་རྡོ་རྗེའི་རང་བཞིན་དུ་ལམ་གྱིས་གྱུར་ཏེ། གཟུགས་མེད་ཁམས་ཀྱི་རྟོག་རིག་བག་ཆགས་དང་བཅས་པ་ཐམས་ཅད་དབྱིངས་སུ་དག་པ་ཐུགས་རྡོ་རྗེ་རིག་སྟོང་
སྐྱེ་བ་མེད་པ་དངོས་ཡིན་སྙམ་དུ་ཐག་བཅད་དེ་ངེས་ཤེས་བསྐྱེད་ནས་རིག་པ་བཟོ་མེད་དུ་ཇི་ཙམ་གནས་ཀྱི་བར་དུ་མཉམ་པར་འཇོག་ཅིང་ཡི་གེ་བདུན་པ་བཟླ། ༣ ཚར་ཆེན་རིན་པོ་ཆེའི་ཟིན་བྲིས་རྡོ་རྗེའི་གོ་ཁྲབ་ལས། དེ་ཐམས་ཅད་སྔོ་ལྟེམ་སྟེ་འོད་དུ་ཞུ། གཟུགས་མེད་ཁམས་ཀྱི་འོད་ཟེར་
, སྔོན་པོ་དེ་འོད་ཟེར་གྱི་སྣ་ལ་ཚུར་དྲངས་ཏེ། པདྨ་དམར་པོ་བརྩེགས་པའི་ཕྱི་ལ་སྔོ་ལྟེམ་སྟེ་སྒོ་ངའི་དབྱིབས་ཅན་དུ་གཡོགས། དེ་ལ་སེམས་གཏད་དེ་མཉམ་པར་བཞག་པས། དེ་སྐད་ཅིག་གིས་རྡོ་རྗེ་སྔོན་པོ་རྩེ་ལྔ་པ་མེ་འབར་བ་ལྟེ་བར་ཧཱུྃ་གིས་མཚན་པའི་གུར་ཁང་སྒོ་ངའི་དབྱིབས་ཅན་དུ་གྱུར་པ་ཧཱུྃ་གི་སྒྲ་འབྲུག་སྒྲ་ལྟ་བུ་ཡོད་པ་དེ་ལ་སེམས་གཏད་དེ་
མཉམ་པར་གཞག ཅེས་སྣང་། ༈ གསུམ་པ་རྣོ་གསུམ་མཚོན་དུ་བརྡུང་བ་ལ། གཞན་གྱི་ཏིང་ངེ་འཛིན་གྱི་ནུས་མཐུ་འཇོམས་པའི་མཚོན་ཆ། གཞན་གྱི་ངག་གི་ནུས་མཐུ་འཇོམས་པའི་མཚོན་ཆ། རྗེས་བཟློག་ལས་ཀྱིས་མཚོན་ཆ་དང་གསུམ། དེའང་
གཞན་གྱིས་རང་ལ་བྱད་དང་རྦོད་གཏོང་བྱེད་པ་ཐམས་ཅད་ཀྱང་རྫས་དང་། སྔགས་དང་། ཏིང་ངེ་འཛིན་གསུམ་ལ་བརྟེན་ནས་བྱེད་པས། དེའི་གཉེན་པོར་འདི་གསུམ་ཉམས་སུ་ལེན་པ་སྟེ། དང་པོ་གཞན་གྱི་ཏིང་ངེ་འཛིན་གྱི་ནུས་མཐུ་འཇོམས་པའི་
མཚོན་ཆ་ནི། རང་གི་ཐུགས་ཀ་ནས་འོད་ཟེར་དཔག་ཏུ་མེད་པ་འཕྲོས་པས་འཇིག་རྟེན་དང་འཇིག་རྟེན་ལས་འདས་པའི་ནུས་མཐུ་ཐམས་ཅད་བསྡུས། སྲུང་འཁོར་མགོན་པོ་གཙོ་འཁོར་དང་བཅས་པ་ཐམས་ཅད་ལ་ཐིམ་པས་འོད་ཟེར་གཟི་བརྗིད་ཕུན་སུམ་
i50



ཀ-
༄༅། ། །ཚོགས་པ་དང་ལྡན་ཞིང་། གུར་ཁང་གི་མེ་འོད་ཀྱང་ཉི་མ་འབུམ་གྱི་གཟི་བརྗིད་ལས་ཆེས་ལྷག་པར་གྱུར་ཏེ། དེའི་བར་སྐབས་ནས་མཚོན་ཆ་དང་རྡོ་རྗེའི་རྡུལ་ཕྲ་རབས་ཀྱི་ཚྭཚུ་སྐར་མདའ་ལྟར་རབ་ཏུ་འཕྲོས་པས། ཕ་རོལ་གྱི་
རིག་སྔགས་ཐམས་ཅད་མོག་མོག་པར་བྱེད་ཅིང་འཇོམས་པར་བསམ་པ་སྟེ་དེ་ནི་གཞན་གྱི་ཏིང་ངེ་འཛིན་འཇོམས་པའི་མཚོན་ཆའོ། །མཚོན་ཆ་རྣམས་ཚུར་འདུས་ནས་ཐོད་པའི་གུར་ཁང་གི་ཕྱི་རོལ་དུ་མཚོན་ཆའི་ཚོགས་རྩ་བ་ཐམས་ཅད་དུམ་བུ་གཅིག་ཏུ་
གྱུར་པ་སྲ་ཞིང་བརྟན་པ། རྩེ་མོ་ཐམས་ཅད་ཕྱིར་གཟེངས་པ་གཅོད་པའི་ངར་དང་ལྡན་པ། གཡས་གཡོན་དུ་དྲག་ཏུ་འཁོར་བས་གནོད་བྱེད་ཐམས་ཅད་དུམ་བུར་གཏུབ་པ་ལ་ཐོགས་པ་མེད་པའི་ནུས་ལྡན། མཚོན་ཆའི་གུར་ཁང་རྨོག་ཁ་སྦུབས་པ་ལྟ་བུ་ཞིག་
ཏུ་གྱུར་པར་བསམ་ཞིང་ཤ་ས་ན་བཟླ། གཉིས་པ་གཞན་གྱི་ངག་གི་ནུས་པ་འཇོམས་པའི་མཚོན་ཆ་ནི། སྔགས་བཟླ་བའི་ཚེ་གཙོ་འཁོར་ཐམས་ཅད་ཀྱིས་དུས་གཅིག་ཏུ་བཟླ་ཞིང་། འཁོར་ལོ་འཁོར་བ་དང་། གུར་ཁང་མེ་འོད་དང་བཅས་པ་རྣམས་ལས་
ཤྩ |:ཀྱང་སྔགས་ཀྱི་ཡིག་འབྲུ་འོད་ཟེར་འཕྲོ་བ་དང་། སྔགས་ཀྱི་རང་སྒྲ་འབྲུག་སྟོང་དུས་གཅིག་ཏུ་སྒྲོགས་པ་ལྟར་གྲག་པས་ཝའི་ཚོགས་ཀྱིས་སེང་གེའི་སྒྲ་ཐོས་པ་ཙམ་གྱིས་སྙིང་གས་བཞིན་གནོད་བྱེད་ཐམས་ཅད་ཀུན་ཏུ་རྨོངས་ཤིང་མྱོས་པར་བསམ། སྔགས་
ཀྱི་ཡི་གེ་རི་རབ་ཙམ་གྲངས་མེད་པ་འཕྲོས། མཚོན་ཆའི་གུར་ཁང་གི་རྩེར་ཨོ་གྱིས་ཏོག་བྱས་པའི་ཤཱ་ས་ནའི་གུར་ཁང་དམར་ནག་རང་སྒྲ་སྒྲོགས་ཤིང་མེ་འབར་བཞིན་པ་དང་བཅས་པ་དང་། རྨོག་ཁ་སྦུབས་པ་ལྟ་བུ་དེའི་འོད་ཟེར་དང་རང་སྒྲས་གནོད་བྱེད་
i51
ཉེར་ལྔ་བྲག་རྫོང་ཁྲིད་



ཐམས་ཅད་ཀུན་ནས་རྨོངས་ཤིང་ཉམས་པར་བསྒོམ་ཞིང་ཤཱ་ས་ན་བཟླ། གསུམ་པ་རྫས་བཟློག་ལས་ཀྱི་མཚོན་ཆ་ནི། རང་གཙོ་འཁོར་གུར་ཁང་མེ་འོད་དང་བཅས་པ་ལས་རྡོ་རྗེ། མདའ། མདུང་། རལ་གྲི་སོགས་མཚོན་ཆའི་ཚོགས། དུས་ཀྱི་འཐོར་
རླུང་ནག་པོ། མེའི་ཕུང་པོ། རི་ར་ཟུར་དྲུག་པ་དང་བཞི་པ་སོགས། རཀྟའི་རྒྱ་མཚོ་འཁྲུགས་པ། རྦ་ཀློང་རི་རབ་ཙམ་པ། དུག་སྦྲུལ་ནག་པོ་མྱོས་བྱེད་ཀྱི་ཁ་རླངས་འཚུབས་པ། ཆུ་གླང་སྔོན་པོ་རྭ་གདེངས་པ། དུག་གི་སྡོང་པོ་ལ་སོགས་པ་གདུལ་
བྱ་དེ་དང་དེའི་གཉེན་པོ་བསམ་གྱིས་མི་ཁྱབ་པ་ནམ་མཁའི་ཁམས་གང་བར་སྤྲོས་ནས། བྱད་མ་ལྷ་སྲུང་དང་བཅས་པ་གང་ན་ཡོད་པའི་ས་ཕྱོགས་སུ་སོང་སྟེ། སེར་བ་དྲག་པོས་ལོ་ཏོག་བཅོམ་པ་ལྟར་ཤ་རྫོགས་རུས་རྫོགས་སུ་བཏང་། འཁོར་ལོ་དང་
# གཏོར་མ་ལ་སོགས་པའི་རྫས་རྣམས་དུམ་བུར་གཏུབས། མེས་བསྲེགས། རླུང་གིས་གཏོར། རླུང་འཁོར་ལ་སོགས་པ་རི་རབ་ཀྱིས་མནན་ཏེ་གཡོ་འགུལ་མེད་པར་བྱས། ཧོམ་དང་སྦྱིན་སྲེག་གང་ན་ཡོད་པར་ཁྲག་མཚོ་རྦ་རླབས་རི་རབ་ཙམ་དང་བཅས་
ཆི་ལི་ལི་བབས་པས་མེ་སོགས་མིང་མེད་པར་བཏང་། དུག་སྦྲུལ་ནག་པོའི་ཁ་རླངས་ཀྱིས་མྱོས་པར་བྱས། ཆུ་གླང་སྔོན་པོ་རྭ་གདེངས་པས་མནན་གཏད་སོགས་རྭ་ཁར་བླངས། རྨིག་པས་བརྫིས། ལྕེས་བལྡགས། མདོར་ན་གནོད་བྱེད་ཐམས་ཅད་
བསད༑ གཏུབས། བཅོམ། བསྲེགས། རྡུལ་ཕྲན་ཙམ་ཡང་མ་ལུས་པར་སྟོང་ཉིད་དུ་ཐིམ་སོང་སྙམ་དུ་འཛིན་མེད་དུ་བཞག་ཅིང་སྔགས་བཟླ་བ་ནི་རྫས་བཟློག་ལས་ཀྱི་མཚོན་ཆའོ། །ༀ་ཤྲཱི་མ་ཧཱ་ཀཱ་ལ་ནས། ཨི་དཾ་དུཊྚི་བྱད་མ་ཁ་ཁ། བྱད་མ་ཁཱ་ཧི་
152



ཉེར་དྲུག་
༄༅། །ཁཱ་ཧི། བྱད་མ་མཱ་ར་མཱ་ར། བྱད་མ་བྲྀཧྥ་གྲི། བྱད་མ་བནྡྷ་བནྡྷ། བྱད་མ་ཧ་ན་ཧ་ན། བྱད་མ་ད་ཧ་ད་ཧ། བྱད་མ་པ་ཙ་པ་ཙ། བྱད་མ་དཱི་ན་མེ་ཀེ་ན་མཱ་ར་ཡེ་ཧཱུཾ་ཕཊ། ཅེས་པའི་སྤེལ་ཚིག་ཅན་ཅི་ནུས་ཀྱི་མཐར་ཡང་
གོང་ལྟར་གྱི་ཤཱ་ས་ན་སྤེལ་ཚིག་ཅན་གྱི་མཐར། ཡ་མ་རཱ་ཛ་ཀཱི་ལ་ཡ་སརྦ་བློ་བཟློག་ཅད། ཅེས་ཤམ་བུར་སྦྱར་བ་ཇི་ལྟར་རིགས་པ་བཟླའོ། ༈ །བཞི་པ་འཁོར་ལོ་ཇག་པ་བཀྱེ་བ་ལ། བསྒོམ་པའི་འཁོར་ལོས་ཇག་པ་བཀྱེ་བ་དང་། བྲིས་པའི་འཁོར་
ལོས་ཇག་པ་བཀྱེ་བ་གཉིས། དང་པོ་བསྒོམ་པའི་འཁོར་ལོས་ཇག་པ་བཀྱེ་བ་ནི། བདག་གིས་བསྒོམས་པའི་འཁོར་ལོ་གུར་ཁང་མེ་འོད་དང་བཅས་པ་ལས་གནམ་ལྕགས་ལས་གྲུབ་པའི་འཁོར་ལོ་རྩིབས་བཞི་པ། བརྒྱད་པ། བཅུ་བཞི་པ། བཅུ་དྲུག་
པ༑ རྩིབས་སྟོང་དང་ལྡན་པའི་བར་བསམ་གྱིས་མི་ཁྱབ་པ་ནམ་མཁའི་ཁམས་གང་བར་འཕྲོས། རྦོད་གཏོང་བྱད་མ་ལྷ་སྲུང་དང་བཅས་པའི་སྟེང་དུ་བབས་ཏེ། གཡས་གཡོན་དུ་དྲག་ཏུ་འཁོར་བས་དུམ་བུར་གཏུབས། མེས་བསྲེགས། ཐལ་བ་རྣམས་
ཡེ་ཤེས་ཀྱི་རླུང་གིས་གཏོར་ཏེ་རྗེས་མེད་དུ་བཏང་བར་བསམ་ཞིང་སྔགས་དྲག་ཏུ་བརྗོད། མཐར་སྔར་སྤྲོས་པའི་འཁོར་ལོ་རྣམས་ཚུར་འདུས་ནས་རང་གིས་བསྒོམས་པའི་འཁོར་ལོ་གུར་ཁང་མེ་འོད་དང་བཅས་པ་ལ་ཐིམ་པས་བརྟན་ཞིང་ནུས་ལྡན་དུ་གྱུར་
པར་བསམས་ལ་ཤཱ་ས་ན་བཟླ། གཉིས་པ་བྲིས་པའི་འཁོར་ལོས་ཇག་པ་བཀྱེ་བ་ནི། མན་ངག་ལྟར་བྲིས་པའི་འཁོར་ལོ་ལ་བགེགས་སྦྱང་བ་དང་དྲི་མ་བཀྲུ་བ་སྔོན་དུ་འགྲོ་བས། མགོན་པོ་བཅུ་གཅིག་རྟེན་དང་བརྟེན་པར་བཅས་པ་ཡན་ལག་བཞི་རྫོགས་སུ་
ia
བྲག་རྫོང་ཁྲིད་



བསྐྱེད༑ མཆོད་བསྟོད་གཏོར་མ་དབུལ། བདག་མདུན་གྱི་ཐུགས་ཀ་ནས་སྤྲོས་པའི་འོད་ཀྱིས་ཕྱོགས་བཅུའི་སངས་རྒྱས་བྱང་སེམས་ཐམས་ཅད་ཀྱི་མཐུ་སྟོབས་བྱིན་རླབས་ནུས་པ་ཐམས་ཅད་ཁྲོ་བོ་བཅུ་གཅིག་རྟེན་དང་བརྟེན་པར་བཅས་པའི་རྣམ་པར་ནམ་
མཁའི་ཁམས་ཐམས་ཅད་གང་བར་ཆར་བབས་པ་བཞིན་བྱོན་ནས་མདུན་གྱི་སྲུང་འཁོར་ལ་ཐིམ་པར་བསམས་ལ་ཡི་གེ་བདུན་པ་དང་། ཤཱ་ས་ནའི་པ་ཙ་པ་ཙ་ཧཱུྃ་ཕཊ་ཧཱུྃ་ཞེས་པ་ཡན་ཆད་དང་། ཡེ་དྷམ་རྣམས་བརྒྱའམ་ཉེར་གཅིག་ལ་སོགས་པ་བཟླས་པའི་མེ་
བ ཏོག་གཏོར། འོད་དུ་ཞུ་བ་ལས་བྱུང་བའི་བྲིས་པ་ཇི་ལྟ་བའི་རྣམ་པ་ཅན་དུ་གྱུར་པར་བསམ། སླར་ཡང་མཆོད་བསྟོད་བཀྲ་ཤིས་རྒྱས་པར་བྱ། ལེགས་པར་བལྟབས་ལ་དྲིལ་རྫས་ལེགས་པར་བྱས་ཏེ་མགུལ་ལམ་དཔུང་པ་གཡོན་པར་བཅང་། ནུབ་མོ་ཉལ་
# བའི་ཚེ་འཁོར་ལོ་དེ་དཔུང་པ་གཡོན་པའི་སྟེང་དུ་བཞག་པ་ལ་གཡས་ཀྱི་ཐལ་མོས་བཀབ་སྟེ། འཁོར་ལོ་ལས་འོད་ཟེར་བསམ་གྱིས་མི་ཁྱབ་པ་སྨྲོས། སངས་རྒྱས་ཐམས་ཅད་ཀྱི་ཐུགས་བརྒྱུད་བསྐུལ་བས། དེ་དག་གི་ཐུགས་རྗེ་བྱིན་རླབས་རྣམས་ཁྲོ་བོ་
བཅུ་གཅིག་སྲུང་འཁོར་དང་བཅས་པའི་རྣམ་པར་སྤྱན་དྲངས། བྲིས་པའི་འཁོར་ལོ་ལ་གཉིས་སུ་མེད་པར་ཐིམ་པས་ནུས་མཐུ་དང་འོད་ཟེར་དཔག་ཏུ་མེད་པར་གྱུར་ཏེ་བདག་ཉིད་བསྲུངས་བར་བསམ། སླར་ཡང་འཁོར་ལོ་ལས་གནམ་ལྕགས་ཀྱི་འཁོར་ལོ་
གྲངས་མེད་པ་སྤྲོ་བ་སོགས་གོང་གི་དམིགས་པ་དང་བཅས་ཡི་གེ་བདུན་པ་དང་། ཤཱ་ས་ན་བདུན་ནམ་ཉེར་གཅིག་ལ་སོགས་པ་བཟླས་པའི་མཐར། ཨེ་དྷརྨཱ་ལན་གསུམ་བརྗོད། སྤྲོས་པའི་འཁོར་ལོ་རྣམས་ཚུར་འདུས། བྲིས་པའི་འཁོར་ལོ་ལ་ཐིམ་པས་
154
ཏུས་



ཉེར་བདུན་
༄༅། །སྔར་བས་ཀྱང་བརྟན་ཞིང་ནུས་ལྡན་དུ་བསམས་ལ་གཉིད་ལོག འདི་ལྟ་བུ་མ་ཆག་པར་བྱས་ན་རང་གི་སྔགས་ཀྱི་ནུས་པས་བར་ཆད་ཐམས་ཅད་བསྲུང་བར་གདོན་མི་ཟ་བར་གསུངས་ཤིང་ཉམས་སུ་མྱོང་བ་དང་བཅས་པའོ།
དེ་ལྟར་བཙན་པོའི་མཁར་དུ་གཞུག་པ་ནས་བསྒོམ་པའི་འཁོར་ལོས་ཇག་པ་བཀྱེ་བའི་བར་གོང་དུ་བཤད་པ་བཞིན་དམིགས་པ་སོ་སོའི་གཤམ་དུ་སྔགས་བཟླའོ། །དམིགས་པ་རྣམས། དྲག་པ་གསལ་བ་ཡུན་ཐུང་བ། །བསྐྱེད་པའི་རིམ་པ་གནད་དུ་ཆེ། །
ཞེས་པ་ལྟར། ངེས་ཤེས་སྐྱེས་པ་ཞིག་བསྒོམས་པའི་རྗེས་སུ་སྐབས་འདིར་ཆིག་བརྒྱུད་འཁོར་ལོ་སེར་ཆུང་ཐོབ་པ་རྣམས་ཀྱིས་འཁོར་ལོ་སེར་ཆུང་འཁོར་བ་ནས་ཡེ་ཤེས་ལྔའི་བྱིན་དབབ་པའི་བར་ཡིག་ཆུང་བཞིན་བསྒོམ་ཞིང་ཡི་གེ་བདུན་པ་བཟླ། དེ་ནས་
# བཟླས་པ་དངོས་ལ་འཇུག་པ་ནི། འཁོར་ལོ་གཡས་སུ་འཁོར་བའི་ཤུགས་དང་། ལྷ་རྣམས་ཀྱི་ཞལ་ནས་སྔགས་ཀྱི་སྒྲ་འབྲུག་ལྟར་སྒྲོགས་ཤིང་ཞལ་ནང་དུ་ཕྱོགས་པས་བདག་དང་བསྲུང་བྱ་རྣམས་ལ་རྩེ་གཅིག་ཏུ་དགོངས་ཤིང་བསྲུང་བའི་ལས་
gམཛད༑ འཁོར་ལོ་གུར་ཁང་མེ་འོད་དང་བཅས་པའི་འོད་དང་གཟི་བརྗིད་ཀྱིས་མི་མཐུན་པའི་ཕྱོགས་ཐམས་ཅད་རྡོ་ཚན་ལ་སྦྱར་མི་ཆགས་པ་བཞིན་དུ་གཞོབ་ཐུལ་ལུ་ལུ་བསྲེགས་ནས་སྟོང་ཉིད་དུ་ཐིམ་པར་བསམས་ལ། གཙོ་ཆེར་ཡི་གེ་བདུན་མ་ཅི་འགྲུབ་
# བཟླ༔ ཡི་གེ་བཅུ་གཉིས་མ་བདུན་ཙམ། ཤཱས་ན་ཉེར་གཅིག་སོགས་ཇི་ལྟར་རིགས་པ་བཟླས་པའི་མཐར་བཟློག་པའི་དམིགས་ཁྲིད་མ་བྱུང་བར་དུ་འོག་ནས་འབྱུང་བ་བཞིན་དམོད་པ་འདོར་བ་དང་སྲུང་འཁོར་བསྡུ་བ་སོགས་བྱ་སྟེ། དེ་དག་གིས་སྲུང་བའི་
i55
བྲག་རྫོང་ཁྲིད་



འཁོར་ལོའི་དམིགས་པ་མཐའ་དག་མ་ཚང་བ་མེད་པར་བསྟན་ཟིན་ཏོ། །སྤྱིར། བསྲུང་བ་གཡས་ལ་བཟློག་པ་གཡོན། །གསད་པ་གཡས་ལ་མནན་པ་གཡོན། །ཞེས་པ་ལྟར་སོ་སོའི་སྐབས་སུ་ངེས་པར་བྱའོ།། ༈ །།སྤྱི་དོན་གཉིས་པ་བཟློག་པ་
ལ༑ སྤྱིའི་བཟློག་པ། བྱེ་བྲག་གི་བཟློག་པ། ཁྱད་པར་གྱི་བཟློག་པ་དང་གསུམ། དང་པོ་སྤྱིའི་བཟློག་པ་ནི། སྲུང་འཁོར་གྱི་བཟླས་པ་གྲུབ་རྗེས་ཕྱིའི་གནམ་ལྕགས་ཀྱི་འཁོར་ལོའི་རྩིབས་བར་དུ་ཡཾ་ལས་རླུང་། རཾ་ལས་མེའི་དཀྱིལ་འཁོར་གྱི་དབུས་སུ་
ཡི་གེ་ཏྲི་དཀར་པོ་ལས་ཕོ་གདོན་དང་། སྲི་སེར་པོ་ལས་མོ་གདོན་གཉིས་མགོ་གྱེན་དུ་བལྟ་བ། ཚྭ་ལྗང་གུ་ལས་དགྲ་བོ་མགོ་ཐུར་དུ་བལྟ་བ་གསུང་རྒྱུན་ནོ། །ལུས་རིད་པ། སྐྲ་འཛིངས་པ། མགོན་སྐྱབས་དང་བྲལ་བ། ཡི་མུག་པ། ཤུ་བའི་ཕྲེང་བས་
༼ ཡན་ལག་བསྐོར་བ། གོས་མེད་ཅིང་འདར་བ། བུ་ག་དགུ་ནས་ཁྲག་འཛག་པ། དཀའ་ཐུབ་ཀྱི་ཉམས་ཅན། སྤྱི་བོ་ཐུར་དུ་བཙུགས་པ་བསྐྱེད། རང་གི་ཐུགས་ཀ་ནས་ཁྲོ་བོ་མེའི་འོད་ལྡན་རླུང་གི་ཤུགས་ཅན་ཕྱག་ན་ལྕགས་ཀྱུ་དང་ཞགས་པ་དང་མཚོན་ཆ་
སྣ་ཚོགས་འཛིན་པའི་ཁྲོ་བོ་འཕྲོས། ཞགས་པ་དང་ལྕགས་ཀྱུ་འཛིན་པ་རྣམས་ཀྱིས་དགྲ་བགེགས་གང་ཡིན་པ་དེ་རླུང་གི་རྟ་ལ་བསྐྱོན་ཅིང་མདུན་ནས་ཁྲིད། མཚོན་ཆ་ཐོགས་པ་རྣམས་ཀྱིས་རྒྱབ་ནས་བདས་ཏེ། རྩིབས་བར་གྱི་རང་གི་གཟུགས་བརྙན་
མཐོང་ནས་ཆགས་པས་གཉིས་སུ་མེད་པར་ཐིམ་པར་བསམ། རང་ཉིད་དབུས་ཀྱི་མགོན་པོ་ཁྲོས་པའི་ཞབས་བརྡབས་པས་ཞབས་འོག་གི་མི་རོ་དམར་ཉོག་ཉོག་སོང་། ཧཱུྃ་ཞེས་བརྗོད་ཅིང་སྤྱན་གསུམ་དམར་ཟླུམ་ཕྱོགས་བཅུར་གཟིགས་པས་ཕྱོགས་
i56



༄༅། །མཚམས་ཀྱི་མགོན་པོ་རྣམས་ཞལ་ཕྱིར་གཟིགས། སྟེང་འོག་གི་མགོན་པོ་གཉིས་ཞབས་གཡས་བརྐྱང་དུ་བསྒྱུར། ཧཱུྃ་ཞེས་བརྗོད་པས་འཁོར་ལོ་གཡོན་དུ་དྲག་ཏུ་འཁོར་བས་དགྲ་བགེགས་རྣམས་མེ་རླུང་གིས་མས་ནས་
བཏེག འཁོར་ལོའི་རྩིབས་ཀྱིས་ལྕང་རློན་གྲིས་གཏུབ་པ་བཞིན་ཉལ་ཉལ་གཏུབས། ཤ་རུས་འཐོར་བ་དུར་ཁྲོད་ན་གནས་པ་རྣམས་ཀྱིས་འཇིགས་ཤིང་རྔམས་པས་གསོལ། ལྷག་མ་ཡེ་ཤེས་ཀྱི་མེས་བསྲེགས། བསྐལ་པའི་རླུང་གིས་གཏོར། ཆོས་ཉིད་
| ཀྱི་ངང་དུ་ཐིམ་སོང་སྙམ་པའི་ངང་ནས་ཤཱ་ས་ན་དྲག་ཏུ་བཟླ། མཐར་བྷ་ཡ་ན་ས་གསུམ། ལག་མཐིལ་གཉིས་སུ་གནམ་ལྕགས་ཀྱི་འཁོར་ལོ་རྩིབས་སྟོང་དང་ལྡན་པ་རལ་གྲི་གཟེངས་པ་ལྟ་བུ་གཅོད་པའི་རྣོ་ངར་དང་ལྡན་པའི་ལག་མཐིལ་གཡོན་པར་དགྲ་
ཚ# བགེགས་མངོན་སུམ་གནས་པའི་སྟེང་དུ། གཡས་པ་བརྡབས་པའི་འཁོར་ལོ་བསྣོལ་བའི་བར་དུ་དགྲ་བགེགས་ཐམས་ཅད་དམར་མྱོག་མྱོག་དུམ་བུ་གྲངས་མེད་དུ་སོང་བར་བསམས་ལ། སུ་གང་དག་སོགས་ཀྱིས་དམོད་པ་འདོར་བ་ཀྱེ་རྡོར་བཞིན་
g བྱ༑ ལུས་བཅིངས་པ་སོགས་ལ་ཐལ་མོ་གསུམ་བརྡབ། དགྲ་བགེགས་ཀྱི་ཤ་ཁྲག་འོག་གི་མགོན་པོའི་ཞབས་སུ་མནན་ནས་དགྲ་བགེགས་ཀྱི་སེམས་དང་རང་སེམས་དབྱེར་མེད་དུ་འདྲེས་པའི་སྤྲོས་བྲལ་འཛིན་མེད་ཀྱི་རང་ལ་ཅི་གནས་སུ་མཉམ་པར་
གཞག ཧཱུྃ་ཞེས་བརྗོད་པས་ཕྱོགས་མཚམས་ཀྱི་མགོན་པོ་རྣམས་ཞལ་ནང་དུ་གཟིགས། སྟེང་འོག་གི་མགོན་པོས་ཞབས་གཡོན་བརྐྱང་དུ་བསྒྱུར། ཧཱུྃ་ཞེས་བརྗོད་པས་འཁོར་ལོ་གཡས་སུ་འཁོར། ཙཀྲ་རཀའི་སྔགས་ཀྱིས་བརྟན་པར་བྱ། ཐུན་མོང་གི་
15
ཉེར་བརྒྱུད་བྲག་རྫོང་ཁྲིད་



རྒྱུད་སྡེ་ཀུན་བཏུས་
སྲུང་འཁོར་ཞག་སྦྲེལ་ནས་འགྲོ་དུས་མ་གཏོགས་བར་ཆད་བསྲུང་ཆེད་གཞག གཞན་སྲུང་འཁོར་འཁོར་ལོ་དང་བཅས་པ་རང་ཉིད་ལ་བསྡུ། རང་གི་གནས་གསུམ་ཡི་གེ་གསུམ་གྱིས་བསྲུང་། དགེ་བ་བསྔོ་བ་སོགས་བྱ། རྒྱུན་དུ་སྤྱིའི་བཟློག་འཁོར་འདི་
ག་བསྒོམ། ཁྲིད་དམིགས་རིམ་བཞིན་གཏོང་བའི་དུས་དང་གནས་སྐབས་སུ་བཟློག་པ་གང་དགོས་པ་དེ་འཇུག་མཚམས། མགོན་པོ་ཞལ་ནང་དུ་གཟིགས། འཁོར་ལོ་སྔགས་ཀྱིས་བརྟན་པར་བྱས་པའི་རྗེས་སུ་འཇུག་གོ། ༈ །གཉིས་པ་བྱེ་བྲག་གི་
བཟློག་པ་ལ། བགེགས་བཟློག་པ། གཏད་ཁྲོམ་དང་ཀླུ་གཉན་བཟློག་པ། བྱད་ཀ་དང་རྦོད་གཏོང་བཟློག་པ། སེར་བ་བཟློག་པ། རྒྱལ་པོའི་ཆད་པ་བཟློག་པ། དམག་ཇག་བཟློག་པ། རིམས་ནད་བཟློག་པ་དང་བདུན་ལས། དང་པོ་གལ་ཏེ་བདག་
གཞན་ལ་རྒྱལ་པོ་ལ་སོགས་པའི་གདོན་གདུག་པ་ཅན་གྱིས་གནོད་ཅིང་འཚེ་ན། བསྒོམ་བཟླས་གོང་བཞིན་ལ། ཁྱད་པར་འཁོར་ལོའི་རྩིབས་བར་གྱི་མེ་རླུང་གི་དཀྱིལ་འཁོར་བརྒྱད། དེ་དག་གི་སྟེང་དུ་བགེགས་ཕོ་མོ་གང་ཡིན་པ་ས་བོན་ལས་བསྐྱེད་པའི་
ལུས་རིད་པ། འཛིངས་པ། ཉམ་ཐག་པ། ཡན་ལག་ལྕགས་སྒྲོག་གིས་བཅིངས་པ། སྤྱི་བོ་ཚུགས་སུ་འདུག་པ་བསྐྱེད། རྨི་ལམ་སོགས་སུ་གདོན་གྱི་རྣམ་པ་གསལ་བ་བྱུང་ན་དེ་ལྟ་བུའི་རྣམ་པ་མཉམ་ཐག་པ་གསལ་གདབ། དེ་ནས་རང་མགོན་པོར་
གྱུར་པའི་ཐུགས་ཀ་ནས་ཁྲོ་བོ་རླུང་གི་ཤུགས་ལྡན་ལྕགས་ཀྱུ་དང་ཞགས་པ་ལ་སོགས་པའི་མཚོན་ཆ་སྣ་ཚོགས་པ་ཐོགས་པ་དཔག་ཏུ་མེད་པ་སྤྲོས་པས། གནོད་བྱེད་ཀྱི་སྙིང་ལྕགས་ཀྱུས་ཕུག མགྲིན་པར་ཞགས་པས་བཅིངས་ཏེ་རང་དབང་མེད་པར་ཁྲིད་
158



-
-
-
[ ཆ ༄༅། །ནས་རྩིབས་བར་དུ་བསྐྱེད་པ་རྣམས་ལ་ཐིམ་པའི་དམིགས་པ་ལན་གསུམ་ཙམ་དུ་བྱ། དེ་ནས་བདག་གིས་སྔགས་བཟླས་པས་མགོན་པོ་རྣམས་ཞལ་ཕྱིར་གཟིགས། འཁོར་ལོ་གཡོན་དུ་འཁོར་བས་གནོད་བྱེད་ཀྱི་ལུས་
།ནས་རྩིབས་བར་དུ་བསྐྱོད་པ་རྣམས་
གཏུབས། མེས་བསྲེགས། རླུང་གིས་གཏོར་ཏེ་ཚར་བཅད་པར་བསམ་ཞིང་། ཤཱ་ས་ནའི་མཇུག་ཏུ། ཨོཾ་ཤྲཱི་མ་ཧཱ་ཀཱ་ལ་ཡེ། སརྦ་རོ་མྱག་ཁ་ཐམ། སྲོག་གཟིར་ཕུར་ནན། སྦྲིད་ཕྱུང་། ཧི ཤག་རྦད། ཅེས་པའི་ལས་སྔགས་ཉི་ཤུ་རྩ་གཅིག་
སོགས་ཅི་ལྟར་རིགས་པ་བཏགས་ཤིང་ཐུན་བཞི་ལ་སོགས་པར་འབད་ན་བགེགས་ཀྱི་གནོད་པ་བཟློག་པར་འགྱུར་རོ། །གཉིས་པ་བདག་ལ་གཞན་གྱིས་ཀླུ་དང་ས་བདག་གཉེན་པོ་གནས་པའི་སར་གཏད་ཁྲོམ་ལ་སོགས་པ་བཅུག་སྟེ། དེའི་སྟོབས་ཀྱིས་མི་
# འདོད་པ་སྣ་ཚོགས་བྱུང་ན་དེ་བཟློག་པ་ནི། གཞན་གཞུང་བཞིན་ལ། གཏད་བདག་གིས་བདག་དང་ཀླུ་གཉན་ནཱ་ལས་བསྐྱེད་ཅིང་
། བྱད་མ་དེ་ཉིད་མགོ་བོ་ཐུར་དུ་བསྟན་པ། གཏད་བདག་མགོ་བོ་གྱེན་དུ་བསྟན་པ་ཕྱེད་དུ་བསྣོལ་བ་བསྐྱེད། སྔགས་བཟླས་
པའི་ཚེ་འཁོར་ལོའི་རྩིབས་ཀྱིས་ཕྱི་རོལ་གྱི་གནོད་བྱེད་རྣམས་དུམ་བུར་གཏུབས། ཁྱད་པར་ས་བདག་ཀླུ་གཉན་གྱི་དམག་ཚོགས་དཔག་མེད་བདག་ལ་དྲངས་ཏེ་འོང་བ་དག བདག་གིས་བསྒོམས་པའི་ཁྲོ་བོ། འཁོར་ལོ། གུར་ཁང་གི་མེ་འོད། སྔགས་
ཀྱི་སྒྲ་དང་བཅས་པའི་གཟི་བརྗིད་ཀྱིས་འོང་ས་མ་རྙེད་པར་ཕར་ལོག་ཅིང་ཕན་ཚུན་ཁྲོ་ཞིང་འཁྲུགས་པས་ནང་འཐབས་ཏེ་རྡུལ་བཞིན་དུ་བརླགས་པར་བསམ། གུར་ཁང་དང་སྔགས་ལས་རྡོ་རྗེ་རྒྱ་གྲམ་དང་རི་རབ་ཀྱི་ཚོགས་དཔག་མེད་འཕྲོས། ཀླུ་གཉན་
i9
བྲགརྫོང་ཁྲིད་



སྟོབས་ཉམས་པར་གྱུར་པ་དེ་དག་ནག་ཐོམ་གྱིས་མནན་ཏེ། གཡོ་འགུལ་མི་ཤེས་ཤིང་གནོད་པའི་ནུས་པ་མེད་པར་བསམས་ལ། ཤཱ་ས་ནའི་མཇུག་ཏུ། ཨོཾ་ཤྲཱི་མ་ཧཱ་ཀཱ་ལ་ཡེ། ནཱ་ག་ཤ་རི་རཾ། བི་སྤོ་ཊ་ཡ། ཚིནྡྷ་ཚིནྡྷཱ། ནཱ་ག་ནན་སྭཱ་ཧཱ། ཞེས་
བཏགས་ཤིང་བཟླས་པས་གཏད་ཁྲོམ་གྱི་གནོད་པ་ངེས་པར་བཟློག་པར་འགྱུར་རོ། །གསུམ་པ་བྱེད་ཀ་དང་རྦོད་གཏོང་བཟློག་པ་ནི། གཞན་སུ་གང་ཡང་རུང་བ་དག་གིས་བསམ་སྦྱོར་ངན་པའི་སྒོ་ནས་སྔགས་དང་། རྫས་དང་། འཁྲུལ་འཁོར་ལ་སོགས་
པའི་དྲག་ཤུལ་གྱི་ལས་བརྩམས་ཤིང་བདག་ལ་གཞན་གྱིས་གནོད་པའི་ལྟས་བྱུང་ན། དེ་ཉིད་བཟློག་པའི་ཐབས་ཁྱད་པར་ཅན་འདི་ཉིད་ཉམས་སུ་བླངས་ཏེ། བསྲུང་བྱ་སྦ་བའི་གནད་ཚར་བའི་རྗེས་སུ། བཙན་པོའི་མཁར་དུ་གཞུག་པ་དང་། གཞན་གྱི་ཏིང་
ངེ་འཛིན་འཇོམས་པའི་མཚོན་ཆ་དང་། ངག་གི་ནུས་མཐུ་འཇོམས་པའི་མཚོན་ཆ་རྣམས་ཀྱི་ཏིང་ངེ་འཛིན་གསལ་བར་བསྒོམ། དེ་ནས་འཁོར་ལོའི་རྩིབས་བར་བརྒྱད་ཀྱི་ཐད་ཀར་རྡོ་རྗེའི་ས་གཞི་ལ་ཡཾ་ལས་རླུང་གི་དཀྱིལ་འཁོར་སྔོ་ནག་གཡོ་ཞིང་འཚུབས་
པའི་སྟེང་དུ་རཾ་ལས་མེའི་དཀྱིལ་འཁོར་དམར་ནག་འབར་བ་དང་བཅས་པའི་ཀློང་དཀྱིལ་དུ། ཚྭ་ལས་བྱད་མ་གང་ཡིན་པ་དེ་ཉིད་ཀྱི་རྣམ་པ་ཇི་ལྟ་བ་བཞིན་ལ་ལུས་རིད་པ། སྐུ་འཛིངས་པ། བཀྲག་མདངས་མེད་པ། སྐྱོབ་པའི་ལྷ་སྲུང་དང་བྲལ་
བ༑ འདར་ཞིང་སྨྲེ་སྔགས་འདོན་པ། མགོ་ཐུར་དུ་བསྟན་པའི་རྐང་མགོ་རྩིབས་ལས་ཅུང་ཟད་སྟེང་དུ་འཕགས་པའི་རྣམ་པར་གསལ་གདབ། བྱད་མཁན་དེའི་ལྷ་སྲུང་དང་བཅས་པ་གང་ཡིན་ཤེས་ན་དེ་ལྟ་བུའི་རྣམ་པ་ཁོ་ནར་བདག་གིས་ཀྱང་བསྒོམ། མི་



སུམ་ཅུ་ཐམ་པ་ བྲག་རྫོང་ཁྲིད་
༄༅། ཤེས་ན་ཁོ་བོའི་སྲུང་འཁོར། རྫས། སྔགས། ཏིང་ངེ་འཛིན་གྱིས་བསྲུང་བའི་སྦྱོར་བ་གཟི་བརྗིད་དང་ལྡན་པར་གསལ་བཏབ་ལ། དེ་ནས་རང་མགོན་པོར་གྱུར་པའི་སྙིང་ག་ནས་འོད་ཟེར་ལྕགས་ཀྱུ་ལྟ་བུ་བྱད་མ་གནས་པའི་
ས་ཕྱོགས་སུ་འཕྲོས། ཁོས་བསྒོམས་པའི་རྡོ་རྗེ་དང་མཚོན་ཆའི་གུར་ཁང་མེ་འོད་དང་བཅས་པ་ལ་རེག་པས། ལྕི་བ་ལ་དངུལ་ཆུ་འབྱར་བ་ལྟར་ཚུར་བསྡུས་ཏེ་རང་གིས་བསྒོམས་པའི་གུར་ཁང་མེ་འོད་དང་བཅས་པ་ལ་ཐིམ་པས་སྲ་ཞིང་བརྟན་པ་མི་ཤིགས་
པཎྜ པའི་བདག་ཉིད་ཅན། འོད་ཟེར་ཉི་མ་འབུམ་གྱི་གཟི་བརྗིད་ལས་ཀྱང་ཆེས་ལྷག་པར་འཕྲོ་བ། གང་གིས་ཀྱང་གླགས་ལྟ་བའི་སྐབས་མི་རྙེད་པར་བསྒོམ། ཡང་འོད་ཟེར་ཕར་འཕྲོས། ཁོས་བསྒོམས་པའི་འཁོར་ལོ་ལ་ཕོག་པས་ཚུར་བསྡུས་ཏེ་བདག་གིས་
བསྒོམས་པའི་འཁོར་ལོ་ལ་ཐིམ་པས་རྣོ་ཞིང་གཅོད་པའི་ངར་དང་ལྡན་པར་བསམ། ཡང་འོད་འཕྲོས། ཁོས་བསྒོམས་པའི་ཁྲོ་བོ་དང་སྔགས་ཀྱི་ནུས་པ། རྫས་དང་ཏིང་ངེ་འཛིན་གྱིས་སྦྱོར་བ་ལ་སོགས་པའི་ནུས་མཐུ་ཐམས་ཅད་ཁབ་ལེན་གྱིས་ལྕགས་ཕྱེ་
ཡ གཡོ་བ་ལྟར་བསྡུས་ཏེ་བདག་ཉིད་མགོན་པོ་བཅུ་དང་བཅས་པ་ལ་ཐིམ་པས་འོད་ཟེར་ནུས་མཐུ་དཔག་ཏུ་མེད་པ་དང་ལྡན་པར་བསམ། ཡང་འོད་འཕྲོས། དེའི་སྲུང་མ་ལ་ཕོག་པས་སྙིང་ག་ནས་ས་བོན་ཧཱུཾ་ཡིག་གི་རྣམ་པ་ཅན་ནུར་གྱིས་དྲངས་ཏེ་རང་གི་སྙིང་
གའི་ཧཱུྃ་གི་ཞབས་སུ་བསྐྱེལ་ཐབས་སུམནན་པས་ཁོ་བོའི་ལྷ་སྲུང་བཙོན་དུ་བཟུང་བར་མོས། ཡང་འོད་འཕྲོས། ཁོ་བོའི་ཡི་དམ་སྐྱོབ་བྱེད་བཀྲག་མདངས་ཐམས་ཅད་རང་དབང་མེད་པར་བསྡུས་ཏེ་ཐིམ་པས་རང་ཉིད་གཟི་བརྗིད་ཕུན་སུམ་ཚོགས་པ་དང་ལྡན་



ཞིང་། བྱད་མ་དེ་ལུས་ཀྱི་སྟོབས་ཤེད་མེད་པ་ཤེས་པ་ནག་ཅིང་ཐོམ་པ། རྨ་ཞིང་སྤུར་བ། ཏིང་ངེ་འཛིན་བསྒོམས་པའི་ནུས་པ་མེད་པར་བསམ། དེ་ནས་རང་མགོན་པོར་གསལ་བའི་ཐུགས་ཀ་ནས་ལས་མཁན་ཕོ་ཉ་རླུང་གི་ཤུགས་ལྡན་མེ་འོད་དཔག་མེད་
འཕྲོ་བ་མཚོན་ཆ་ཐོགས་པ་བསམ་གྱིས་མི་ཁྱབ་པ་འཕྲོས་ཏེ། བྱད་མ་དེ་རླུང་ནག་འཚུབས་མའི་སྟེང་དུ་བསྐྱོན། ལ་ལས་མདུན་ནས་ཁྲིད། ལ་ལས་རྒྱབ་ནས་བདས་ཏེ་སྦྱར་མ་རླུང་གིས་ཁྱེར་ནས་འོང་བ་ལྟར་རང་དབང་མེད་པར་བྱུང་ནས་རྩིབས་བར་དུ་
བསྐྱེད་པ་རྣམས་ལ་ཐིམ་པའི་དམིགས་པ་ལན་གསུམ་ལ་སོགས་པའི་བར་དུ་དྲག་ཏུ་བྱ། དེ་ནས་བདག་གིས་སྔགས་བཟླས་པས་ཁྲོ་བོ་རྣམས་ཞལ་ཕྱིར་གཟིགས། འཁོར་ལོ་གཡོན་དུ་དྲག་ཏུ་འཁོར་བས་གནོད་བྱེད་ཀྱི་ལུས་ལྕང་རློན་གྱིས་གཏུབ་པ་བཞིན་
ཉལ་ཉལ་གཏུབས་པའི་དུམ་བུ་འོག་ཏུ་བབས་པ་རྣམས་མེས་བསྲེགས། ཐལ་བ་རླུང་གིས་གཏོར། འོག་གི་རླུང་གི་ནུས་པས་བྱད་མའི་ལུས་སྟེང་དུ་ཅུང་ཟད་ཅུང་ཟད་ཕུལ། རིམ་བཞིན་འཁོར་ལོས་གཏུབས་པའི་དམིགས་པ་དྲག་ཏུ་བྱ་ཞིང་། བདག་
མགོན་པོ་དང་བཅས་པས་སྔགས་བཟླས། འཁོར་ལོ་གུར་ཁང་དང་བཅས་པ་རྣམས་ལས་ཀྱང་སྔགས་ཀྱི་རང་སྒྲ་འབྲུག་སྟོང་དུས་གཅིག་ཏུ་གྲག་པ་ལྟར་བསམ་སྟེ། ཤཱ་ས་ནའི་མཇུག་ཏུ། ཨོཾ་ཤྲཱི་མ་ཧཱ་ཀཱ་ལ་ཡེ། ཡ་མ་རཱ་ཛ་ཀཱི་ལི་ཀཱི་ལ་ཡ་བློ་བཟློག་
ཆད༑ ཅེས་བཏགས་ལ་བཟླ། སྐབས་སུ་ཁྲོ་བོ་རྣམས་ཀྱི་སྐུ་ལས་རང་འདྲ་བའི་སྤྲུལ་པ་ཕོ་ཉ་རྔམས་ཤིང་དྲག་ཤུལ་གྱི་སྒྲ་སྒྲོགས་པ་དཔག་མེད་འཕྲོས། བྱད་མའི་སྡེ་ལྷ་སྲུང་དང་བཅས་པ་བཅོམ་ཞིང་ནག་འཚུབ་འཚུབ་བཏང་། དེ་དག་གི་ལག་ཆ་རྣམས་
62
རྒྱུད་སྡེ་ཀུན་བཏུས་



--
-
རྡ
༄༅། །ཕྲོགས་ཏེ་བདག་ཉིད་ཀྱི་ལག་ཆར་བྱས། ཚར་གཅད་པའི་དམིགས་པ་དྲག་ཏུ་བྱ། དེ་ལྟར་ཐུན་གྱི་དངོས་གཞི་ཇི་ཙམ་རིགས་པ་བྱས་པའི་མཐར། ཐལ་མོ་བརྡབ་ཅིང་དམོད་བཅོལ་ཀྱང་སྲུང་འཁོར་གྱི་བཟློག་པའི་སྐབས་ལྟར་
བྱའོ། །དེ་ལྟ་བུའི་ཚུལ་གྱིས་འབད་རྩོལ་དང་བཅས་པས་ཉམས་སུ་བླངས་ན་ཕ་རོལ་གྱི་རྦོད་གཏོང་སོགས་ངེས་པར་བཟློག་པར་འགྱུར་ཞིང་། དེ་དག་གང་ལའང་རིག་པའི་ངར་བསྐྱེད་ཅིང་ཏིང་ངེ་འཛིན་བརྟན་པ་དང་། ཐེ་ཚོམ་དང་འཁུ་འཕྲིག་གི་རྟོག་པ་
ཐམས་ཅད་སྤངས་ནས་ཡིད་ཆེས་ཤིང་ཤེས་པ་བརྟན་པ་གནད་དུ་ཆེ་སྟེ། རྒྱུད་ལས། དབེན་པའི་ནགས་ཚལ་ཉིད་དུ་ཡང་། །ཡིད་གཉིས་ཐམས་ཅད་རྣམ་སྤངས་ཏེ། །རྣལ་འབྱོར་མཆོག་ནི་འདི་བསྒོམས་ན། །ཐུབ་པའང་གཞན་དུ་མི་འགྱུར་ཕྱིར། །
'' ཞེས་གསུངས་པའི་ཕྱིར་རོ། །བཞི་པ་སེར་བ་བསྲུང་བཟློག་ལ་སོགས་པ་ཟུར་དུ་ཤེས་པར་བྱའོ། །ལྔ་པ་རྒྱལ་པོའི་ཆད་པ་བཟློག་པ་ནི། བསྲུང་བྱ་སྦ་བའི་གནད་ཚར་བའི་རྗེས་སུ། བཙན་པོའི་མཁར་དུ་གཞུག་ལ། ཁམས་གསུམ་གཡུལ་དུ་གཅད་
པ༑ རྣོ་གསུམ་མཚོན་དུ་བརྡུང་བའི་ཏིང་ངེ་འཛིན་དང་། ངག་གི་ནུས་མཐུ་འཇོམས་པའི་ཏིང་ངེ་འཛིན་རྣམས་གསལ་བར་བསྒོམ། དེ་ནས་འཁོར་ལོའི་རྩིབས་བར་རྣམས་སུ་ནཾ་ལས་རྒྱལ་པོ་བློན་པོ་དང་བཅས་པ་གྲོས་དབང་རྣམས་གོང་བཞིན་ཇི་ལྟ་བར་
བསྐྱེད༔ དམིགས་པ་གསལ་པོས་མགོན་པོའི་འཁོར་རྣམས་ཀྱིས་ཡང་ཡང་བཀུག་ཅིང་བསྟིམ། དེ་ནས་བདག་གིས་སྔགས་བཟླས་པས་མགོན་པོ་རྣམས་ཞལ་ཕྱིར་གཟིགས། འཁོར་ལོ་གཡོན་དུ་འཁོར་བས་དེ་དག་གི་ལུས་གཏུབས། མེས་
13



བསྲེགས། རླུང་གིས་གཏོར་བར་བསམས་ནས། ཤཱ་ས་ནའི་མཇུག་ཏུ། སྤེལ་ཚིག་ཏུ་རཱ་ཛའི་གནོད་པ་ཐམས་ཅད་དཱི་ན་མེ་ཀེ་ན་མཱ་ར་ཡ་ཕཊ། ཅེས་ཐུན་བཞི་ལ་སོགས་པར་འབད་ན་གནོད་པའང་རང་ཞི་ལ་འགྲོ། དྲུག་པ་དམག་ཇག་བཟློག་པ་
ནི༑ གཞན་གནད་ལྔ། ཁྱད་པར་གྱི་མན་ངག་རྣམས་གོང་བཞིན་གསལ་བར་བསྒོམས་ནས་འཁོར་ལོའི་རྩིབས་བར་རྣམས་སུ་ཚིགས་ལས་དམག་དཔོན་ལ་སོགས་པ་མགོ་བོ་ཐུར་ལ་བསྟན་པ་ཇི་ལྟ་བ་བཞིན་བསྐྱེད་ལ། མགོན་པོ་རྣམས་ཀྱི་ཐུགས་ཀ་ནས་ཕོ་ཉ་
# ལས་མཁན་བསམ་གྱིས་མི་ཁྱབ་པ་སྤྲོས། དཔག་དཔོན་ལ་སོགས་པ་དམག་གི་གཙོ་བོ་རྣམས་ཡང་ཡང་བསྟིམ་པའི་དམིགས་པ་གསལ་བར་བསྒོམ། འཁོར་ལོ་གཡོན་དུ་དྲག་ཏུ་འཁོར་བས་གནོད་བྱེད་རྗེས་མེད་དུ་གཏུབས། དུམ་བུ་རྣམས་མེས་
ཀླུ བསྲེགས། རླུང་གིས་གཏོར། སླར་ཡང་ཕོ་ཉ་ལས་མཁན་དམག་དཔུང་སྡེ་བརྒྱད་དང་བཅས་པ་དཔག་ཏུ་མེད་པ་ཕར་འཕྲོས། དམག་ཇག་ཚུར་འོངས་པ་རྣམས་ཀྱི་ལག་ཆ་ཕྲོགས་ནས་མཚོན་ཆས་བསྣན་ཏེ་སྟོབས་ཤེད་ཉམས་པར་བྱས་པ་རྣམས་མདུན་དུ་
ལྕགས་ཀྱི་ཧོམ་ཁུང་གྲུ་གསུམ་གཏིང་ཟབ་པའི་ནང་དུ་བཅུག་སྟེ། འཁོར་ལོ་ལས་རི་རབ་ཟུར་དྲུག་པ་དཔག་ཏུ་མེད་པ་འཕྲོས་པས་མནན། ཕོ་ཉ་སྡེ་བརྒྱད་རྣམས་ཀྱིས་དེའི་སྟེང་དུ་སྒར་བརྒྱབས་ཏེ་བསྐལ་པའི་བར་དུ་མི་ཐར་བར་བསམ། ཤཱས་ནའི་མཇུག་
ཏུ༣ དམག་ཇག་གི་གནོད་པ་དཱི་ན་མེ་ཀེ་ན་སྟམྦྷ་ཡ་ནན། ཅེས་མང་དུ་བགྲང་། འཁོར་ལོའི་འཁོར་བའི་དུས་སུ་ཤཱ་ས་ནའི་རྗེས་སུ། དམག་ཇག་དཱི་ན་མེ་ཀེ་ན་མཱ་ར་ཡ་ཧཱུྃ་ཕཊ་བློ་བཟློག ཅེས་པ་བཏགས་པས་གནོད་པ་རང་ཞི་ལ་འགྲོ། བདུན་པ་རིམས་
14
བཏུས་



༄༅། །ནད་བཟློག་པ་ནི། གྲོང་ངམ་ཡུལ་སྡེར་རིམས་ནད་ཀྱིས་ཐེབས་ན་དེ་བཟློག་པ་དང་གཅོད་པའི་མན་ངག་ནི། ཡུལ་དེར་སྔར་རིམས་ནད་མ་བྱུང་བར་བསྲུང་བ་ནི། ཐོག་མར་ཡུལ་སྡེ་ལ་སོགས་པ་ལ་ཞི་བ་དང་། ཞི་དྲག་ཕྱེད་
མ་དང་། དྲག་པོའི་སྦྱང་བ་བྱ། བགེགས་གཏོར་ཐག་རིང་སར་བསྐྱལ་ལ། མཆོད་གཏོར་བཤམས་ནས་བསྙེན་པ་ལས་སུ་རུང་བའི་རྣལ་འབྱོར་པས། སེང་ལྡེང་ལ་སོགས་ཚེར་མ་ཅན་གྱི་ཤིང་གི་ཕུར་པ་ལྔ་ལ་སྙིང་པོ་དང་རྩ་སྔགས་ལ་སྲུང་བའི་ཤམ་བུ་
༣ བཏགས་པ་ཤོག་བུ་ལ་བྲིས། གཞན་ཡང་སྲུང་བའི་འཁོར་ལོ་ཇི་ལྟ་བར་བྲིས་པ་མགུལ་དུ་བཏགས་ཏེ། མགོན་པོ་ཡན་ལག་བཞི་རྫོགས་སུ་བསྐྱེད། རབ་གནས་བྱ། གྲོང་ལ་སོགས་པའི་ཕྱོགས་བཞིར་ཐོ་བཞི་བཅིག དེའི་དབུས་སུ་མི་མངོན་པར་
སྦ༑ ཐོ་ཕུར་པ་དང་བཅས་པ་ཆོས་སྐྱོང་དུ་བསྐྱེད། གཏོར་མ་དབུལ། ཕྲིན་ལས་གཞོལ། ཕུར་པ་གཅིག་པོའང་ཡུལ་གྱི་གླིང་དབུས་སམ། སྒོ་ཐེམ་གྱི་སྟེང་དུ་སྦ། གོང་བཞིན་ཕྲིན་གཞོལ་བྱ། དེ་རྗེས་སྲུང་བའི་འཁོར་ལོ་བརྟན་པོར་བསྒོམས་ འོ
ཡ ནས༑ ཤཱ་ས་ནའི་རྗེས་སུ། པ་ཙ་པ་ཙ་ཧཱུྃ་རིམས་ནད་རཀྵ་རཀ་ཞེས་པ་མང་དུ་བཟླ་བ་ནི་བསྲུང་བ་ཡིན་ལ། བཟློག་པ་ནི་སྲུང་བའི་འཁོར་ལོ་ཡངས་ཤིང་རྒྱ་ཆེ་བར་བསྒོམས་ལ། དེའི་རྩིབས་བར་རྣམས་སུ་ནད་བདག་ཕོ་མོ་ཁྲི་དང་སྲི་ཡིག་ལས། མཐུ་
སོགས་ཀྱི་གནོད་པ་ཡིན་ན་གོང་གི་ཁར་རྨི་ཡིག་ལས་བྱད་མཁན་ཡང་ཇི་ལྟ་བ་བཞིན་གོང་ལྟར་བསྐྱེད་ལ། ཕོ་ཉ་ལས་མཁན་རྣམས་ཀྱིས་ནད་བདག་གནོད་པར་བྱེད་པ་ཡང་ཡང་བསྟིམ། ཡང་འཁོར་ལོ་ལས་ཕྱག་མཚན་དང་མཚོན་ཆ་མེ་འབར་བ་དཔག་ཏུ་



མེད་པ་འཕྲོས། ནད་བདག་གི་རིགས་ཚུར་གནོད་པ་བྱེད་པ་ལ་ཡོང་བ་རྣམས་དེ་རྣམས་ཀྱིས་བཅོམ་ཏེ་རྡུལ་ཕྲན་ཙམ་དུ་བཏང་ལ། གནོད་བྱེད་ཀྱི་རོམ་རྣམས་ཀྱང་རི་རབ་དང་རྡོ་རྗེ་རྒྱ་གྲམ་གྱིས་མནན་ནས་གནོད་བྱེད་ཀྱི་ནུས་པ་ཉམས། དྲན་འགུལ་ཅུང་
ཟད་ཙམ་ཡང་མི་ནུས་པར་ནག་ཐོམ་མེ་མནན་པར་བསམ། མཚོན་ཆ་འཁོར་ལོ་དང་ཕྱག་མཚན་གྱི་མཚོན་ཆ་དཔག་ཏུ་མེད་པས་འཁོར་ལོའི་ཕྱིར་བསྐོར་ཏེ་ནད་གདོན་འཇོམས་པའི་ནུས་པ་མཆོག་དང་ལྡན་པ་དང་སུས་ཀྱང་གླགས་ལྟ་བར་མི་ནུས་པའི་འོད་
ཟེར་དཔག་ཏུ་མེད་པ་འཕྲོ་བར་བསྒོམས་ནས། ཤཱ་ས་ནའི་མཇུག་ཏུ། རིམས་ནད་ཁ་ཁ། ནད་གདོན་ཁཱ་ཧི་ཁཱ་ཧི། དེ་བཞིན་དུ་མཱ་ར་མཱ་ར། གྲོཧྥ་གྲིདྡྷཱ། བནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། རིམས་ནད་ཡམས་ནད་སརྦ་དཱི་ན་མེ་ཀེ་ན་
ཟླ མཱ་ར་ཡ་ཧཱུྃ་བྷྱོ་བཟློག་རྦད། ཅེས་དྲག་ཏུ་བཟླ་ཞིང་དམིགས་པ་གསལ་པོར་བསྒོམས་ན་རིམས་ནད་དལ་ཡམས་ཀྱི་གནོད་པ་བསྲུང་ཞིང་བཟློག་པའི་མཆོག་ཏུ་འགྱུར་རོ། །རྒྱལ་པོ། དམག་ཇག རིམས་ནད་བཟློག་པ་རྣམས་ལ་ཆོས་སྐྱོང་གི་གཏོར་མ་དང་
བསྐང་གསོ་ལ་འབད་ཅིང་། ཁྱད་པར་བཟློག་པའི་གཏོར་མ་བཏང་བ་ནི་གལ་ཆེའོ། ༈ །གསུམ་པ་ཁྱད་པར་གྱི་བཟློག་པ་ལ། ཁྱད་པར་ཐུན་མོང་གི་བཟློག་པ་སྤྲུལ་པ་སྤྲོ་བ་དང་། ཁྱད་པར་ཐུན་མོང་མ་ཡིན་པའི་ཡང་སྤྲུལ་སྤྲོ་བ་གཉིས། འདིར་ཡི་གེ་
| མེད་པའི་སྙན་བརྒྱུད་ཀྱི་གདམས་པ་ཐུན་མོང་མ་ཡིན་པ། ཨཱ་ནན་དམ་པས། བཟློག་ན་ནག་པོ་འཁོར་བཅས་ལ། །འཇིག་རྟེན་དྲེགས་པའི་ཚོགས་ཀྱིས་བསྐོར། །ཕ་རོལ་དམག་དཔུང་བཟློག་ན་ནི། །བྱད་མ་རང་གཤེད་རང་ལ་དབབ། །ཕོ་ཉ་སྤྲོ་བསྡུ་
166



༄༅། །ཟུར་ཙམ་ལགས། །རྒྱས་པར་བླ་མའི་ཞལ་ལས་ཤེས། །ཞེས་གསུངས་པའི་དོན། ཁྱད་པར་ཐུན་མོང་གི་བཟློག་པ་སྤྲུལ་པ་སྤྲོ་བ་དང་། ཁྱད་པར་ཐུན་མོང་མ་ཡིན་པའི་བཟློག་པ་ཡང་སྤྲུལ་སྤྲོ་བ་གཉིས་ཀྱི། དང་པོ་
ནི། སྐྱབས་འགྲོ་སེམས་བསྐྱེད་ནས་རྩིབས་བར་དུ་དགྲ་བགེགས་བསྐྱེད་ལ་འགུགས་འདྲེན་བྱ་བ། འཁོར་ལོ་བསྐོར་ནས་དུམ་བུར་གཏུབ་པའི་བར་བཟློག་པའི་དམིགས་པ་སྤྱི་དང་འདྲ་ལ། ཁྱད་པར་ནི། རང་གུར་གྱི་མགོན་པོར་གསལ་བའི་ཐུགས་ཤིན་
ཏུ་ཁྲོས་པས་ནམ་མཁའ་ལ་འཕགས་ཤིང་། ཞབས་གཉིས་ས་ལ་དྲག་ཏུ་བརྡབས་པས་ཞབས་འོག་གི་དགྲ་བགེགས་ཉལ་ཉལ་སོང་། ཁྲོས་པའི་སྤྱན་གསུམ་ཕྱོགས་ཐམས་ཅད་དུ་དམར་ཧྲིག་ཧྲིག་གཟིགས་པས་ཕྱོགས་བཅུའི་མགོན་པོ་ཁྲོས་པའི་ཞབས་
# བརྡབས། འཇིགས་པའི་སྒྲ་བསྒྲགས་པས་ཤར་ཕྱོགས་ཀྱི་མགོན་པོའི་ཐུགས་ཀ་ནས་སྤྲུལ་པའི་མགོན་པོ་སྲིན་པོ་ཁྲོས་པ་འདྲ་བ་ལྟ་བུ་ཞིག་རྒྱངས་ཏེ་ཆད། ཤར་ཕྱོགས་ཀྱི་དུར་ཁྲོད་དུ་བྱོན་ནས་ཁྲོས་པའི་ཞབས་བརྡབས། འཇིགས་པའི་སྒྲ་བསྒྲགས་པས་
ཨཱ ཤར་ཕྱོགས་ཀྱི་དྲི་ཟ་རྣམས་ཁྲོ་ཞིང་འཁྲུགས་པས་གོ་གྱོན་མཚོན་ཐོགས་ཏེ་ཡུལ་འཁོར་སྲུང་གིས་དམག་ལས་དང་། ཕྱོགས་སྐྱོང་བརྒྱ་བྱིན་གྱིས་དམག་དཔོན་བྱས། དྲི་ཟའི་དམག་སྲིན་པོ་ཁྲོས་པ་འདྲ་བ་གྲངས་མེད་པ་ཉི་ཟེར་གྱི་རྡུལ་ལྷགས་པ་བཞིན་བུན་
ལྷགྱིས་འཕྲོས། རྡོ་རྗེ་བྲག་རྫོང་གི་ཤར་ཕྱོགས་སུ་སྒོར་བརྒྱབས་ཏེ་འཁོད་པར་བསམ། དེས་མཚོན་ནས་ལྷོ་ཕྱོགས་སོགས་ཕྱོགས་གཞན་རྣམས་ཀྱི་མགོན་པོའི་ཐུགས་ཀ་ནས་མགོན་པོའི་སྤྲུལ་པ་སྲིན་པོ་ཁྲོས་པ་ལྟ་བུ་རེ་རྒྱངས་ཏེ་འཕྲོས། དུར་ཁྲོད་སོ་སོར་



རྒྱུད་སྡེ་ཀུན་བཏུས་
བྱོན། ཁྲོས་པའི་ཞབས་བརྡབས། འཇིགས་པའི་སྒྲ་བསྒྲགས་པས་དུར་ཁྲོད་དེ་དང་དེའི་ཕྱོགས་སྐྱོང་གི་དམག་ཁྲོས་ཤིང་འཁྲུགས་པས་གོ་གྱོན་མཚོན་ཐོགས་ཏེ་དམག་ལ་ཆས་པར་བསམ། དེའང་ལྷོ་ཕྱོགས་ནས་འཕགས་སྐྱེས་པོས་དམག་ལས་
བྱས༑ གཤིན་རྗེས་དམག་དཔོན་བྱས་པའི་གཤིན་རྗེའི་དམག་དང་། ནུབ་ཕྱོགས་ནས་མིག་མི་བཟང་གིས་དམག་ལས་དང་། ཆུ་ལྷས་དམག་དཔོན་བྱས་པའི་ཆུ་ལྷའི་དམག་དང་། བྱང་ཕྱོགས་ནས་རྣམ་ཐོས་སྲས་ཀྱིས་དམག་ལས་དང་། གནོད་སྦྱིན་
གྱིས་དམག་དཔོན་བྱས་པའི་གནོད་སྦྱིན་གྱི་དམག་དང་། བྱང་ཤར་ནས་དབང་ལྡན་གྱིས་དམག་དཔོན་བྱས་པའི་འབྱུང་པོའི་དམག་དཔུང་དང་། ཤར་ལྷོ་ནས་མེ་ལྷས་དམག་དཔོན་བྱས་པའི་མེ་ལྷའི་དམག་དཔུང་དང་། ལྷོ་ནུབ་ནས་སྲིན་པོས་དམག་དཔོན་
བྱས་པའི་བདེན་བྲལ་གྱི་དམག་དཔུང་དང་། ནུབ་བྱང་ནས་རླུང་ལྷས་དམག་དཔོན་བྱས་པའི་རིག་འཛིན་གྱི་དམག་དཔུང་དང་། སྟེང་ནས་ཚངས་པས་དམག་དཔོན་བྱས་པའི་ལྷའི་དམག་དཔུང་དང་། འོག་ནས་སའི་ལྷ་མོས་དམག་དཔོན་བྱས་པའི་ས་
བདག་གི་དམག་དཔུང་
། སྲིན་པོ་ཁྲོས་པ་ལྟ་བུ་གྲངས་མེད་པ་ཉི་ཟེར་གྱི་རྡུལ་ལྷགས་པ་བཞིན་དུ་བུན་གྱིས་འཕྲོས། ཕྱོགས་མཚམས་སྟེང་འོག་ནམ་མཁའ་ས་གཞི་བར་སྣང་ཐམས་ཅད་ཁྲིག་མེར་གྱིས་ཁེངས་ཤིང་། དེ་ཐམས་ཅད་ཀྱང་ཁྲོ་ཞིང་འཁྲུགས་
པ། འཇིགས་པའི་སྒྲ་བསྒྲགས་ཤིང་རྔམས་པའི་ཞབས་བརྡབས་པས་སྣང་སྲིད་ཐམས་ཅད་ཡམ་ཡམ་འགུལ་འགུལ་བྱེད་པར་བསམ། བདག་ལ་གནོད་པར་བྱེད་པའི་དགྲ་བགེགས་ཀྱི་དམག་དཔུང་ཐམས་ཅད་སྦྲང་མའི་ཕུང་པོའམ། དུ་བ་འཁྲིགས་པ་
i68



།བཞིན་ཕྱོགས་ཀུན་ནས་ནག་བུན་བུན་སླེབས་བྱུང་བ་རྣམས་ཀྱིས་བདག་གིས་སྤྲུལ་པའི་དམག་རྣམས་མཐོང་བ་ཙམ་གྱིས་སྟོབས་ཉམས། དཔའ་ཞུམ། གོ་ཆ་དང་ལག་ཆའི་མདངས་ཉམས་ཏེ་མུན་ཐོམ་ཐོམ་གནས་པ་
ལ། བདག་གིས་སྤྲུལ་པའི་ཕོ་ཉ་རྣམས་ཀྱིས་ཕར་འཕགས་ཏེ་དགྲ་བགེགས་སྟོབས་ཉམས་པོ་དེ་རྣམས་བསད་བཅོམ། ཤ་ཟོས། ཁྲག་འཐུངས། རུས་པ་མུར། གོ་ཆ་དང་ལག་ཆ་ཐམས་ཅད་ཕྲོགས་ཏེ་བདག་ཉིད་ཀྱི་ཆོ་ག་དང་ལག་ཆར་བྱས། ཕལ་
ཆེར་མིང་མེད་པར་བཅོམ། ལྷག་མ་ཅུང་ཟད་ལུས་པ་རྣམས་ཁྲོས་ཤིང་འཁྲུགས་པས་གང་གིས་གནོད་པར་བྱེད་པ་དེའི་སྟེང་དུ་ཕར་ལོག་ཅིང་དམག་གི་སྣ་དྲངས་ཏེ་སོང་བའི་ཕྱི་བཞིན་དུ་སྤྲུལ་པའི་དམག་དཔུང་རྣམས་ཀྱང་རྔམས་ཤིང་བརྒྱུགས་ནས་བྱད་མ་
%|གང་ལ་ཡོད་པའི་ཕྱོགས་སུ་སོང་། མི་ནོར་ཐམས་ཅད་བཅོམ། ཤ་ཟོས། ཁྲག་འཐུངས། ཡུལ་མཁར་གནས་གཞིས་ཐམས་ཅད་ཀྱང་རྩ་བ་ནས་བསྒྱེལ། ཐེད་རོ་རྣམས་ཀྱང་ཡེ་ཤེས་ཀྱི་མེ་དཔུང་འབར་བས་ཐུལ་གྱིས་བསྲེགས། ཐལ་བའམ་མགོན་
g པོའི་རྣམ་འཕྲུལ་ལས་བྱུང་བའི་དུས་ཀྱི་ཐོད་རླུང་དྲག་པོས་སྟོང་གསུམ་གྱི་ཕ་མཐར་ཡུད་ཀྱིས་ཁྱེར་ནས་མིང་ཙམ་ཡང་མ་ལུས་པར་རྗེས་མེད་དུ་སོང་བར་བསམ་ཞིང་། ཤཱ་ས་ནའི་ཨི་དཾ་དུཏྟཾ་ཡན་ཆད་སྤྱི་ལྟར་ལ། བྱད་མ་ཁ་ཁ། བྱད་མ་ཁཱ་ཧི་ཁཱ་
ཀ ཧི༑ བྱད་མམཱ་ར་མཱ་ར། བྱད་མ་གྲོདྨ་གྲིཉྩ། བྱད་མ་བནྡྷ་བནྡྷ། བྱད་མ་ཧ་ན་ཧ་ན། བྱད་མ་དེ་ཧ་ད་ཧ། བྱད་མ་པ་ཙ་པ་ཙ། བྱད་མ་དཱི་ན་མེ་ཀེ་ན་མཱ་ར་ཡ་ཧཱུྃ་ཕཊ། ཅེས་སྤེལ་ཚིག་ཅན་ནམ་པ་ཙ་ཡན་སྤྱི་ལྟར་ལ། བྱད་མ་དཱི་ན་མེ་ཀེ་ན་མཱ་ར་ཡ་ཧཱུྃ་
16



ཕཊ༑ ཅེས་ཤམ་བུ་ཅན་གང་འོས་བརྒྱ་རྩ་སོགས་དང་། ཨོཾ་ཤྲཱི་མ་ཧཱ་ཀཱ་ལ་ཡེ། ཡ་མ་རཱ་ཛཀཱི་ལི་ཀཱི་ལ་ཡ་བློ་བཟློག་ཆད། མ་མ་ཏེ་ཀཾ་བྲམ་པ་ཏེ་བློ་བཟློག་ཆད། ཅེས་པ་བཟློག་པའི་ཤམ་བུར་བཏགས་པ་ཉེར་གཅིག་སོགས་དྲག་ཏུ་བཟླ་བ་ནི་ཕོ་ཉ་སྤྲོ་བསྡུ་
ཟུར་ཙམ་ལགས། ཞེས་གསུངས་པའི་དོན་ཏོ། །གཉིས་པ་ཡང་སྤྲུལ་སྤྲོ་བ་ནི། རྡོ་རྗེ་བྲག་རྫོང་གི་ཕྱོགས་མཚམས་སྟེང་འོག་ཐམས་ཅད་དམག་གིས་ཁེངས་པའི་བར་སྔར་བཞིན། སླར་ཡང་རང་ཉིད་ཁྲོས་པའི་ཞབས་བརྡབས། འཇིགས་པའི་སྒྲ་
བསྒྲགས། དམར་ལ་ཟླུམ་པའི་སྤྱན་གསུམ་ཕྱོགས་བཅུར་ཧྲིག་ཧྲིག་གཟིགས་པས་ཕྱོགས་བཅུའི་མགོན་པོ་རྣམས་ཆེར་ཁྲོས། སྤྲུལ་པའི་མགོན་པོ་རྣམས་ཀྱང་འཁྲུགས་ནས་སོ་སོའི་དུར་ཁྲོད་ནས་བྱ་འཕུར་བ་བཞིན་དུ་འུར་གྱིས་བྱོན། སོ་སོའི་སྒར་སྟེང་དུ་
ཕེབས་པ་དང་། ཁྲོས་པའི་ཞབས་བརྡབས། འཇིགས་པའི་སྒྲ་བསྒྲགས་པས་ཕྱོགས་སྐྱོང་གི་དམག་རྣམས་ཤིན་ཏུ་ཁྲོས་ཤིང་འཁྲུགས། དྲི་ཟའི་དམག་རྣམས་རེ་རེའི་བ་སྤུའི་བུ་ག་ནས་དྲི་ཟའི་སྤྲུལ་པ་རྟ་པ་སྲིན་པོ་ཁྲོས་པ་ལྟ་བུ་ཉི་ཟེར་གྱི་རྡུལ་ལྷགས་པ་
བཞིན་དུ་བུན་གྱིས་འཕྲོས། གཤིན་རྗེའི་དམག་རྣམས་རེ་རེའི་བ་སྤུའི་བུ་ག་ནས་གཤིན་རྗེའི་སྤྲུལ་པ་མ་ཧེ་སྔོ་ནག་དྲེགས་ཤིང་ཁྲོས་པ་འཁྲུབ་མཆོངས་རྒྱུག་པའི་རྣམ་པ་ཅན་དུ་མ་དང་། ཆུ་ལྷའི་དམག་རྣམས་རེ་རེའི་བ་སྤུའི་བུ་ག་ནས་ཆུ་ལྷའི་སྤྲུལ་པ་དུག་
སྦྲུལ་ནག་པོ་དུག་གི་ཁ་རླངས་སྤྲིན་ལྟར་འཐིབ་ཅིང་ཕུ་འབྲུག་ལྟར་སྒྲོགས་པ་གྲངས་མེད། གནོད་སྦྱིན་རེ་རེའི་བ་སྤུའི་བུ་ག་ནས་གནོད་སྦྱིན་གྱི་སྤྲུལ་པ་གངས་སེང་རྔམས་པ་དཔའ་ཞིང་གཏུམ་པ་དུ་མ་དང་། དབང་ལྡན་རྣམས་ལས་འཐབ་གླང་མྱོས་པ་
174



ཐ༄༅། །སྟོབས་ལྡན་གྱི་སྣ་ལ་རལ་གྲི་བཏགས་པ་དུ་མ། མེ་ལྷ་རྣམས་ལས་ཕར་སྤྱང་རྔམས་པ་དུ་མ། སྲིན་པོ་རྣམས་ལས་གཅན་གཟན་དང་རུ་དྲ་ནག་པོ་དུ་མ། རིག་འཛིན་རྣམས་ལས་རླུང་ལྷ་ནག་པོ་དུས་ཀྱི་འཐོར་རླུང་གཏོང་བ་དུ་
མ༑ སྟེང་གི་ལྷ་རྣམས་ལས་གནམ་ལྕགས་ཀྱི་བྱ་ཁྱུང་ནག་པོ་སྒྲོ་གཤོག་མཚོན་ཆ་མེ་འབར་བའི་རྣམ་པ་ཅན་དུ་མ། ས་བདག་རེ་རེའི་བ་སྤུའི་བུ་ག་ནས་ས་བདག་གི་སྤྲུལ་པ་ལྕགས་ཀྱི་སྡིག་པ་ནག་པོ་གཡག་ཙམ་མགོ་དགུ་རྭ་བཅོ་བརྒྱད་དང་ལྡན་པ་བསམ་
གྱིས་མི་ཁྱབ་པ་རྣམས་སྤོས། ཕྱོགས་མཚམས་སྟེང་འོག་ཐམས་ཅད་མེར་གྱིས་ཁེངས། དེ་དག་གི་འོད་དང་གཟི་བརྗིད་ཉི་མ་འབུམ་ལས་ཀྱང་ཆེས་ལྷག་པ་མཐོང་བ་ཙམ་གྱིས་བདག་ལ་གནོད་པར་བྱེད་པའི་དགྲ་བགེགས་ཐམས་ཅད་ཀྱི་དཔུང་ཕྱོགས་ཀུན་
g ནས་ལང་ལོང་འདུག་པ་ཀུན་གྱི་ནུས་པ་ཐམས་ཅད་རང་ཉམས་རང་རླག་ཏུ་སོང་སྟེ་ནག་ཐུམ་ཐུམ་སོང་བའི་ཁར་སྤྲུལ་པ་ཡང་སྤྲུལ་དང་བཅས་པ་དེ་དག་རྔམས་ཤིང་བརྒྱུགས་ནས་གནོད་བྱེད་ཐམས་ཅད་བསད་བཅོམ། ཤ་རུས་དོན་སྙིང་ཐམས་ཅད་ཧབ་ཐོབ་
ཡཏུ་བཞེས། དེའང་དྲི་ཟའི་སྤྲུལ་པ་རྟ་པ་རྣམས་ཀྱིས་དགྲ་བགེགས་ལ་མཚོན་ཆའི་ཆར་ཕབ། མ་ཧེ་རྣམས་ཀྱིས་རྭ་ཁར་བླངས་ཤིང་ལྕགས་བསྲེགས་ཀྱི་ས་གཞི་ལ་ཐུག་གི་བར་བརྡེག་པ་དང་། གནམ་ལྕགས་ཀྱི་རྨིག་པ་མེ་འབར་བས་བརྫིས་ཤིང་རྡོ་རྗེའི་
ལྕེས་བལྡགས་པས་གཞོབ་ཐུལ་ཐུལ་བསྲེག་པ་དང་། དུག་སྦྲུལ་མཐོང་བའི་དུག་ཅན་རྣམས་ཀྱི་བལྟས་པ་ཙམ་གྱིས་དགྲ་བགེགས་རྣམས་མྱོས་ཤིང་འཐིབས། ཁ་རླངས་ཀྱི་དུག་ཅན་རྣམས་ཀྱིས་ཁ་རླངས་ཕོག་པ་ཙམ་གྱིས་མེ་ཏོག་སད་ཀྱིས་ཁྱེར་བ་བཞིན་
171
སོ་ལྔ་བྲ ག་རྫོང་སྲིད་



དུ་ནག་རུམ་རུམ་སོང་། རེག་པའི་དུག་ཅན་རྣམས་ཀྱིས་དགྲ་བགེགས་ཀྱི་ལུས་ལ་རེག་པ་ཙམ་གྱིས་དེ་དག་སྦྱང་ཟན་ཉི་མས་གདུངས་པ་བཞིན་དུམ་བུ་གྲངས་མེད་པར་གཞིག་ཅིང་ཚར་བཅད། དེ་བཞིན་དུ་སེང་གེ་ལ་སོགས་པས་དགྲ་བགེགས་རྣམས་དུམ་
བུར་གཏུབ་ཅིང་ཤ་ཁྲག་ཐམས་ཅད་ཟ་བ་དང་། རླུང་ལྷ་རྣམས་ཀྱིས་དུས་ཀྱི་འཐོར་རླུང་བརྒྱབས་པས་སྦྲང་བུ་རླུང་གིས་ཁྱེར་བ་བཞིན་གར་སོང་ཆ་མེད་པར་ཕྱོགས་རྣམ་པར་བསྐྲད་ཅིང་སྟོང་གསུམ་གྱི་ཕ་མཐར་ཡུད་ཀྱིས་ཁྱེར། མཁའ་ལྡིང་རྣམས་ཀྱིས་
མིག་དང་ཀླད་པ་དང་རྒྱུ་ལྟོ་རྣམས་ཕྱིར་ཕྱུང་ཞིང་བྲོས། སྡིག་པ་རྣམས་ཀྱིས་དགྲ་བགེགས་རྣམས་རྭ་བར་དུ་བཙིར་ཏེ་འཇིབས་པས་ཤ་ཁྲག་དོན་སྙིང་ཐམས་ཅད་ཅིག་ཅར་དུ་ཟོས་ཤིང་པགས་པ་སྟོང་ལྷེབ་ཀྱིས་བཏང་བ་སོགས་འཇིགས་པའི་རྣམ་འགྱུར་དུ་མ་
ཟླདང་བཅས་ཏེ་དགྲ་བགེགས་ཐམས་ཅད་མིང་ཙམ་ཡང་མེད་པར་བཏང་། སྟོང་ཉིད་བདེ་ཆེན་གྱི་ངང་དུ་ཐིམ་སོང་སྙམ་པས་རིག་པ་བརྗོད་མེད་དུ་གཞག་ཅིང་། ཤཱ་ས་ན་སྤེལ་ཚིག་ཅན་ནམ་ཤམ་བུ་ཅན་གང་རིགས་བརྒྱ་སྟོང་ངམ། དྲུག་ཅུ་རྩ་བཞི་སོགས་
བཟླས་པའི་མཐར་བཟློག་པའི་ཤམ་བུ་བཏགས་པ་ཉེར་གཅིག་སོགས་དྲག་ཏུ་བཟླ། འཇོག་པའི་ཚེ་སྔར་སྤྲོས་པའི་སྤྲུལ་པ་དང་ཡང་སྤྲུལ་རྣམས་ཀྱིས་དགྲ་བགེགས་ཀྱི་ཚེ་དང་བསོད་ནམས་དཔལ་འབྱོར་སོགས་ནོམ་པའི་ཚུལ་དུ་ཁྱེར་ཏེ་ལས་གྲུབ་པའི་ངོ་སོ་
དང་བཅས་ཚུར་འདུས། རང་ལ་སིབ་ཀྱིས་ཐིམ་པས་རང་ཉིད་བརྟན་ཞིང་ནུས་ལྡན་དུ་གྱུར་པར་བསམ། དེ་ལྟར་ཐུན་མོང་མ་ཡིན་པའི་བཟློག་པ་འདི་གཉིས་གཙོ་བོར་རྦོད་གཏོང་བཟློག་པར་གསུངས་མོད་ཀྱི། བྱེ་བྲག་གི་བཟློག་པ་གང་ལའང་སྦྱར་རུང་
172



རྩ
སོ་དྲུག་
༄༅། ཞིང་། འབད་རྩོལ་དང་བཅས་པས་ཉམས་སུ་བླངས་ན་མི་དང་མི་མ་ཡིན་པའི་གནོད་པ་གང་ཡིན་ཀྱང་ངེས་པར་བཟློག་པར་འགྱུར་བ་ནི་བདག་གིས་ཡང་ནས་ཡང་དུ་ཉམས་སུ་མྱོང་བ་ཡིན་པས་ཐེ་ཚོམ་ཅུང་ཟད་ཀྱང་ཡོད་པ་མ་
ཡིན་ནོ། ༈ །གསུམ་པ་གསད་པ་ལ། བསྟན་པའི་སྤྱི་དགྲ་དང་རྣལ་འབྱོར་པའི་སྒོས་དགྲ་བསྒྲལ་བ་གཉིས། དང་པོ་བསྟན་པའི་སྤྱི་དགྲ་བསྒྲལ་བ་ལ། དམིགས་པས་གསད་པ། ཐུན་གྱིས་གསད་པ། ཟོར་གྱིས་གསད་པ། ཕུར་བུས་གསད་
པ༑ དམ་ཤིང་གིས་གསད་པ། བ་དན་གྱིས་གསད་པ། རུ་མཚོན་གྱིས་གསད་པ། སྦྱིན་སྲེག་གིས་གསད་པ་དང་བརྒྱུད། དང་པོ་དམིགས་པས་གསད་པ་ནི། སྐྱབས་འགྲོ་ནས་འཁོར་ལོ་ཇག་པ་བཀྱེ་བའི་བར་སྔར་བཞིན་ལ། འོག་གི་སྣ་ཚོགས་རྡོ་
རྗེའི་ལྟེ་བར་ཆོས་འབྱུང་མཐིང་ནག་མེ་འབར་བའི་ནང་དུ་དགྲ་བགེགས་གང་ཡིན་པ་གཟུགས་བརྙན་གྱི་རྣམ་པ་ཇི་ལྟར་མི་སྡུག་ཅིང་ཉམ་ཐག་པའི་རྣམ་པ་ཅན། ལྕེས་བྲང་ཁེབས་པའི་སྙིང་གར་སྲོག་གི་རྟེན་ཁྲག་མཚལ་དྭངས་པའི་མདོག་ལྟ་བུ་མཐེབ་ཚིགས་
ཙམ་དང་བཅས་པ་གསལ་བཏབ་ལ། འགུགས་འདྲེན་ཡིད་ཆེས་པར་བྱ། རང་ཉིད་ཁྲོས་པའི་ཞབས་བརྡབས། འཇིགས་པའི་ཧཱུཾ་སྒྲ་དྲག་ཏུ་བསྒྲགས་པས་འཁོར་ལོ་གཡས་སུ་འཁོར་བའི་འཁོར་ལོའི་མས་ཀྱི་རྩིབས་རྩེས་དགྲ་བགེགས་ཀྱི་སྙིང་ག་ནས་
གཟིར་ཏེ་དྲག་ཏུ་འཁོར། སྙིང་རྩ་སྲོག་རྩ་ཐམས་ཅད་ཉལ་ཉལ་གཏུབ་ཅིང་བཅད། ཤ་ཁྲག་དམར་ཉོག་ཉོག་བྱུང་བ་རྣམས་སྤྲུལ་པའི་ཕོ་ཉ་རྣམས་ཀྱིས་ཟོས་ཤིང་ཚར་བཅད་པར་བསམས་ནས། ཤཱ་ས་ན་སྤེལ་ཚིག་ཅན་དྲག་ཏུ་བཟླ། མཐར་དགྲ་བགེགས་
i73
བྲག་རྫོང་ཁྲིད་



ཀྱི་རྒྱུད་ཀྱི་སྡིག་སྒྲིབ་བསམ་ངན་ཐམས་ཅད་དག་ནས་མི་བསྐྱོད་པའི་ཞིང་དུ་སངས་རྒྱས་པར་བསམ། མདོར་ན་ནག་པོ་ཆེན་པོ་འདིའི་གདུལ་བྱའི་གཙོ་བོར་གྱུར་པ་ནི་ཞི་བས་འདུལ་བར་མ་ནུས་པའི་མ་རུངས་པ་དག་ཡིན་ལ། འདུལ་བའི་ཐབས་
ཀྱང་༑ ཤིན་ཏུ་གདུག་ཅིང་གཏུམ་པ་ལ། །ཞི་བར་ཉེ་བར་མི་སྦྱོར་ཏེ། །འདི་མཁྱེན་རྡོ་རྗེ་ཅན་གྱིས་ནི། །ཁྲོ་བོར་དེ་བཞིན་གཤེགས་ཀུན་མཛོད། །ཅེས་གསུངས་པས་ན། གསད་པ་དང་གཟིར་བ་ལ་སོགས་པའི་སྒོ་ནས་མ་རུངས་པ་དེ་དག་གི་ལས་ངན་
སྡིག་སྒྲིབ་ཐམས་ཅད་བཅོམ་ནས་སངས་རྒྱས་ཀྱི་ས་ལ་འགོད་ནུས་པའི་ཕྱིར་བསྒྲལ་བྱ་དེ་དག་གི་སྡིག་པ་སྦྱོང་བའི་མཆོག་ཀྱང་ཡིན་ཏེ། གཤིན་པོ་རྗེས་འཛིན་སོགས་ལ་ལྷོ་སྒོའི་ཆོ་ག་ཟེར་བའང་དྲག་པོ་དང་མཐུན་པའི་ཆ་ནས་བཏགས་ཏེ། རྟེན་
བཅས༑ རྣམ་ཤེས་བཀུག སྡིག་པ་སྦྱངས་ནས་གནས་སྤོར་བྱེད་པ་དང་ཚུལ་མཚུངས་པར་དགྲ་བགེགས་ཀྱི་གཟུགས་བརྙན་བསྐྱེད། རྣམ་ཤེས་བཀུག འཁོར་ལོ་དང་མཚོན་ཆ་སོགས་ཀྱིས་གཏུབ་པའི་དམིགས་པ་བྱེད་པ་ནི་དེའི་ལས་ངན་སོགས་པའི་བ
རྟེན་དུ་གྱུར་པའི་རྣམ་སྨིན་གྱི་ལུས་སྡིག་པ་དང་བཅས་པ་འཇོམས་པའི་ཐབས་ཡིན་པས་བསྒྲལ་བྱ་དེ་དག་ལའང་ཕན་ཞིང་། ལྟ་བས་ཟིན་པའི་ལས་སྦྱོར་འདི་ལྟ་བུ་ནི་རང་གི་ལམ་གྱི་བོགས་འདོན་དུའང་འགྱུར་བ་ཡིན་གསུངས། དེ་ནས་བཟློག་གསད་ཀྱི་
དམིགས་པ་འདི་དག་གང་ཉམས་སུ་ལེན་ཀྱང་བསམས་པ་རང་འདོད་ཀྱི་འཁྲི་བ་མེད་པ། སེམས་ཅན་ཐམས་ཅད་ཀྱི་ཕན་བདེ་ནི་བསྟན་པ་རིན་པོ་ཆེ་ལ་རག་ལས་པ་ཡིན་ལ། གདུག་པ་ཅན་འདི་དག་གིས་བསྟན་པ་ཉམས་པར་བྱས་པས་སྐྱེ་རྒུ་ཐམས་ཅད་ལ་



སོ་བདུན་
༄༅། །དུས་ཅིག་ཅར་དུ་གནོད་པ་བྱས་པར་འགྱུར། དེ་ལྟར་སྡིག་པའི་ཕུང་པོ་མི་བཟད་པ་དེའི་མཐུས་ཁོ་རང་ཡང་མནར་མེད་པའི་དམྱལ་བ་ཆེན་པོར་བཟོད་གླགས་མེད་པའི་སྡུག་བསྔལ་ཆེན་པོ་ལ་ལོངས་སྤྱོད་པས་ཤིན་ཏུ་སྙིང་
རྗེ༑ དེས་ན་ལས་ངན་གསོག་པའི་རྟེན་དུ་གྱུར་པའི་ལུས་སེམས་སོ་སོར་ཕྲལ་ཏེ་རྡོ་རྗེ་མི་བསྐྱོད་པའི་ཞིང་དུ་བསྐྱལ་བར་བྱའོ་སྙམ་པའི་བསམ་པ་དང༌། བྱེ་བྲག་ཏུ་བདག་ལ་གནོད་པ་བྱེད་མཁན་འདི་རྣམས་བདག་གི་ཕ་མ་ཡིན་ཞིང་བདག་གི་བུ་བྱས་པའི་
འབྲེལ་བ་ཅན་ཡིན་པ་ལ། སྐྱེ་ཤི་འཕོས་པས་ངོ་མི་ཤེས་པར་དུས་ཀུན་ཏུ་གནོད་པ་འདིས་མཚོན། བསྟན་པ་དང་སེམས་ཅན་གཞན་ལའང་གནོད་པ་མང་དུ་བྱས། རྒྱུ་འབྲས་ཀྱི་སྡུག་བསྔལ་ཚད་མེད་པ་ལ་སྤྱོད་དགོས་པ་སྙིང་རྗེ། དེས་ན་མ་གདོན་གྱིས་སྨྱོ་
# བ་ལྟ་བུ་ལ་འདྲེ་བརྡུང་དང་མེ་མཚོན་སོགས་དུ་མས་ཕན་འདོགས་པ་བཞིན་དུ། གནོད་བྱེད་འདི་རྣམས་ཀྱི་བསམ་ངན་སྦྱོར་རྩུབ་ཐམས་ཅད་ཞི་བའི་སླད་དུ་དྲག་པོའི་ལས་འདི་བསྒྲུབ་སྙམ་པའི་བྱང་ཆུབ་ཀྱི་སེམས་བཅོས་མ་མ་ཡིན་པས་ཀུན་ནས་
g བསླང་། དངོས་གཞི་སྙིང་རྗེས་ཁྲོས་པའི་ཞེ་སྡང་དང་བཅས་པས་སོ་སོའི་དམིགས་པ་གསལ་ཞིང་བརྟན་པར་བསྒོམ། མཐར་བསྒྲལ་བྱ་དེའི་སེམས་དང་རང་སེམས་གསལ་སྟོང་ཟུང་འཇུག་དབྱེར་མེད་དུ་བསྲེས་ནས་བཞག་པས་དོན་གྱི་མི་བསྐྱོད་པའི་ཞིང་
དུ་སངས་རྒྱས་པ་ནི་གནས་སྤར་བའི་སྦྱོར་བ་སྟེ། དམིགས་ཐུན་རེ་ལ་སྦྱོར་སྒྲོལ་ལྷན་ཅིག་ཏུ་འབྱུང་བ་ཡིན་པས། རྗེས་སུ་རང་སེམས་བརྗོད་བྲལ་བློ་འདས་ཀྱི་ངང་དུ་འཛིན་པ་མ་ཞུགས་པར་འཇོག་པ་ཡུན་གང་རིང་བྱེད་པ་ནི་གནད་ཀྱི་དོན་ཡིན་
175
བྲག་རྫོང་ཁྲིད་



གསུངས། དེས་ན་རྒྱུན་གྱི་ཉམས་ལེན་གྱི་མཇུག་ཏུ་སྤྱིའི་བཟློག་པ་ཐུན་རེ་ངེས་པར་བསྒོམ་དགོས་པས། དེའི་ཚེ་བསྟན་པ་ལ་སྡང་བའི་མི་དང་མི་མ་ཡིན་པ་ཐམས་ཅད་འཁོར་ལོས་གཏུབ་པའི་དམིགས་པ་མ་ཆག་པར་བྱས་ན། བསྙེན་སྒྲུབ་མཐར་ཕྱིན་པའི་
[རྣལ་འབྱོར་པ་རབ་ཡིན་ན་གདུག་པ་ཅན་རྣམས་ཡུན་རིང་པོ་མ་ཡིན་པར་ཚར་གཅོད་ནུས། འབྲིང་གིས་དངོས་སུ་བསྒྲལ་མ་ཐུབ་ཀྱང་རྟེན་འབྲེལ་གྱི་ཆེ་བས་སྡིག་ཆེན་དེའི་མཐུ་སྟོབས་ཉམས་ཏེ་བརྩམས་པ་ཚགས་སུ་མི་འགྲོ་བར་བསྟན་པ་དང་སེམས་ཅན་ལ་
གནོད་པ་ཆེར་མི་ཐུབ་པའི་རྒྱུར་འགྱུར། ཐ་མས་ཀྱང་བསྟན་པ་གཅེས་པར་འཛིན་པའི་བསམ་པས་ཉམས་སུ་བླངས་པས་རང་རྒྱུད་ལ་བསོད་ནམས་ཀྱི་ཚོགས་རྒྱ་ཆེན་པོ་གོང་འཕེལ་དུ་འགྱུར་ཞིང་། དེ་ལ་བརྟེན་ནས་བདེ་ཆེན་གྱི་ཡེ་ཤེས་དུས་རིང་པོ་མ་ཡིན་
པར་མྱུར་དུ་སྐྱེ་བའི་རྒྱུར་འགྱུར་བས་ན། མཐར་ཐུག་བསྟན་པ་བསྲུང་བའི་མཚོན་ཆར་གཏད་པས་མངོན་སྤྱོད་མཆོག་གི་དངོས་གྲུབ་ཏུ་བསྒྱུར་བ་ལ་མཁས་པ་ཞེས་བྱ་བའི་དོན་ཡིན་གསུངས། དེ་ཕྱིན་རྡོ་རིང་པའི་ཁྲིད་ཡིག་དང་། ཡི་གེ་རྙིང་པ་བཞིན་ས་
བཅད་འགེངས་པ་ལ་རྣམ་གཞག་ཙམ་གསུང་བ་ལས་ཁྲིད་དམིགས་མི་མཛད། གཉིས་པ་རྣལ་འབྱོར་སྒོས་དགྲ་བསྒྲལ་བ་ནི། བླ་མ་དམ་པའི་ཞལ་ལས་རྟོགས་ཤིང་། སྔོན་འགྲོ་སྙིང་རྗེ་ཆེན་པོས་ཀུན་ནས་བསླང་
། དངོས་གཞི་སྙིང་རྗེ་ཁྲོས་པའི་ཞེ་སྡང་
།གིས་མཚམས་སྦྱར། རྗེས་ལྟ་བ་འཛིན་མེད་ཀྱི་ངང་དུ་མཉམ་པར་འཇོག་པ་བཀའ་རྒྱ་དང་བཅས་ཏེ་སྣོད་ལྡན་གྱི་སློབ་མ་དག་ལ་སྦྱིན་གྱི། གཞན་དུ་ནི་མ་ཡིན་ནོ། །ཞེས་སྙིང་ནང་གི་ཁྲག་ལྟ་བུའི་སྙན་བརྒྱུད་ཁྱད་པར་ཅན་ནོ། །བཞི་པ་མནན་པ་ལ། རྫས་
i76



།ལ་བརྟེན་ནས་མནན་པ་དང་། དམིགས་པ་ལ་བརྟེན་ནས་མནན་པ་གཉིས་རྡོ་རིང་པའི་ཡི་གེ་བཞིན་སོགས་ཁོངས་མ་བོར་ཙམ་གྱི་རྣམ་གཞག་གསུངས་སོ། ༈ །སྤྱི་དོན་གཉིས་པ་ཁྱད་པར་ཐུན་མོང་མ་ཡིན་པའི་མན་ངག་མདེ་
ཁར་གདགས་པ་ལ། བསྒོམ་པའི་མན་ངག སྔགས་པ་ནང་རྒྱས་ཀྱི་མན་ངག གཏོར་མ་ལ་བརྟེན་ནས་དགྲ་བོ་རང་གཤེད་རང་ལ་དབབ་པ་དང་གསུམ། དང་པོ་བསྒོམ་པའི་མན་ངག་ལ། ནང་དམ་ཚིག་གི་འཁོར་ལོས་སེམས་ཉིད་ཡེ་ཤེས་ཀྱི་རྩལ་
འདོན་པ། བར་ཡེ་ཤེས་ཀྱི་འཁོར་ལོས་ལུས་ལྷའི་རྩལ་འདོན་པ། ཕྱི་རོལ་རྫས་ལ་བརྟེན་ནས་བྱིན་རླབས་ནུས་མཐུའི་རྩལ་འདོན་པ་དང་གསུམ། དང་པོ་ནང་དམ་ཚིག་གི་འཁོར་ལོས་སེམས་ཉིད་ཡེ་ཤེས་ཀྱི་རྩལ་འདོན་པ་ལ་མི་མཐུན་ཕྱོགས་བདུད་ཞི་ཚར་
༧ གཅོད་པ་དང་། མཐུན་རྐྱེན་ཡེ་ཤེས་ལྔའི་བྱིན་དབབ་པ་གཉིས་སྣོད་ལྡན་གྱི་སློབ་མ་ལ་ཆིག་བརྒྱུད་དུ་སྟེར་བ་ལས་གསུང་སྒྲོགས་མི་བྱེད་དོ། །གཉིས་པ་བར་ཡེ་ཤེས་ཀྱི་འཁོར་ལོས་ལུས་ལྷའི་རྩལ་འདོན་པ་ལ་སྲུང་འཁོར་གྱི་རྩལ་འདོན་པ། བཟློག་པའི་
ཀླུ |རྩལ་འདོན་པ། གསད་པའི་རྩལ་འདོན་པ། མནན་འཁོར་གྱི་རྩལ་འདོན་པ་བཞི། དང་པོ་སྲུང་འཁོར་གྱི་རྩལ་འདོན་པ་ནི། ཁྲོ་བོའི་ཚོགས་ཞལ་ནང་དུ་གཟིགས་པ། འཁོར་ལོ་གཡས་སུ་འཁོར་བ། སྔགས་ལས་འོད་ཟེར་འཕྲོས་ཏེ་རྡོ་རྗེ་རྭ་བའི་ཕྱི་རོལ་
དུ་རྡོ་རྗེའི་སྔགས་ཀྱི་གུར་ཁང་ཆེན་པོ་སྔགས་ཀྱི་རང་སྒྲ་སྒྲོགས་བཞིན་པས་བསྐོར་བར་བསམ་མོ། །འཁོར་ལོ་ལས་ཀྱང་འཁོར་ལོ་དཔག་ཏུ་མེད་པ་སྤྲོས་ནས་མཚོན་ཆའི་གུར་ཁང་གི་རྒྱབ་ཏུའང་འཁོར་བས་གནོད་བྱེད་ཐམས་ཅད་རྡོ་ཚན་ལ་སྦྱར་མི་ཆགས་པ་
སོ་བརྒྱུད་
177
བྲག་རྫོང་ཁྲིད་



བཞིན་ཚིག ཕྱིར་དཔག་ཚད་ཙམ་དུའང་ཉེ་བར་མི་ནུས་པར་བསམ། གཉིས་པ་བཟློག་པའི་རྩལ་འདོན་པ་ནི། མགོན་པོ་རྣམས་ཞལ་ཕྱིར་གཟིགས། འཁོར་ལོ་གཡོན་དུ་འཁོར། དེ་ལས་འཁོར་ལོ་དང་མཚོན་ཆ་འཕྲོས་ཏེ་རྡོ་རྗེ་རྭ་བའི་ཕྱི་རོལ་དུ་མཚོན་
ཆའི་གུར་ཁང་ཆེན་པོ་མཚོན་ཆ་དང་འཁོར་ལོའི་ཚོགས་ཆེན་པོ་འཕྲོ་བཞིན་པ་བསྒོམས་པས་གནོད་བྱེད་ཀྱི་ཚོགས་དུམ་བུར་གཏུབ་ཅིང་མེས་བསྲེགས་པས་ཚུར་འོང་ས་མ་རྙེད་པ་དང་
། ཕར་ལོག་ནས་དགྲ་བགེགས་དང་ཀླུ་སོགས་བྱད་མའི་ལྷ་སྲུང་རྣམས་
ཀྱིས་དགྲ་བགེགས་ཀྱི་ཤ་ཟོས། ཁྲག་འཐུངས། རུས་པ་མུར་བར་བསམ་མོ། །བྱད་མ་དངོས་ལྷ་སྲུང་དེས་བསད་ནས་ཤ་ཟོས། ཁྲག་འཐུང་། རུས་པ་མུར། རྗེས་མེད་དུ་བཏང་བར་བསམ། བགེགས་བཟློག་ན་མེ་འོད་དང་རལ་གྲིའི་ཚོགས་འཕྲོས་
#ཏེ་བགེགས་རྣམས་ཚར་གཅོད་པ་དང་། ནད་རིམས་བཟློག་ན་ཡེ་ཤེས་ཀྱི་མེ་རླུང་ཤུགས་དྲག་ཏུ་འཕྲོས་པས་དལ་ཡམས་ཀྱི་དངོས་པོ་རླངས་པ་སྔོ་དམར་འཇའ་ཚོན་ལྟ་བུ་ཐིབས་སེ་གནས་པ་དེ་བསྲེགས་ཤིང་གཏོར་བར་བསམ་པ་དང་། རྒྱལ་པོའི་ཆད་པ་
དང་དམག་ཇག་རྣམས་ལ་སྤྲུལ་པའི་འཁོར་ལོ་དང་མཚོན་ཆའི་ཚོགས་དུ་མས་བཟློག་བྱ་དེ་དག་རྩྭ་དང་ཐལ་བ་ལྟ་བུ་ལ། ཟློག་བྱེད་རྣམས་མེ་དང་རྡོ་རྗེ་ཕ་ལམ་ལྟ་བུས་ཐོགས་མེད་དུ་བཟློག་ཅིང་ཚར་བཅད་པར་བསམ་མོ། །གསུམ་པ་གསད་པའི་རྩལ་འདོན་
| པ་ནི། མགོན་པོ་རྣམས་ཤིན་ཏུ་ཁྲོས་པས་ཞལ་ཕྱིར་གཟིགས། འཁོར་ལོ་གཡས་སུ་འཁོར། མགོན་པོ་བཅུ་གཅིག་དང་སྔགས་ལས་དུག་གི་འཁོར་ལོ་དང༌། མཚོན་ཆ་དང་། དུག་ནད་དང་། ཡམས་ནད་ཀྱི་ཚོགས་སོགས་འཕྲོས་པས་རྡོ་རྗེ་རྭ་བའི་ཕྱི་
178



སོ་དགུ་བྲ ག་རྫོང་ཁྲིད་
། །རོལ་དུ་དེ་དག་གི་གུར་ཁང་ཆེན་པོ་ལས། དུག་གི་འཁོར་ལོ་དང་། མཚོན་ཆའི་འཁོར་ལོ་དང་། དུག་ནད་དང་། ཡམས་ནད་ཀྱི་འོད་ཟེར་ཉི་མ་འབུམ་གྱི་གཟི་བརྗིད་ལས་ཀྱང་ཆེས་ལྷག་པར་འཕྲོས་པས་གནོད་བྱེད་རྣམས་
དུམ་བུར་གཏུབ་ཅིང་། ནད་ཀྱིས་ནག་ཉལ་ཉལ་བསད་པར་བསམ་པར་བྱའོ། །བཞི་པ་མནན་འཁོར་གྱི་རྩལ་འདོན་པ་ནི། ཁྲོ་བོ་ཞལ་ནང་དུ་གཟིགས་ནས་འཁོར་ལོ་གཡོན་དུ་འཁོར་བས། སྔགས་ལས་རྒྱུ་གྲམ་དང་རི་རབ་ཀྱི་ཚོགས་འཕྲོས་
པས༑ མགོན་པོ་རྣམས་རི་རབ་ཀྱི་ཐོག་ཏུ་བཞུགས་པས་ཁོ་བོའི་ལུས་ངག་ཡིད་གསུམ་གྱི་ནུས་པ་ཐམས་ཅད་ཉམས་ནས་དྲན་འགུལ་ཅུང་ཟད་ཀྱང་མི་ནུས་ཤིང་ནག་ཐོམ་སྟེ་སོང་བས་བསྐལ་པའི་བར་དུ་ཐར་བའི་སྐབས་མེད་པར་བསམ་མོ། །འདི་དག་ཀྱང་
ཀླུ །རང་རང་དམིགས་པའི་མཇུག་ཏུ་བཏགས་ཏེ་སྐབས་སུ་བསྒོམས་པས་ཆོག་གི རྒྱུན་དུ་མ་གྲུབ་ཀྱང་ཉེས་པ་མེད་དོ། །འདི་རྣམས་ཁྲིད་དམིགས་སུ་མཛད། ༈ །གསུམ་པ་ཕྱི་རོལ་རྫས་ལ་བརྟེན་ནས་བྱིན་རླབས་དང་ནུས་མཐུའི་རྩ་ལ་འདོན་པ། ཕྱི་རྟེན་ཕྱི་
རུ་བཅས་ཏེ་ཕྱིའི་རྟ་ནོར་བསྲུང་བ། ནང་རྟེན་ནང་དུ་བཅས་ཏེ་ནང་གི་བང་མཛོད་བསྲུང་བ། གསང་རྟེན་གསང་བར་བཅས་ཏེ་གསང་བ་མཁའ་འགྲོའི་འཁུ་ལྡོག་སྤང་བ། འཁོར་ལོ་ལ་བརྟེན་ནས་ལས་སྣ་ཚོགས་བསྒྲུབ་པ། ཕུར་པ་ལ་བརྟེན་ནས་མལ་
བསྲུང་བ། དྲི་ཆུ་ལ་བརྟེན་ནས་རིམས་ནད་བསྲུང་བ་དང་དྲུག དེ་རྣམས་ཡིག་ཆུང་དང་ཡིག་རྙིང་རྡོ་རིང་པའི་ཡི་གེ མལ་ཕུར་ཚར་ཆེན་གྱི་གསུང་། དྲི་ཆུ་ལ་བརྟེན་ནས་རིམས་ནད་བསྲུང་བ་མཁན་ཆེན་བསླབ་གསུམ་པའི་གསུང་། རྡོ་རྗེ་འཆང་དབང་



ཕྱུག་རབ་བརྟན་གྱིས་ཟིན་བྲིས་མཛད་པ་རྣམས་ལ་བརྟེན་ནས་ས་བཅད་འགེངས་པའི་ཕྱིར་རྣམ་གཞག་ལག་ལེན་སློབ་པ་ཙམ་ལས་ཁྲིད་དམིགས་མི་མཛད། ༈ གཉིས་པ་སྔགས་པ་ནང་རྒྱས་ཀྱི་མན་ངག་ལ། ཉི་ཟླ་ཁ་སྦྱོར་བྱུང་ན་གསལ་བའི་མདངས་
འདོན་པའི་མན་ངག སྨྱོགས་གཉིས་ནམ་མཁར་ཕྲད་ན་སྒྲོགས་རྡོ་བར་སྣང་དུ་གཅོག་པའི་མན་ངག སེང་གེ་གཉིས་ཁ་འཐབས་བྱུང་ན་ངར་མའི་རྩལ་འདོན་པའི་མན་ངག་དང་གསུམ་ནི་རྗེ་རྡོ་རིང་པས་མཛད་པའི་ཡིག་ཆུང་གུད་ན་ཡོད་པ་བཞིན་ཁྲིད་
དམིགས་ལ་གཏང་། ༈ གསུམ་པ་གཏོར་མ་ལ་བརྟེན་ནས་དགྲ་བོ་རང་གཤེད་རང་ལ་དབབ་པ་ནི། རྡོ་རྗེ་འཆང་དབང་ཕྱུག་རབ་བརྟན་གྱིས་མཛད་པའི་ཆོ་ག་མཐོང་བ་རྒྱུད་ཀྱི་ཕྱག་གཞེས་ལྟར་ཤེས་པ་ལས་ཁྲིད་དམིགས་སུ་མི་གཏོང་། དེ་ལྟར་ཟབ་མོའི་
གནད་འདི་ཐོབ་ཕྱིན་ཚད་ཉམས་ལེན་ལ་བརྩོན་པར་བྱ་དགོས་ཤིང་། དེའང་ལས་ཚོགས་གང་བསྒྲུབས་ཀྱང་ཐོག་མར་གཞིའི་བསྙེན་པ་མཐར་ཕྱིན་པ་ཞིག་མི་དགོས་ཀ་མེད་ཡིན་པས། བསྙེན་པ་བྱེད་པའི་ཚུལ་ནི། སྤྱིར་མགོན་པོ་འདི་ལ་སྒྲུབ་ཚུལ་མང་དུ་
འོ ཡོད་ཀྱང་བསྙེན་པ་བྱེད་པ་ནི་གེགས་ཆུང་ཞིང་དངོས་གྲུབ་མྱུར་བའི་ཕྱིར་ཚོགས་བདག་གི་ཚུལ་དུ་སྒྲིབ་པ་ཞེས་བྱ་སྟེ། མགོན་པོ་ཡི་དམ་ལྟར་སྒྲུབ་པ་བདག་བསྐྱེད་ལ་བརྟེན་པ་འདི་ལ་གཙོ་བོར་མཛད་དོ། །འདི་ལ་ཡི་དམ་གཞན་གྱི་གོང་བསྙེན་ཀྱང་སྔོན་དུ་
འགྲོ་མི་དགོས་གསུངས། ཇི་ལྟར་བྱ་བའི་རིམ་པ་ནི། དབེན་ཞིང་ཡིད་དང་མཐུན་པའི་གནས་སུ་དམ་ཚིག་གཙང་བའི་སྒྲུབ་གཡོག་སོགས་ཉེ་བར་མཁོ་བ་མཐའ་དག་མ་ཚང་བ་མེད་པ་མཚམས་འོག་ཏུ་གཞུག ཕྱོགས་མཐའི་ཡི་གེ་སོགས་མི་ལེན་དུ་མི་
j80



རྡ
༄༅། །རུང་བ་ཐམས་ཅད་ཀྱང་དང་པོ་ནས་གཅད་རྒྱུའི་ཁོངས་སུ་འཐུས་པར་བྱས་པས་གློ་བུར་བླངས་པས་མཚམས་རལ་བ་སོགས་ཀྱི་ཉེས་པ་མི་འོང་བའི་གནད་ཡིན་པས། ཐོག་མར་གཅད་རྒྱུ་དེ་ཧ་ཅང་དམ་དྲག་མིན་པའི་རྒྱ་ཆེ་སེ་
བྱ༑ དོན་ཐོབ་གང་དམ་བྱ་བ་ཡིན་གསུངས། རང་ཉིད་ཁ་ལྷོར་བལྟ་བའི་མདུན་ཕྱོགས་སུ་བླ་མ་ཡི་དམ་སྲུང་མར་བཅས་པའི་བྲིས་སྐུ་སོགས་རབ་གནས་ཅན་གྱི་དྲུང་དུ་མཆོད་པ་དང་གཏོར་མ་སོགས་ལག་ལེན་ལྟར་བཤམ། རང་ཉིད་ཀྱི་རྟེན་རྡོ་རྗེ་དྲིལ་བུ་
༼ འཇོག་ཡུལ་སོགས་ཀྱང་སྔ་མ་ནས་ཕྱིས་མཚམས་མ་གྲོལ་བར་དུ་སྤོ་ཀློག་མི་དགོས་པར་བྱ། ཁང་པའི་སྒོ་ཙ་རུ་མི་སྲུང་ཐུབ་ངེས་ཀྱི་མཚམས་སུ་དཀར་ཐོ་ལེགས་པར་གདབ། དུས་ཉེར་དགུའི་སྲོད་ལྟ་བུ་གཟའ་སྐར་རྩུབ་ཅིང་བཟང་བ་ནས་དབུ་བཙུགས་
ཏེ༑ དེའི་ནུབ་བདག་བསྐྱེད་བཟླས་པ་ཅུང་ཟད་བྱ། སྲུང་མ་སྤྱི་དང་བྱེ་བྲག་ལ་མཆོད་གཏོར་རྒྱས་པ་དབུལ། ཚོགས་ཀྱི་འཁོར་ལོ་ལྷག་མའི་བར་བྱས་ཏེ། རྗེས་ཀྱི་ཆོ་ག་རྣམས་ཚུལ་བཞིན་དུ་བྱས་ལ་ལ། སང་ཐོ་རངས་ཀྱི་ཐུན་ནས་བཟུང་སྟེ་སྐྱབས་
gའགྲོ་སེམས་བསྐྱེད་ཤེས་རྒྱུད་འཁུལ་ངོ་ཤེས་པ་བརྒྱ་རྩ་སོགས་ཅི་རིགས་པ་བྱ། བླ་མའི་རྣལ་འབྱོར་བསྒོམས་ཏེ་ཚིགས་བཅད་དམ་ལྷུག་པ་གང་ཡང་རུང་བའི་སྒོ་ནས་གསོལ་འདེབས་གདུང་ཤུགས་བསྐྱེད་ནས་བརྒྱ་སྟོང་ཙམ་བྱ། བླ་མ་དང་རང་སེམས་
དབྱེར་མེད་དུ་བསྲེས་ནས་མཉམ་པར་གཞག དེ་ནས་སྲུང་འཁོར་བྲག་རྫོང་ཇི་ལྟ་བར་ཉམས་སུ་བླངས་ལ་བཟླས་པ་ཅུང་ཟད་བྱ། མཐར་ཡང་བླ་མའི་རྣལ་འབྱོར་བསྒོམས་ཏེ་གསོལ་བ་དུང་པ་ཇི་ཙམ་ནུས་ཀྱི་བར་དུ་བཏབ་ལ་བླ་མ་རང་ལ་བསྟིམ། དགེ་བ་
il
བཞི་བཅུ་ཐམ་པ་ བྲག་རྫོང་ཁྲིད་



བསྔོ་བ་ཚུལ་བཞིན་བྱས་ཏེ། དེ་ལྟ་བུའི་ཚུལ་གྱིས་ཐོ་རངས་ནས་ཉི་མ་ཤར་ཚུན། ཚ་བ་ཐོན་ནས་ཉི་མ་ཕྱེད་ཚུན། ཕྱེད་ཡོལ་ནས་ཉི་མ་མ་རྒས་ཙམ་ཚུན། ཉི་མ་རྒས་ནས་ནམ་ཕྱེད་ཚུན་ཏེ། མདོར་ན། འཆར་ནུབ་གཉིས་དང་ཕྱེད་གཉིས་ནི། ཏིང་ངེ་
འཛིན་འཇིག་པའི་དུས་ཡིན་པས་དེ་དག་ལ་ཐུན་མཚམས་ཁེལ་ངེས་པ་བྱ། དེའང་མཚམས་ལ་ཞུགས་མ་ཐག་ནས་ཉིན་མཚན་ངོ་མི་ཤེས་པ་ལྟ་བུའི་བ་ཚུབ་རྟ་ཚུབ་དེ་འཕྲལ་འཇུར་འདོགས་རྣམ་པ་གཅིག་ཡོད་ནའང་རེ་ཞིག་ནས་ཁམས་དུབ་ནས་ཇེ་ལྷོད་ལ་
སོང་༑ རིམ་གྱིས་གེགས་དང་ནད་འཇུག་པ་ཡིན་པས་ཐོག་མ་ནས་ཁོག་གྲིམ་ལ་སོས་བརྡལ་ཡང་ཧ་ཅང་འཇུར་འཇུར་དུ་མ་སོང་བར་བྱ། བར་དུ་སྒོ་གསུམ་འཇུག་པ་གཅིག་ཏུ་དྲིལ་ལ་འཇུར་ལ་བཏབ་སྟེ་ཉམས་སུ་བླང་། མཇུག་ན་མར་ཡང་ཧོབ་སྟེ་
བཞག་པ་ལྟ་བུ་མ་ཡིན་པར་ཇེ་ཡང་ཇེ་ལྷོད་ལ་བཏང་སྟེ། དགེ་སྦྱོར་ནས་འདྲ་བ་ཞིག་བྱས་ན་གེགས་ཆུང་ལ་ཁེ་ཆེ་བ་ཡིན་པས། དེ་ལྟ་བུའི་ཚུལ་གྱིས་ཞག་གསུམ་སོགས་ཅི་རིགས་སུ་ཐུན་བཞིར་བཅད་ནས་བླ་མའི་རྣལ་འབྱོར་ཉམས་སུ་བླང་། དེ་ནས་ཞག་
གསུམ་སོགས་བླ་མའི་རྣལ་འབྱོར་དང་གསོལ་འདེབས་བརྒྱ་རྩ་རེ་ཙམ། ཐུན་མགོར་གཙོ་བོར་ཡི་གེ་བརྒྱ་པའི་བསྒོམ་བཟླས་ཉམས་སུ་ལེན་པ་ནི་གེགས་ཆུང་ཞིང་དངོས་གྲུབ་མྱུར་བའི་བསག་སྦྱང་གི་གནད་ཡིན་པས་ངེས་པར་བྱས་ནས་ཞག་གྲངས་ནི་ལོང་
སྐབས་དང་བསྟུན་ནས་བྱའོ། །དེ་རྣམས་གྲུབ་ནས་ཐུན་མགོར་བླ་མའི་རྣལ་འབྱོར་ནི་ངེས་པར་དགོས། རྡོ་རྗེ་སེམས་དཔའི་བསྒོམ་བཟླས་མ་གྲུབ་ཀྱང་ཆད་པའི་སྐྱོན་མེད། ༈ དངོས་གཞི་རྡོ་རྗེའི་བྲག་རྫོང་མ་འཁོར་ལོ་ཇག་པར་བཀྱེ་བ་ཡན་བསྒོམས་
182



རྦ
ཞེ་གཅིག་
༄༅། །པའི་རྗེས་སུ། འཁོར་ལོ་གཡས་སུ་འཁོར་བའི་རང་སྒྲ་དང་མེ་འོད་ཀྱིས་བར་ཆད་ཐམས་ཅད་གཞོབ་ཐུལ་གྱིས་བསྲེགས་པ་དང་ལྷ་རྣམས་ཞལ་ནང་དུ་གཟིགས། བདག་དང་བསྲུང་བྱ་ལ་ཐུགས་རྩེ་གཅིག་པས་དགོངས་ཤིང་
སྔགས་ཀྱི་ང་རོ་འབྲུག་ལྟར་སྒྲོགས་པ་ལ་སེམས་གཏད་དེ། བཟླས་པ་ངག་བཅད་དམ་པོས་ཚིག་གཞན་གྱིས་བར་མ་འདྲེས་པར་བྱ། དེའང་རྒྱུན་གྱི་ཐུགས་དམ་ལ་ནི་ལོང་སྐབས་ཀྱིས་མ་གྲུབ་ན་དམིགས་པ་རྣམས་ངག་བཅད་དམ་པོའི་ངང་ནས་
བསྒབ༑ བཟླས་པ་རྗེས་སྤྱོད་དུ་འདུ་བའི་སྟེང་ནས་བྱས་ཀྱང་རུང་མོད། བསྙེན་པའི་སྐབས་འདིར་ནི་སྐྱབས་འགྲོ་ནས་བསྔོ་བའི་བར་དུ་ངག་མ་ཤོར་བ་དང་། གཙོ་བོར་ཤེས་པ་གུ་ཡང་གི་འོག་འགྱུ་རྒྱ་འབྱམས་ཀྱི་ངང་ནས་གང་ཙམ་བཟླས་ཀྱང་། གཞན་
* དུ་མི་འཕྲོའི་སེམས་ཀྱིས་ནི། །དེ་ལྟའི་ཚུལ་གྱིས་བཟླས་པར་བྱ། །ཡུལ་གཞན་བློ་ནི་འཕྲོས་པ་ཡིས། །བསྐལ་པར་བཟླས་ཀྱང་མི་འགྲུབ་བོ། །ཞེས་གསུངས་པ་ལྟར། འབྲས་བུ་མྱུར་དུ་འབྱིན་མི་ནུས་པས་དམིགས་པ་རྩེ་གཅིག་ཡིད་མ་ཡེངས་པ་ནི་
% ངེས་པར་དགོས། བཟླ་བྱའི་སྔགས་ནི་ཡི་གེ་བཅུ་གཉིས་མ་དང་ཡི་གེ་བདུན་མ་གང་རུང་ཡིན་མོད། ཕྱག་ལེན་གཙོ་བོར་ཡི་གེ་བདུན་མ་མཛད་པས། ཐུན་གྱི་དངོས་གཞི་ཡི་གེ་བདུན་མ་ཁྲི་ཙམ་སོགས་གང་འགྲོ་དང་། ཐུན་མཇུག་ཏུ་བཟློག་པ་སོགས་
དགོས་སྐབས་དང་བསྟུན་པའི་བཟློག་འཁོར་ཤཱ་ས་ན་ཉེར་གཅིག་གམ་དྲུག་ཅུ་རྩ་བཞི་སོགས་གང་འོས་བཟླ་བ་ཡིན་ལ། དེའི་གྲངས་ནི། ལེགས་གྲུབ་ཀྱི་རྒྱུད་ལས། ཡི་གེ་བཅོ་ལྔ་མན་ཆད་ལ། །མཁས་པས་ཡི་གེ་འབུམ་གྱི་གྲངས། །ཡི་གེ་སུམ་ཅུ་སོ་
133
བྲག་རྫོང་ཁྲིད་



གཉིས་ལ། །འབུམ་ཕྲག་བཞི་ཡི་གྲངས་ཀྱིས་སོ། །དེ་ལས་ལྷག་པའི་ཡི་གེ་ལ། །འབུམ་ཕྲག་གཅིག་གི་གྲངས་ཀྱིས་སོ། །ཞེས་གསུངས་པའི་རྗེས་སུ་འབྲངས་ན་ཡི་གེ་བཅོ་ལྔ་མན་ཆད་ལ་སྤྱིར་འབྲུ་འབུམ་མཛད་ཀྱང་། འདིར་རྒྱས་པར་ནི་རྗེ་བཙུན་
ཆེན་པོས་འགྲེལ་པ་གུར་རྒྱན་དུ་བཞེད་པ་འབྲུ་རེ་ལ་འབུམ་ཕྲག་བརྒྱད་བརྒྱད་དེ་ལྔ་བཅུ་རྩ་དྲུག་གམ། ཡང་
། རྫོགས་ལྡན་དུས་སུ་གཅིག་བཟླས་པས། །རྩོད་ལྡན་དུས་སུ་བཞི་འགྱུར་བཟླ། །ཞེས་གསུངས་པས་བདུན་བཞི་ཉི་ཤུ་རྩ་བརྒྱད་དམ། ད་ལྟར་
དཀྱུས་མ་ནི་འབུམ་ཕྲག་བཅུ་དྲུག་གིས་གྲངས་བསྙེན་ནི་རྫོགས་པར་བཞེད། འོན་ཀྱང་འདི་ལ་ནི་མཚན་མ་ཁོ་ན་ལས་གྲངས་མི་གཙོ་གསུངས། མཚན་མ་ནི། རབ་དངོས། འབྲིང་ཉམས། ཐ་མ་རྨི་ལམ་ལ་སོགས་པར་ནག་པོ་ཆེན་པོའི་སྐུ་མཐོང་
# བ༑ ཧ་ཧའི་གད་རྒྱངས་དྲག་པོ་འཇིགས་སུ་རུང་བ་ལྟ་བུའི་གསུང་ཐོས་པ། བདེ་གསལ་མི་རྟོག་པའི་ཏིང་ངེ་འཛིན་ལྟ་བུའི་ཐུགས་མཐོང་བའམ། བྱ་ནག ཁྱི་ནག མི་ནག ལྕེ་སྤྱང༌། གཡག་རྒོད། མཁའ་ལྡིང་སོགས་གཟི་བརྗིད་ཅན་དུ་མ་འདུ་
ཞིང་དགའ་བའི་རྣམ་འགྱུར་བྱེད་པ། ཕ་མ་དང་། སློབ་དཔོན་དང་། ཡུལ་གྱི་མི་ཆེན་དང་། ཧོར་དང་
། སོག་པོ་དང་། ཨ་ཙ་ར་ལ་སོགས་པའང་འབྱུང་ཞིང་། དེ་དག་དགའ་མགུའི་ཚུལ་གྱིས་རང་ལ་འདུད་པ་སོགས་བྱེད་ཅིང་། བྱ་མཆུ་རྡུམ་
དང་༑ མཚོན་ཆ་རྩེ་ཆག གྲི་ཡུ་མེད་སོགས་བྱུང་ན་སྔགས་མ་དག་པས་ཞུ་དག་བྱ། ཡུགས་ས།། མཛེ་ཕོ་མོ། བུད་མེད་དུ་བ། ལྷ་དང་མཆོད་ཆ་ཆག་པ་ལ་སོགས་རྨིས་ན་ཉམས་ཆགས་ཀྱི་རྟགས་ཡིན་པས་བསྐང་བཤགས་ལ་འབད། གཏོར་མ་
i84



རྒ
༄༅ ། །གཏང་བའི་ལང་ལོང་དང་རང་ཡང་རྟོགས་པ་སྙམ་བྱེད་པ། སྟོན་མོའི་སྐལ་བ་ཆད་པ་སོགས་རྨིས་ན་གཏོར་མ་གསར་པ་བཟང་དུ་བཤམས་ནས་ཕུལ། གཉིད་དུ་རང་དབང་མེད་པར་འགྲོ་བ་དང་གཡལ་མང་པོ་ཡོད་ན་ཕུད་
ཉམས་པ་ཡིན་པས་ཕུད་ཕྱེ་དང་སྨན་ཕུད་གསར་དུ་མ་ཉམས་པས་ཁ་གསོ། འབག་དང་སྤྲེའུ་སོགས་རྒྱལ་རྨིས་ཅུང་ཟད་བྱུང་ན་སྤྱིར་ནི་མགོན་པོ་འདི་ཡིས་ལྟས་ལ་རྒྱལ་རྨི་མང་ཙམ་ཡོང་བས་ལོད་རྒྱུ་ཆེར་མེད། འོན་ཀྱང་དེ་དག་གིས་རྒོལ་བ་དང་འཇིབས་
སྣང་འཆར་ན་བཟློག་འཁོར་ལ་བསྐྱོན་པས་རང་ཞིར་འགྱུར། གཞན་ཡང་རྒོ་བརྡུང་བ། ཐོག་འཚོག་པ། བཤུག་པ་འབོད་པ། འཇིགས་ངམ་ངམ་འོང་བ། འོད་འཁྱུག་པ་སོགས་དང་། གྲིབ་ནོན་ལྟ་བུར་འོང་བ་ནི་ནག་པོ་ཆེན་པོ་འགྲུབ་པའི་རྟགས་
* ཞེས་རྒྱུད་དུར་ཁྲོད་ནག་པོ་ནས་གསུངས་པ་ལྟར། འདྲེ་ནོན་དུ་གྲགས་པ་འདི་འདྲ་བས་ཐིབ་ཐིབ་ནོན་པ་ནི་ངེས་པར་འབྱུང་། གོ་གྱོན་པ། རྫོང་ནང་དུ་འདུག་ལ་འཁོར་དུ་མས་བསྐོར་བ་སོགས་སྲུང་བ་འགྲུབ་པའི་ལྟས། ཤ་རློན་པ་དམར་ཚེ་རེ་བ་མགོ་
gམག་དོན་སྙིང་འབྱིན་པ། སེམས་ཅན་བསད་པ། བཟུང་བ། སྲོག་ཆགས་མ་རུངས་པ་བསད་པ་སོགས་བྱུང་ན་ངེས་པར་བཟློག་པ་འགྲུབ་པའི་རྟགས་ཡིན་ལ། རྒྱང་གླུ་ལེན་པ། རྟ་བོང་གི་ཁྱུ་མང་པོ་སོགས་བྱུང་ན་དམིགས་པ་གཡེལ་བས་ཅུང་ཟད་མི་
# འགྲུབ་པའི་ལྟས་ཡིན་པས་དམིགས་པ་རྩེ་གཅིག་ཏུ་གཅུན་ཞིང་རྨི་ལམ་བཟློག་པ་ཉམས་སུ་བླང་། དེའང་བསྙེན་སྒྲུབ་སོགས་ཀྱི་ཚེ་རྨི་ལམ་ངན་པའམ། ལྟས་ངན་པའི་བྱེ་བྲག་ཅི་བྱུང་ཡང་ཉམ་ང་བ་དང་བག་ཚ་བ་མི་བྱ་བར་དེ་མ་ཐག་ཏུ་རང་ནག་པོ་ཆེན་
iss



རྒྱུད་སྡེ་ཀུན་བཏུས་
པོར་ལམ་གྱིས་གསལ་བའི་ཐུགས་ཀར་ལས་ཀྱི་གཤིན་རྗེ་དམར་ནག་གཡས་རལ་གྲི། གཡོན་སྦྲུལ་ཞགས་འཛིན་པ། གནོད་བྱེད་ལ་རྔམས་པའི་ཞལ་གདངས་པ། དེའི་ལྟོ་བར་མདུན་ཕྱོགས་སུ་ཉི་མའི་རང་བཞིན་གྱི་འཁོར་ལོ་རྩིབས་བརྒྱུད་གཡས་སུ་
འཁོར་བ། རྒྱབ་ཕྱོགས་སུ་ཟླ་བའི་རང་བཞིན་གྱི་འཁོར་ལོ་རྩིབས་བརྒྱད་གཡོན་དུ་འཁོར་བར་གསལ་བཏབ་ལ། རང་གི་ཐུགས་ཀའི་འོད་ཀྱིས་རྨི་ངན་ལྟས་ངན་གང་ཡིན་པ་དེ་མདུན་དུ་བཀུག་སྟེ་བསྐྱེལ་ནས་སྐྲག་ཅིང་ཉམ་ཐག་པར་བསམས་ལ། ཨོཾ་ཤྲཱི་
མ་ཧཱ་ཀཱ་ལ་ཡ། ཤཱ་ས་ན་ཞེས་པ་ནས་ཨི་དཾ་དུཤྩ་བར་ངག་ཏུ་བརྗོད། དེ་ནས་ཁས་རྡུབ་པའི་སྟངས་ཀ་བྱ་ཞིང་གནོད་བྱེད་རང་དབང་མེད་པར་ཞལ་དུ་བརྔུབས། དམར་ཆིལ་ཏེ་གསོལ་ཏེ་མིད་པས་ཐུགས་ཀའི་གཤིན་རྗེའི་ཁར་སོང་། དེས་ཀྱང་ཞིབ་པར་
# བལྡད་ནས་མིད་པས་ལྟོ་བའི་ཉི་ཟླ་ཁ་སྦྱོར་གྱི་བར་དུ་ཆུད་དེ་འཁོར་ལོ་གཡས་གཡོན་དུ་འཁོར་བས་ཕྱེ་མར་བྱས། ཉི་མའི་མེས་བསྲེགས། ཟླ་བའི་འགྱུར་བྱེད་ཀྱི་ཆུས་སྦྱངས་པའི་མཐར་སྟོང་གསུམ་གྱི་ཕ་མཐར་ཡུད་ཀྱིས་ཁྱེར་ནས་སྟོང་ཉིད་དུ་ཐིམ་པར་
བསམ༑ རླུང་བཟུང་ནས་འཕོ་བ་གཡས་གཡོན་དུ་བསྐོར། ཡིད་ཀྱིས་དམིགས་ནས་རྨི་ངན་ཁ་ཁ་ཞེས་སོགས་ནས་མི་ངན་དཱི་ན་མེ་ཀེ་ན་མཱ་ར་ཡ་ཕཊ་ཀྱི་བར་བཟླ། འཕྲལ་རླུང་དྲག་ཏུ་ཕྱིར་འབུད། ཡང་དེ་མ་ཐག་མདུན་དུ་དགུག་པ་སོགས་སྔར་བཞིན་དུ་
རླུང་འབུད་པའི་བར་ཉེར་གཅིག་ཙམ་བྱས་ནས་བསྙེན་པ་རྫོགས་པ་རྣམས་ལ་ནི་དེ་མ་ཐག་བསད་རྟགས་དང་གུས་པ་འདུད་པ་སོགས་འབྱུང་བར་སྣང་ཞིང་ངེས་པར་རྨིས་ལྟས་ངན་པ་བཟློག་ངེས་པའི་ཟབ་ཏིག་འདིའང་ཤིན་ཏུ་གཅེས་ཤིང་མཁོ་བ་ཡིན་ནོ། །
186



ཞེ་གསུམ་
རྡ ། །མདོར་ན་དེ་ལྟ་བུའི་ཚུལ་གྱིས་བསྙེན་པའི་ལྟས་ཐེངས་གསུམ་ཙམ་རྒྱུན་མར་མ་བྱུང་གི་བར་རམ། གྲོངས་འདི་ཙམ་འགྲན་དམ་བཅས་པ་དེ་རྫོགས་པ་ན། གཏང་རག་གི་ཚུལ་དུ་མཆོད་གཏོར་ཚོགས་འཁོར་རྒྱས་པར་བྱ་
ཞིང་༔ དམ་ཚིག་དང་ལྡན་པའི་ནང་མི་གཅིག་ཙམ་འཕྲད་པ་ནས་རིམ་བཞིན་ཇེ་མང་ལ་ཕྲད་དེ་གྲིབ་དང་འགྲིས་སུ་བཅུག་ལ་ཕྱི་ནང་གི་མཚམས་རིམ་བཞིན་གྲོལ། མཚམས་ལ་ཞུགས་ནས་མ་ཐོན་བར་སྐུ་སེན་མོ་མི་བྲེག ཁ་ལག་མི་འཁྲུ། སྟན་མི་
སླགས༑ མལ་སའི་དྲོད་མ་ཡལ་བ་རྣམས་ཀྱང་མྱུར་དུ་འགྲུབ་པའི་གནད་ཡིན་པས་སླ་ཆོས་སུ་མ་སོང་བར་གཅེས་སོ། །དེ་ལྟ་བུའི་ཚུལ་གྱིས་བསྙེན་པ་ལེགས་པར་ཐིམས་ནས་བསྟན་པ་དང་རང་གཞན་གྱི་དོན་དུ་ལས་ཀྱི་ཚོགས་རབ་འབྱམས་བསྒྲུབ་པ་ལ་
# །དབང་བའི་ཞལ་ཤེས་ཕྱག་ཁྲིད་དང་ལྡན་པས་ཉམས་སུ་བླངས་ཏེ་རང་གཞན་ལ་ཕན་གདགས་པར་བྱའོ། །གསུམ་པ་རྗེས་ལ། གནས་སྐབས་ཀུན་ཏུ་མཁོ་བ་བོགས་འབྱིན་གྱི་མན་ངག་གིས་རྩིས་ཟིན་པ་དང་། དེས་ཇི་ལྟར་ཉམས་སུ་བླང་བའི་ཚུལ་གཉིས་
g |ནི་གོང་དུ་རྒྱས་པར་བསྟན་ཟིན་ཏོ། །ཚར་ཆོས་ལ་དེ་ལྟ་བུའི་ཁྲིད་ཀྱི་རྣལ་འབྱོར་རྣམས་རྒྱུན་དུ་ཉམས་སུ་ལེན་ཚུལ་སྐྱབས་འགྲོ་སེམས་བསྐྱེད་དཀྱུས་བཞིན། རྡོར་སེམས་བསྒོམ་བཟླས་མ་གྲུབ་ཀྱང་ཆོག བླ་མའི་རྣལ་འབྱོར་གྱི་དུས་སུ་མཆ་ལ་མི་
དགོས༔ བསྐྱེད་རིམ་གྱི་དུས་སུ་སེམས་འཛིན་རྣམས་དོར་བའི་འཁོར་ལོ་ཇག་པར་བཀྱེ་བ་དཀྱུས་བཞིན། དེ་ནས་བཟླས་པ་ཅི་ནུས་གྲུབ་རྗེས་སྤྱིའི་བཟློག་པ། སྲུང་འཁོར་བསྡུ་བ་སོགས་དགེ་བ་བསྔོ་བའི་བར། གཏོར་བསྔོ་བྱེད་པའི་ཚེ་གནས་གསུམ་
བྲག་རྫོང་ཁྲིད་



བསྲུང་བའི་གོང་དུ་བྱ། དེས་སྲུང་འཁོར་རྡོ་རྗེའི་བྲག་རྫོང་མའི་ཁྲིད་རྒྱས་པར་གྲུབ་པ་ཡིན་པས་དམ་དུ་སྨྲ་ཞིང་དམ་དུ་སྤེལ་ཞེས་པ་ལྟར་རང་གཞན་གྱི་དོན་རྒྱ་ཆེན་པོ་མཛད་པར་ཞུ། ཁྲིད་འབྲིང་དུ་བྱེད་ན། འཇམ་དབྱངས་མཁྱེན་བརྩེའི་ཟིན་བྲིས་དང་རྗེ་
བཙུན་རྡོ་རིང་པའི་གསུང་རབ་སྦྱོར་ཚུལ་དཀྱུས་བཞིན་ཕྱག་ལེན་སྙན་བརྒྱུད་སོ་སོས་བརྒྱན་པ་འཇམ་དབྱངས་མཁྱེན་བརྩེའི་ཟིན་བྲིས་ལས་ཇི་ལྟར་འབྱུང་བ་བཞིན་མཛད། ཁྲིད་བསྡུས་པ་ནི། ཟབ་པའི་གནད་ལྔ་དཀྱུས་བཞིན་གྱི་རྗེས་སུ་བཟླས་པ་སྤྱིའི་བཟློག་
| པ༑ སྲུང་འཁོར་བསྡུ་བ་དགེ་བ་བསྔོ་བའི་བར་དུ་བྱ། ནང་གི་བྲག་རྫོང་མའི་དྲག་པོ་སྔགས་རྒོད་ནི་ཡིག་ཆུང་ཟུར་ན་ཡོད་པ་ལྟར་འདི་དང་འཁོར་ལོ་སེར་ཆུང་ངེས་པར་ཆིག་བརྒྱུད་མཛད་དོ། །དེ་ལྟར་སྲུང་བའི་འཁོར་ལོ་རྡོ་རྗེའི་བྲག་རྫོང་མའི་ཁྲིད་རྒྱས་
# བསྡུས་འབྲིང་གསུམ་འཆད་པའི་ཚུལ་གབ་དཀྲུགས་ཞལ་ཤེས་ལ་ལྟོས་པ་རྣམས་རྗེ་བླ་མ་རྡོ་རྗེ་འཆང་དབང་ཕྱུག་རབ་བརྟན་བསྟན་པའི་རྒྱལ་མཚན་དཔལ་བཟང་པོའི་གསུང་ལས་ཇི་ལྟར་འབྱུང་བ་བཞིན་གསལ་བར་བཀོད་པ་འདི་ལྟ་བུ་ཞིག་གྱིས་ཤིག ཅེས་
འཛམ་གླིང་བསྟན་པའི་བདག་པོ་བོད་ཀྱི་ཤཱཀྱ་ཐུབ་པ་རྗེ་བཙུན་ཐུགས་རྗེའི་གཏེར་ཆེན་རྒྱལ་དབང་ཐམས་ཅད་མཁྱེན་པ་ཆེན་པོའི་བཀའི་ཅོད་པཎ་གཙུག་གི་རྒྱན་དུ་བཅིངས་ཏེ། རྗེ་བཙུན་ཐུགས་རྗེ་ཅན་གྱི་སྐུ་དྲིན་ཁོ་ནས་འཚོ་བའི་བྱ་བྲལ་གྱིས་རེག་ཟིག་ཏུ་
བགྱིས་པའི་ཡི་གེ་པ་ནི་མཁྱེན་རབ་དང་རྣམ་དཔྱོད་ཀྱི་ནོར་ཅན་རྡོ་རྗེའི་རིགས་ཀྱི་བུའི་མཆོག་སྙིང་དང་འདྲ་བའི་གནས་གསར་རྗེ་དྲུང་མསྒྱུ་གྷོ་ཥ-ཤཱ་ས་ན་དྷ་རས་བགྱིས་པའོ། །འདི་ལ་ཉེས་པའི་ཚོགས་མཆིས་པ་རྣམས་རྗེ་བཙུན་བླ་མའི་སྤྱན་སྔར་བཟོད་པར་
188



༄༅། །གསོལ་ཞིང་དགེ་བས་བདག་གཞན་སེམས་ཅན་ཐམས་ཅད་ཀྱི་ལམ་གྱི་བར་ཆད་ཞི་ནས་ཟུང་འཇུག་རྡོ་རྗེ་འཆང་ཆེན་པོའི་གོ་འཕང་ཚེ་འདི་ཉིད་ལ་ཐོབ་པར་གྱུར་ཅིག ཤུ་བྷཾ།། ༈ །།སྲུང་འཁོར་རྡོ་རྗེའི་བྲག་རྫོང་མའི་ཕྱི་
རོལ་རྫས་ཀྱི་སྦྱོར་བའི་ཞལ་ཤེས་བཞུགས་སོ།། ༄༅། །དཔལ་ནག་པོ་ཆེན་པོ་རྗེ་བཙུན་བཀའ་དྲིན་མཚུངས་མེད་ལ་གུས་པས་ཕྱག་འཚལ་ལོ། །རྗེ་ཉིད་ཀྱིས་མཛད་པའི་ཐུན་མོང་མ་ཡིན་པའི་སྲུང་འཁོར་རྡོ་རྗེའི་བྲག་རྫོང་མའི་མདེ་ཁར་གདགས་པའི་
མན་ངག་ཕྱི་རོལ་རྫས་ཀྱི་འཁོར་ལོའི་བྱིན་རླབས་དང་ནུས་མཐུའི་རྩལ་འདོན་པའི་སྐབས་སུ་བསྒྲུབ་པའི་གནད་གསུངས་ནས། ལས་ལ་སྦྱར་བ་ནི་ཕྱིའི་རྫས་ཀྱི་སྐབས་སུ་གསལ་ལོ་གསུངས་པའི་མན་ངག་ནི་འདི་ལྟར་ཡིན་ཏེ། ཤེར་ཤིང་ངམ་སེང་ལྡེང་
#སོགས་ཤིང་ཚེར་མ་ཅན་གྱི་ཕུར་པ་མགོ་བོར་རྒྱ་མདུད། དེ་ནས་རི་རབ་ཀྱི་རྣམ་པ་། སྨད་དུའང་རྒྱ་མདུད་དང་བཅས་པ། དེ་ནས་དབལ་ཟུར་གསུམ་རྣོ་བར་བྱས་པར་དུག་ཁྲག་དང་བདུད་རྩི་ལྔས་བྱུག སྟོད་དུ་འབྲུ་གསུམ་དང་། དབལ་གསུམ་ལ་
ཤཱ སྔགས་ཐུང་འབྲུ་བདུན་གྱི་མཇུག་ཏུ་བར་ཆད་དགྲ་བགེགས་བློ་བཟློག་རྦད་ཅེས་པ་རྫས་དེ་དག་དང་རྒྱ་སྣག་སྦྱར་བས་ཐོ་བརྩེགས་སུ་བྲི། མགོ་བོར་དར་ནག་པོའི་ཅོད་པཎ་དང་། མགུལ་དུ་ཚོན་སྐུད་སྣ་ལྔའི་གཟུངས་ཐག་གདགས། དེ་ཉིད་མཎྜལ་གྱི་
#| དབུས་སུ་ལྕགས་སྣོད་འབྲུ་ནག་པོས་བཀང་བའི་སྟེང་དུ་གཟུགས། མཐར་མཆོད་གཏོར་གྱིས་བསྐོར་བ་སོགས་གཞུང་བཞིན་ལེགས་པར་བྱས་ལ། ཨ་མྲྀ་ཏས་བསང་། སྭ་བྷ་ཝས་སྦྱང་། སྟོང་ཉིད་ཀྱི་ངང་ལས་ཕུར་བུ་ནག་པོ་ཆེན་པོ་སྐུ་མདོག་མཐིང་
189
ནི་བྲ ག་རྫོང་ཁྲིད་



ནག་གྲི་གུག་དང་ཐོད་ཁྲག་འཛིན་པ། སྲིན་པོའི་གཟུགས་ཅན་རྔམས་བརྗིད་ཁྲོ་འཁྲུགས་དང་ལྡན་པ། ལྟེ་བ་མན་ཆད་གནམ་ལྕགས་ཞུན་མའི་ཕུར་བུ་ཟུར་གསུམ་པ་མེ་སྟག་འཐོར་འཐོར་ཡོད་པ། གར་ཡང་ཐོགས་མེད་དུ་འབིགས་པའི་ནུས་ལྡན་དུ་
གྱུར༑ དེའི་གནས་གསུམ་བྱིན་བརླབ། རང་འདྲའི་ཡེ་ཤེས་པ་གཞུག དབང་བསྐུར། མི་བསྐྱོད་པས་རྒྱས་གདབ། མཆོད་བསྟོད་གཏོར་མ་དབུལ་བ་མདོར་བསྡུས་བྱ། དེ་ནས་རང་གི་སྙིང་གའི་ས་བོན་དང་ཕུར་བུའི་ནག་པོ་ཆེན་པོའི་ཐུགས་ཀ་ནས་
འོད་འཕྲོས། ཕྱོགས་བཅུའི་སངས་རྒྱས་བྱང་སེམས་གསང་སྔགས་རིག་སྔགས་མཁའ་འགྲོ་ཆོས་སྐྱོང་དྲེགས་པ་སྡེ་བརྒྱད་དང་བཅས་པའི་ནུས་མཐུ་ཐམས་ཅད་འོད་ཟེར་ནག་པོའི་རྣམ་པར་བྱུང་ནས་ཕུར་བུ་ལ་ཐིམ་པས་ཕུར་བུ་དེ་རྣམས་ཀྱི་ངོ་བོར་གྱུར་པ་
# སྲིད་གསུམ་སྒྲོལ་བའི་བདག་ཉིད་བྱེད་དང་རྦོད་གཏོང་ཐམས་ཅད་སྐད་ཅིག་གིས་འཇོམས་པའི་གཟི་བརྗིད་དང་ལྡན་པར་བསམ། གཟུངས་ཐག་ནས་བཟུང་སྟེ་སྔགས་ཐུང་སྤེལ་ཚིག་ཅན་དང་ཤཱ་ས་ན་ཅི་ནུས་བཟླ། མཐར་མཆོད་བསྟོད་གཏོར་མ་
དབུལ༑ འདོད་དོན་གསོལ་བ་གདབ། འབྲུ་གསུམ་བརྗོད་པས་ཕུར་བུ་ནག་པོ་ཆེན་པོ་ཞུ་བ་ལས་གནམ་ལྕགས་ཞུན་མའི་ཕུར་བུ་གྲུ་གསུམ་མེ་འབར་བར་བསམས་ལ། ཤཱ་ས་ན་ཉེར་གཅིག་དང་། ཡིག་བརྒྱ་ཨཱ་ལི་ཀཱ་ལི་ཡེ་དྷམ་རྣམས་བརྗོད་ཅིང་མེ་ཏོག་
འཐོར་ སུ་པྲས་བརྟན་བཞུགས་བྱས་ལ་དར་ནག་པོ་སོགས་ཀྱིས་དྲིལ་ཏེ་གཞན་གྱིས་མི་མཐོང་བར་སྦ། དེ་ནས་ལས་ལ་སྦྱོར་ཚེ་ཕུར་བུ་རང་གི་མལ་གྱི་སྔས་མགོར་གཟུགས། གཟུངས་ཐག་དྲངས་ཤིང་རང་གི་སྲིན་ལག་གཡོན་པ་ལ་དཀྲིས་ཏེ་
d61



པར ༄༅ ། །གཟུང་། རང་ཉིད་ནག་པོ་ཆེན་པོར་གསལ་བའི་ཐུགས་ཀ་ནས་འོད་ཟེར་འཕྲོས། གཟུགས་ཐག་ལ་ཞོན་ཏེ་སོང་། ཕུར་བུ་ལ་ཕོག་པས་འོད་ཟེར་མེ་དང་མཚོན་ཆའི་རང་བཞིན་སྟོང་གསུམ་གང་བ་འཕྲོས། ཕ་རོལ་གྱི་བྱེད་ཀ་
རྦོད་གཏོང་བྱད་མར་བཅས་པ་ཉི་མ་ཤར་བས་བ་མོ་ཡལ་བ་ལྟར། འོད་ཟེར་གྱི་གཟི་བརྗིད་མ་བཟོད་པར་རྗེས་མེད་དུ་སོང་བར་བསམ་ནས་འཛིན་མེད་དུ་འཇོག་ཅིང་། སྔགས་ཐུང་སྤེལ་ཚིག་ཅན་དང་། ཤཱ་ས་ན་བཟློག་སྔགས་དང་བཅས་པ་དྲག་ཏུ་
གདོན། མཐར་སྲིད་གསུམ་ཐམས་ཅད་འོད་ནག་པོའི་རྣམ་པར་ཞུ་ནས་ཕུར་བུ་ལ་ཐིམ་པར་བསམ། ཕུར་བུ་དེ་ཉིད་མལ་དུ་སྡོད་ཚེ་རང་གི་སྔས་མགོར་གཟུགས། གཞན་དུ་འགྲོ་ན་མལ་གྱི་གྱང་ངམ་ཐོག་གསེབ་ཏུ་སྦ་བའམ། འདྲིལ་དང་བཅས་ཏེ་མཆན་
ཁུང་གཡོན་དུ་འཆང་བ་གང་རུང་བྱའོ། །དེ་ལྟར་བྱས་ང་ས་རང་ཉིད་ལ་གཞན་གྱི་ཟོད་གཏོང་དང་ལྷ་འདྲེའི་བྱེད་ཀ་སོགས་ཀྱིས་ཀླགས་རྙེད་པར་མི་ནུས་ཏེ། སྔགས་ནག་བརྒྱས་ཉིན་མཚན་དུ་རང་ཉིད་ལ་མཐུའི་སྦྱོར་བ་བྱས་ཀྱང་ཇི་ཙམ་བསླབས་པ་དེ་ཉིད་ཁོ་
ཀྵ རང་ལ་བཟློག་པར་ཐེ་ཚོམ་མེད་གསུང་ངོ༌། །རྦོད་གཏོང་བསློག་པ་མལ་ཕུར་གྱི་མན་ངག་སྙིང་གི་བརྣག་པ་འདི། དབོན་ཆེན་ཆོས་ཀྱི་རྒྱལ་མཚན་གྱིས་བསྐུལ་བས་བྱ་བྲལ་བ་གང་དེས་བྲིས། །ཧཱུཾ། ཤུ་བྷཾ། མངྒ་ལཾ།། ༈ །།དཔལ་རྡོ་རྗེ་ནག་པོ་
ཆེན་པོའི་སྒོ་ནས་དྲི་ཆུ་ལ་བརྟེན་ནས་རིམས་བསྲུང་བའི་ཉམས་ལེན་ནི། རང་ཉིད་སད་འཕྲལ། རང་ནག་པོ་ཆེན་པོར་གསལ་བས། ཨོཾ་མ་ཧཱ་ཀཱ་ལ་ཧཱུྃ་ཕཊ། ནག་པོ་ཐུན་སོད། ནག་པོ་རིམས་ལ་ཆད། རྩེ་ཟོར་ནད་གདོན་རིམས་ནད་ལས་
ཞེ་ལྔ་
བྲ ག་རྫོང་ཁྲིད་



སྲུངས། ཞེས་པའི་སྔགས་འདི་བརྒྱ་རྩའམ་ཉེར་གཅིག་ལས་མི་ཉུང་བར་ཚིག་གཞན་གྱིས་བར་མ་ཆོད་པར་བཟླ། རང་གི་དྲི་ཆུ་བར་པ་དེ་ལག་གཡས་པར་བླུགས་ལ་སྔགས་གདབ། དེའི་ཚེ་སྔགས་ཀྱི་ཡིག་འབྲུ་རྣམས་ལས་མེ་འབར་ཞིང་འཁྲུགས་པར་
བསྒོམས་ཤིང་སྔགས་ལན་གསུམ་གྱི་བར་བཏབ་ནས་མིད་པས། ལུས་ཀྱི་ནང་ཐམས་ཅད་དུ་ཡིག་འབྲུ་རྣམས་ལས་མེ་འབར་ནས། ནད་གདོན་ཐམས་ཅད་བསྲེགས་པར་བསམ་པར་བྱའོ། །དེ་ལྟ་བུ་ལན་མང་དུ་བྱས་པས་རིམས་ཀྱིས་མི་གནོད་པ་ནི། ས་
སྐྱ་པའི་སྙན་བརྒྱུད། ཁའུ་བྲག་རྫོང་པའི་ཞལ་གདམས། ཕ་བླ་མ་བསླབ་གསུམ་རྒྱལ་མཚན་གྱི་ཞལ་སྔ་ནས་ཀྱིས་གནང་བའི་གདམས་པ་ཁྱད་པར་ཅན་ཡིན་ནོ། །ས་མ་ཡ། རྡོ་རྗེ་འཆང་དེ་ཉིད་ཀྱི་གསུང་སྤོར་མ་བརྗེད་པར་ཡི་གེར་བཀོད་པ་ཡིན་པས་
སྙན་བརྒྱུད་གུ་ཧྱ་ས་མ་ཡ། ༈ །ནག་པོ་ཆེན་པོ་གུར་གྱི་མགོན་པོའི་སེམས་ཉིད་ཡེ་ཤེས་རྩལ་འདོན་གྱི་ཞལ་ཤེས་ནི། སྐྱབས་འགྲོ་ནས་ཐུན་མོང་གི་སྲུང་འཁོར་བར། རང་གུར་མགོན་ཕོ་ཉ་ལྔ་སྤྲུལ་མེ་འབར་བའི་དབུས་ན་བཞུགས་པའི་ཐུགས་ཀར་པོ་
ལས་སྣ་ཚོགས་པདྨ་རཾ་ལས་ཉི་མའི་སྟེང་དུ་ཧཱུཾ་ལས་རྡོ་རྗེ་སྔོན་པོའི་ལྟེ་བར་པཾ་ལས་སྣ་ཚོགས་པདྨ་རཾ་ལས་ཉི་མའི་དབུས་སུ་གསེར་འཁོར་ཆུང་དུ་རྩིབས་བཅུ་པའི་ལྟེ་བར་པད་ཉིའི་དབུས་སུ་ཧཱུཾ་སྔོན་པོ་བཅུ་གཅིག་དབུས་ཅུང་ཟད་ཆེ་བ། ཧཱུྃ་ལས་འོད་ཟེར་
འཕྲོས༔ ཕྱོགས་བཅུའི་སངས་རྒྱས་བྱང་སེམས་སོགས་འཁོར་ལོ་ཧཱུྃ་གིས་རྣམ་པར་བསྟིམ། རྩིབས་བར་ཤར་དུ་གཏི་མུག་གི་ངོ་བོ་མཾ་དཀར། ལྷོར་ང་རྒྱལ་དང་སེར་སྣའི་ངོ་བོ་པོ་སེར། ནུབ་ཏུ་འདོད་ཆགས་ཀྱི་ངོ་བོ་རཾ་དམར། བྱང་དུ་ཞེ་སྡང་དང་ཕྲག་



རྡ
༄༅། །དོག་གི་ངོ་བོ་ཏོ་ནག་པོའམ་ལྗང་གུ། དབུས་ཧཱུྃ་ལས་དེ་འདྲ་སྤྲོས་བསྟིམ། འཁོར་ལོ་རྗེས་མེད། ཡང་ཡི་གེའི་ཚབ་ཏུ། ཤར་ལྷའི་བུའི་བདུད་དཀར། ལྷོར་ཕུང་པོའི་བདུད་སེར། ནུབ་ཉོན་མོངས་བདུད་དམར། བྱང་
།དོག་གི་ངོ་བོ་ཏ་ནག་པའམ་རྫོང་། དབུས་
འཆི་བདག་བདུད་ལྕང་། དེ་རྣམས་ལྷ་བུ་གཞོན་ནུ་ལྟ་བུ་བསྐྱེད་དེ་ཚང་བར་བསམ། དབུས་ཧཱུྃ་ལས་དེ་འདྲ་བསྟིམ། འཁོར་ལོས་མགོ་ནས་རིམ་བཞིན་གཏུབས། སེམས་བརྗོད་མེད་དུ་ལྷན་ནེ་འཇོག རླུང་རོ་ལན་གསུམ་བསལ། དབུས་ཧཱུཾ་ལས་འོད་
ཟེར་འཕྲོས། ཕྱོགས་བཅུའི་སོགས་ཡེ་ཤེས་ལྔའི་ངོ་བོ་ཧཱུཾ་སྔོན་པོ་དཀར་སེར་དམར་ལྗང་དབུས་ཀྱི་ཧཱུྃ་ལ་དབུས་དང་ཕྱོགས་བཞིར་བསྟིམ། བུམ་ཅན་འཛིན་མི་ཐུབ་ན་གཏང་། ཡང་ན་ཧཱུཾ་ཧཱུཾ་ཧཱུཾ་ཛྭ་ཁཾ་ཁ་དོག་གོང་བཞིན་བྱའོ། །སྤྱོད་ལམ་ཚེ་ཧཱུཾ་ལས་འོད་
ཟེར་འཕྲོས། སྣོད་བཅུད་འོད་དུ་ཞུ་ནས་རིམ་གྱིས་དབུས་ཧཱུྃ་བར། དེའང་ཞབས་ཀྱུ་ནས་ནཱ་དའི་བར་རོ། །ཆུ་ལས་ཉ་ལྡང་གུར་གྱི་ང་རྒྱལ་བྱ། བསྔོ་བ་སྨོན་ལམ་ཤིས་བརྗོད་བྱའོ། ༄༅།ཉམས་ལེན་བླ་མའི་ཞལ་ཤེས་སོ།། །།མངྒ་ལཾ།། །།
ཞེ་དྲུག་བྱོན།
193
བྲག་རྫོང་ཁྲིད་



194



ཤ་
༄༅། །བཅོམ་ལྡན་འདས་དཔལ་འཁོར་ལོ་བདེ་མཆོག་དཀར་པོ་ལ་བརྟན་པའི་ཚེ་གྲུབ་ཟབ་པ་བཞི་ལྡན་གྱི་ཁྲིད་ཡིག་མདོར་བསྡུས་བདུད་རྩིའི་སྙིང་པོ་ཞེས་བྱ་བ་བཞུགས་སོ།།
i95
གཅིག་ བདེདཀར་ཚེ་ཁྲིད་



རྒྱུད་སྡེ་ཀུན་བཏུས་
།ན་མཿ ཙཀྲ་སམྦ་རཱ་ཡ། བདེ་ཆེན་རྟག་པ་དམ་པའི་ཐིག་ལེ་ནི། །ཤེས་རབ་དཔྱིད་ཀྱི་དཔལ་མོར་རྗེས་ཆགས་པས། །ཟུང་འཇུག་འཆི་མེད་གྲུབ་པའི་མཆོག་སྦྱིན་པ། །བླ་མ་ཧེ་རུ་
ཀ་དཔལ་ལ་བཏུད་ནས། །གང་དེའི་བསྐྱེད་རྫོགས་ཟབ་མོའི་རྣལ་འབྱོར་གྱིས། །རིང་འཚོའི་ཚེ་ཡི་དཔག་བསམ་རབ་རྒྱས་པར། །ཐར་པ་ཆེན་པོའི་འབྲས་བུས་དུད་པའི་སླད། །ལེགས་བཤད་ཟིལ་དངར་སྙིང་
པོ་ཅུང་ཟད་དབྱེ། །དེ་ལ་དཔལ་འཁོར་ལོ་བདེ་མཆོག་དཀར་པོའི་རིམ་པ་གཉིས་ཀྱི་རྣལ་འབྱོར་ལ་བརྟེན་ནས་ཚེ་དང་ཡེ་ཤེས་ཀྱི་དངོས་གྲུབ་སྒྲུབ་པའི་ཚུལ་སྙིང་པོར་དྲིལ་ཏེ་འཆད་པ་ལ་གཉིས། ཐུན་མོང་སྒོམ་
བཟླས་ཇི་ལྟར་བྱ་བའི་ཚུལ་དང་། ཁྱད་པར་ཚེ་སྒྲུབ་ཟབ་པ་བཞི་ལྡན་དུ་ཉམས་སུ་བླང་བའི་ཚུལ་ལོ། །དང་པོ་ནི། གནས་དབེན་པར་བདེ་བའི་སྟན་ལ་བསམ་གཏན་གྱི་སྤྱོད་ལམ་དང་བཅས་པས་འཁོད་
196



|
གཉིས་
༄༅། །དེ། རྣལ་འབྱོར་བླ་མེད་ཀྱི་སྒྲུབ་ཐབས་སྤྱི་ལྟར་སྐྱབས་སུ་འགྲོ་བ་དང་སེམས་བསྐྱེད་པ་བྱས་ཏེ། ཨོ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། སྟོང་པ་ཉིད་ཡེ་ཤེས་རྡོ་རྗེའི་རང་བཞིན་གྱི་བདག་ཉིད་ང་ཡིན་ཞེས་དྲན་པར་བྱས་
ལ དེའི་ངང་ལས་པཾ་ལས་པདྨ་དང་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་འཕྲོས། འོག་ཐམས་ཅད་རྡོ་རྗེའི་ས་གཞི། སྟེང་ཐམས་ཅད་རྡོ་རྗེའི་གུར་དང་བླ་རེ། ལོགས་ཐམས་ཅད་རྡོ་
རྗེའི་རྭ་བ་དང་དྲུ་བ། འཁོར་ཡུག་ཐམས་ཅད་ཡེ་ཤེས་ཀྱི་མེ་རབ་ཏུ་འབར་བས་ཁྱབ་པའི་སྲུང་བའི་འཁོར་ལོ། དེའི་དབུས་སུ་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་དབུས་སུ་ཧཱུྃ་དཀར་པོ་ལས་ཁ་ཊཾ་ག་དཀར་པོ་ཧཱུྃ་གིས་མཚན་པ། དེ་ལས་འོད་
འཕྱོས། འཕགས་པ་མཆོད། སེམས་ཅན་ཐམས་ཅད་ཀྱི་ཚེ་དང་ཡེ་ཤེས་སྤེལ། ཚུར་འདུས་ཤིང་ཡོངས་སུ་གྱུར་པ་ལས་བདག་ཉིད་བདེ་མཆོག་འཁོར་ལོ་སྐུ་མདོག་སྟོན་ཟླ་དྭངས་པ་ལྟར་དཀར་བ་ཞལ་གཅིག་ཕྱག་གཉིས་པ། ཕྱག་གཡོན་འཆི་བདག་གི་
ལ་བདུད་ལས་རྣམ་པར་རྒྱལ་བའི་ཁ་ཊཾ་ག་དང་། གཡས་བདེ་བ་སྐྱོང་བའི་ཐོད་པ་འཆི་མེད་ཡེ་ཤེས་ཀྱི་བདུད་རྩིས་གང་བ་འཛིན་པས་ཡབ་ཡུམ་གྱི་ཞལ་གཅིག་ཏུ་སྲེ་བར་བྱེད་པ། ཞབས་གཡས་བརྐྱང་ཞིང་གཡོན་བསྐུམ་པའི་ཚུལ་གྱིས་གདན་ལ་བཞུགས་
པ། སྤྱི་བོར་སྣ་ཚོགས་རྡོ་རྗེ། མཚོགས་མ་ལ་ཟླ་ཚེས། སྐྲ་མཚམས་ལ་རྡོ་རྗེའི་ཕྲེང་བ་དར་དཔྱངས་དང་བཅས་པས་སྤྲས་པ། རང་འདྲའི་ཡུམ་རྡོ་རྗེ་ཕག་མོ་ལ་འཁྱུད་པ། དེའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཧཱུྃ་ལས་འོད་
197
བདེ་དཀར་ཚེ་ཁྲིད་



འཕྲོས། དཔའ་བོ་མཁའ་འགྲོ་ཐམས་ཅད་འཁོར་ལོ་བདེ་མཆོག་ཡབ་ཡུམ་གྱི་རྣམ་པར་སྤྱན་དྲང་། ཕོ། ཧཱུྃ་བཾ་ཧོ༔ ས་དགུག་གཞུག་བཅིང་མཉེས་བྱ། དེ་བཞིན་གཤེགས་པ་ཐམས་ཅད་ཀྱིས་ཡེ་ཤེས་ཀྱི་བདུད་རྩིས་དབང་བསྐུར། སྐུ་གང་དྲི་མ་
དག ཆུའི་ལྷག་མ་ཡར་ལུད་པ་ལས་རྡོ་རྗེ་འཆང་ཆེན་པོས་དབུ་བརྒྱན་པར་གྱུར། དེ་ལྟ་བུའི་ལྷ་སྐུ་ལ་སེམས་གཏད་དེ། རང་ཉིད་འཁོར་ལོ་བདེ་མཆོག་ཡབ་ཡུམ་གྱི་སྐུ་སྣང་ལ་རང་བཞིན་མེད་པ་གསལ་ཞིང་དྭངས་ལ་རྙོགས་པ་མེད་པ་ཞེས་ཡིད་བཟླས་
བྱ་ཞིང་གསལ་གདབ། དེ་ནས་རང་གི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་སངས་རྒྱས་ཐམས་ཅད་ཀྱི་ཐུགས་རྡོ་རྗེའི་རང་བཞིན་ཧཱུྃ་དཀར་པོ། དེའི་མཐའ་སྐོར་དུ་ཨོཾ་ཨ་མཱ་ར་ཎི་ཛཱི་ཝནྟི་ཤྲཱི་ཙཀྲ་སམ་ར་སྭཱ་ཧཱ། ཞེས་པའི་སྔགས་ཕྲེང་བདུད་རྩིའི་རང་
བཞིན་ཁ་དོག་དཀར་པོ། དེ་ལས་ཚེའི་ཟིལ་མངར་ཟླ་བའི་འོད་ཟེར་ལྟ་བུ་འཕྲོས་པས་ལུས་ཀྱི་ནང་ཐམས་ཅད་འཆི་མེད་ཀྱི་བདུད་རྩིས་གང་བར་བསམ་ཞིང་། སྔགས་སྟོང་ཕྲག་ལས་མི་ཉུང་བའི་བཟླས་པ་བྱ། མཐར་རང་གི་ཐུགས་ཀའི་ཧཱུཾ་ལས་འོད་
འཕྲོས༑ སེམས་ཅན་རྣམས་ལ་ཕོག་པས་དེ་ཐམས་ཅད་མཆོད་ཡོན་མ་ལ་སོགས་པའི་མཆོད་པའི་ལྷ་མོར་གྱུར་ཏེ། ཨོཾ་བཛྲ་ཧེ་རུ་ཀ་ཝཱ་རཱཧཱི་བཛྲ་ཨཧཱུྃ་པྲ་ཏིཙྪ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡེ་ཨཱཿ ཧཱུྃ། དེ་བཞིན་དུ། པཱ་ཏྱཾ། པུཝེ དྷ་པེ། ཨཱ་ལོ་
ཀེ གནྡྷེ། ནི་ཝི་ཏྱ། ཤརྡ་སོགས་ཨགྷཾ་གྱི་ཚབ་ཏུ་བཅུག་པས་ཕྱི་མཆོད་དང་། ཡེ་ཤེས་ཀྱི་ཀ་པཱ་ལའི་ནང་དུ་ཆང་ལ་སོགས་པ་ཨོཾ་ཨཱཿ ཧཱུྃ་གིས་བདུད་རྩིར་བྱིན་གྱིས་བརླབས་ནས། སླར་ཡང་འབྲུ་གསུམ་གྱིས་ཕུལ་ལ་ནང་མཆོད་དང་། ཨོཾ་སརྦ་ཏ་ཐཱ་
198
ཏས་



རྦ ༄༅། །ག་ཏ་ཨ་ནུ་རཱ་ག་ཡཱ་མི། ཞེས་པས་གསང་མཆོད། མཆོད་བྱ་མཆོད་བྱེད་སོགས་འཁོར་གསུམ་གྱི་རྣམ་པར་རྟོག་པ་དང་བྲལ་བ་དེ་ཁོ་ན་ཉིད་ཀྱི་མཆོད་པ་སྟེ། དེ་ལྟར་གང་དུའང་རྣམ་པར་མི་རྟོག་པ་ལ་
བཞག མཐར། དགེ་བ་འདི་ཡིས་མྱུར་དུ་བདག །བདེ་མཆོག་འཁོར་ལོ་འགྲུབ་གྱུར་ནས། །སོགས་ཀྱི་སྨོན་ལམ་གདབ། སྣོད་བཅུད་ཐམས་ཅད་ཐུགས་ཀའི་ཧཱུྃ་ལ་བསྡུས་ནས་ཉལ། ཐོ་རངས་ཧཱུྃ་ཞེས་པས་བདེ་མཆོག་ཡབ་ཡུམ་དུ་ལྡང་བར་བྱས་
མ༑ སླར་ཡང་རྣལ་འབྱོར་གྱི་རིམ་པ་ལ་འཇུག་གོ །གཉིས་པ་ནི། འདིའི་ཚེ་སྒྲུབ་ཐུན་མོང་མ་ཡིན་པ་ཟབ་པ་བཞི་ལྡན་གྱི་རྣལ་འབྱོར་ཉམས་སུ་ལེན་པར་འདོད་ན། དང་པོ་ཕྱིའི་ཚེ་སྒྲུབ་ཟབ་མོ་ནི་བདེ་མཆོག་ཡབ་ཡུམ་གྱི་མངོན་རྟོགས་གོང་ལྟར་བསྒོམས་
ཝཱཏེ། དང་པོར་བཀོད་པ་ལ་སོགས་པའི་སྒྲ་བཅས་ཀྱི་བཟླས་པ་ཞག་བདུན་བྱ། དེ་ནས་ཅུང་ཟད་དུབ་པའམ། མ་དུབ་ཀྱང་བོགས་དབྱུང་བར་འདོད་པས་ཤུབ་བུའི་བཟླས་པ་ཞག་བདུན་ནམ་བདུན་ཕྲག་གཉིས་བྱ། དེ་ལྟར་བྱས་པས་ཁྲུས་བྱས་པ་དང་གོས་
།བཟང་པོ་གོན་པ་སོགས་སྡིག་པ་དག་པ་དང་། ཡོན་ཏན་ཐོབ་པའི་མཚན་མ་ཅི་རིགས་པ་དང་། ཁྱད་པར་དངོས་གྲུབ་ཐོབ་པའི་མཚན་མ་ཆང་དང་འོ་མ་ལ་སོགས་པ་བདུད་རྩི་ཡིན་ཟེར་བ་འཐུང་བ་རྨི་ལམ་དང་ཉམས་སྣང་ལ་སོགས་པར་འབྱུང་ལ། དེ་ལྟར་
| མ་བྱུང་བའམ། བྱུང་ཡང་བོགས་དབྱུང་བར་འདོད་པས། རང་བདེ་མཆོག་དཀར་པོ་ཡབ་ཡུམ་དུ་བསྒོམས་པ་དེའི་ཐུགས་ཀར་ཟླ་བའི་དཀྱིལ་འཁོར་གྱི་དབུས་སུ་ཧཱུྃ་དཀར་པོ། དེའི་མཐའ་སྐོར་དུ། ཨོཾ་ཨ་མཱ་ར་ཎི་ཛཱི་ཝནྟི་ཤི་ཙཀྲ་སམྦ་རཾ་སྭཱ་ཧཱ། ཞེས་རྩ་
199
གསུམོ་ བདེ་གར་ཚེ་ཁྲིད་



སྔགས་དང་། ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུཾ་ཧཱུྃ་ཕཊ། ཌཱ་ཀི་ནཱི་ཛཱ་ལ་སམྦ་རཾ་སྭཱ་ཧཱ། ཞེས་པའམ། ཨོ་ཧི༔ ཧ་ཧ་ཧུཾ་ཧཱུྃ་ཕཊ། ཅེས་པས་བསྐོར་བར་བསམ། རང་གི་མདུན་དུ་ཡེ་ཤེས་ཀྱི་བདེ་མཆོག་དཀར་པོ་ཡབ་ཡུམ་མངོན་རྟོགས་ལྟར་གསལ་བཏབ་
ལ༑ དེའི་ཐུགས་ཀར་ཡང་ཟླ་བའི་དཀྱིལ་འཁོར་གྱི་སྟེང་དུ་གོང་གི་ཨོཾ་ཨ་མཱ་ར་ཎི་སོགས་རྩ་སྔགས་དང་། ཡི་གེ་ཉེར་གཉིས་པའམ། ཡི་གེ་བདུན་པའི་སྔགས་ཕྲེང་གསལ་བར་བསྒོམ། ལུས་གནད་ལེགས་པར་བཅའ། གདོད་ཅུང་ཟད་གཏོད། མིག་
ཟིམ་བུར་བྱས། རང་གི་སྣའི་ཐད་ཙམ་དུ་མདུན་གྱི་བདེ་མཆོག་གི་ཐུགས་ཀ་འོང་བ་ཙམ་བསམ་སྟེ། རླུང་ནང་དུ་འདྲེན་པའི་སྦྱོར་བས། སྲོག་ཅེས་པ་འདིར་སྟེང་སྒོའི་རླུང་དང་། དེའི་ཟླས་ཕྱེ་བའི་རྩོལ་བ་བྱ་བ་སྣ་ཚོགས་ལ་འཇུག་པའི་རྣམ་པར་རྟོག་པ་
རྒྱུ རྣམས་ནང་དུ་བསྡུས། ལྷའི་ཐུགས་ཀའི་ཟླ་བ་སྔགས་ཕྲེང་དང་བཅས་པ་རླུང་ནང་དུ་འཇུག་པ་དང་ལྷན་ཅིག་བཅུག་ནས། རང་གི་སྙིང་གའི་ཟླ་བ་ལ་བཞག ཚེ་དང་བསོད་ནམས་ལ་སོགས་པའི་དངོས་གྲུབ་དང་ཡོན་ཏན་ཐམས་ཅད་བདག་ལ་གནས་པར་
བྱས་ཏེ། སྲོག་རྩོལ་དྲག་ཏུ་བསྡམས་ལ། ཡིད་བཟླས་དང་ཡིག་འབྲུ་ལ་རྩེ་གཅིག་ཏུ་དམིགས་ནས་སྔགས་ཡིད་ཀྱིས་བཟླ། དེའི་ཚེ་རྫོགས་པའི་སངས་རྒྱས་ཐམས་ཅད་ཀྱི་ཚེ་དང་ཡེ་ཤེས་ལ་སོགས་པ་བདུད་རྩི་འོ་མའི་རྒྱུན་ནམ། ཧཱུྃ་ཡིག་གི་རྣམ་པ་ཅན་
དུ་སྟེང་འོག་བར་གསུམ་ལ་སོགས་པ་ཕྱོགས་ཐམས་ཅད་ནས་བྱོན་ཏེ། རང་གི་སྙིང་གའི་ཟླ་བ་ཡིག་འབྲུ་དང་བཅས་པ་ལ་ཐིམ་པར་བསམ་ཞིང་། བཟླས་པ་ཚིག་དང་རྣམ་རྟོག་གཞན་གྱིས་བར་མ་ཆོད་པར་བྱ། དེ་ནས་རླུང་ཕྱིར་འགྲོ་བ་ན་རང་ལ་མདུན་གྱི་
200



་
བཞི་
།ཡི་དམ་གྱི་ཡོན་ཏན་མཐའ་དག་སྡུད་པའི་ཕྱིར་དེའི་ཐུགས་ཀར་བཏང་བར་བྱ་སྟེ། སླར་ནང་དུ་འཇུག་པ་ནི་སྔར་བཞིན་བསྒོམ། མཐར་མདུན་གྱི་ཡབ་ཡུམ་ཡང་རང་ལ་བསྟིམས་ལ། རང་ང་རྒྱལ་དེ་ཉིད་ལ་གནས་
པའམ། འོད་གསལ་དུ་སྡད་པ་སྐབས་དང་སྦྱར་རོ། །དེ་ལྟར་ཐུན་དུ་བཅད་ནས་སྒོམ་བཟླས་ཟླ་བ་གཅིག་བྱའོ། །གཉིས་པ་ནང་གི་ཚེ་སྒྲུབ་ཟབ་མོ་ནི། རང་སྔར་ལྟར་བདེ་མཆོག་ཡབ་ཡུམ་དུ་བསྒོམས་ཏེ། ལུས་གནད་དང་བཅས་ལ་རླུང་རོ་བསལ་ཏེ་
རླུང་ཕྱིར་ལྡང་བ། ནང་དུ་འཇུག་པ། ནང་ཉིད་དུ་གནས་པ་གསུམ་ལ་མ་ཡེངས་བར་ཡིད་གཏད་དེ་རང་བཞིན་གྱི་རྡོ་རྗེའི་བཟླས་པ་བྱ། དེ་ལྟར་བརྟན་པ་ན། རླུང་ནང་དུ་འཇུག་པ་ཨོ་གྱི་གདངས་ཅན། ནང་དུ་གནས་པ་ཨཱཿ ཡི་གདངས་ཅན། ཕྱིར་འགྲོ་
# བ་ཧཱ་གི་གདངས་ཅན་ལ་སེམས་གཏད་དེ་སྔགས་ཀྱི་རྡོ་རྗེའི་བཟླས་པ་བྱ། དེ་ལ་བརྟན་པ་ན། ཨོ་སྐུའི་རང་བཞིན། ཨ༔ གསུང་གི་རང་བཞིན། ཧཱུཾ་ཐུགས་ཀྱི་རང་བཞིན་དུ་དྲན་པར་བྱས་ལ་སྐུ་གསུང་ཐུགས་ཀྱི་རྡོ་རྗེའི་བཟླས་པ་བྱ། དེ་ལ་བརྟན་པ་
ན ཨོཾ་བདུད་རྩི་ཟླ་བ་འཛག་པ། ཡེ་ཤེས་ཉི་མ་འབར་བ། ཧཱུྃ་ཟུང་འཇུག་སྒྲ་གཅན་དུ་ཤེས་པར་བྱས་ལ། རང་གི་ལུས་ཀྱི་ནང་དུ་ཡེ་ཤེས་ཀྱི་བདུད་རྩི་འབར་འཛག་ཟུང་དུ་འཇུག་པས་སྒོ་གསུམ་གྱི་སྙིགས་མ་ཐམས་ཅད་སྦྱངས་ཏེ། འཇའ་ལུས་རྡོ་
#|རྗེའི་སྐུ་འཆི་བ་མེད་པའི་གནས་ཐོབ་པར་བསམ་མོ། །གསུམ་པ་གསང་བའི་ཚེ་སྒྲུབ་ཟབ་མོ་ནི། རླུང་དང་གཏུམ་མོ་ལ་དྲོད་ཐོབ་ཅིང་ལས་སུ་རུང་བས། ཐོག་མར་ཡིད་རིག་ཡེ་ཤེས་ཀྱི་ཕྱག་རྒྱ་ལ་བསླབ་ཅིང་། དེ་ནས་བླ་མ་དང་ལྷག་པའི་ལྷས་ལུང་།
20l
བདེ་དཀར་ཚེ་ཁྲིད་



བསྟན་པའི་པདྨ་ཅན་གྱི་རིག་མ་ལས་ཀྱི་ཕྱག་རྒྱ་ལ་བསླབ་པར་བྱ་སྟེ། གང་ལྟར་ཡང་རང་དང་རིག་མ་འཁོར་ལོ་བདེ་མཆོག་ཡབ་ཡུམ་གྱི་གསལ་སྣང་ལྷག་པར་བརྟན་པས་ཡབ་ཡུམ་གྱི་བཞིན་རས་མཆོག་ཏུ་མཛེས་ཤིང་ཡིད་དུ་འོང་བ་སོགས་སྐྱེ་མཆེད་ཕུན་
སུམ་ཚོགས་པ་ལ་ཕན་ཚུན་ཆགས་པའི་ཟུར་མིག་གཡོ་བས་བལྟས་པས་བདེ་བ་སྐྱེས་པ་ན། སྟོང་ཉིད་ཀྱི་ལྟ་བས་རྒྱས་བཏབ་སྟེ་བལྟ་བའི་ཆགས་པ་ལམ་དུ་བྱ། དེ་ནས་འཛུམ་ཞིང་དགོད་པ་དང་། ཀུ་རེ་རྩེ་འཇོ་དང་། ཆགས་པའི་གཏམ་སྣ་ཚོགས་སྨྲ་
བས་བདེ་བ་སྐྱེས་པ་ན། མཉམ་ཉིད་ཀྱི་ལྟ་བས་རྒྱས་བཏབ་སྟེ་དགོད་པའི་ཆགས་པ་ལམ་དུ་ཁྱེར། དེ་ནས་ཀ་ར་དང་སྦྲང་རྩི་ལ་སོགས་པའི་རོ་ཞིམ་ཕན་ཚུན་ལྷན་ཅིག་ཟ་ཞིང་
། ལྕེ་མཆུ་ཡང་ཡང་འཇིབས་པ་དང་། འོ་བྱེད་པ་དང་། ནུ་མ་ཉེད་པ་
རྒྱུདང་༑ མཁུར་བ་ཤུད་པ་དང་། ལག་པ་བསྡམ་པ་ལ་སོགས་པ་སྦྱོར་བར་འདོད་པའི་བརྡ་སྣ་ཚོགས་བྱས་པས་བདེ་བ་ཆེན་པོ་སྐྱེས་པ་ན། བརྗོད་མེད་ཀྱི་ལྟ་བས་རྒྱས་བཏབ་སྟེ་ལག་བཅངས་ཀྱི་ཆགས་པ་ལམ་དུ་བྱ། དེ་ནས་ཡབ་ཀྱི་གསང་གནས་ཧཱུྃ་ལས་
བྱུང་བའི་རྡོ་རྗེ་ནོར་བུ་དམར་པོ་ལྟེ་བར་པཾ་ཡིག་བདུད་རྩིའི་སྙིང་པོ་དང་། རྩེ་མོར་ཨོཾ་ཡིག་ཟླ་བ་ཤར་བས་མཚན་པ། ཡུམ་གྱི་མཁའ་ཨཱ༔ ལས་པདྨ་འདབ་མ་གསུམ་པ་ཕྱི་དཀར་ལ་ནང་དམར་བའི་ཟེའུ་འབྲུ་ཉི་མ་སྟོང་གི་གཟི་བརྗིད་འབར་བ་ཨེ་གྲུ་གསུམ་
མེ་ཐབ་ཀྱིས་མཚན་པར་བསམས་ལ། ཡབ་ཀྱི་རྡོ་རྗེ་ནོར་བུ་འགྲེང་བའི་མཐར་ཐུག་པར་གསོར་ཏེ། པདྨའི་འཛུམ་ལ་བསྣུན་པའི་ཚེ། དང་པོར་དམ་ཞིང་དོག་པ་སྲ་བས་སངས་རྒྱས་སྤྱན་མའི་བདེ་བ། དེ་ནས་བསྲུབས་པས་པདྨ་རླན་ཞིང་གཤེར་བའི་ཟིལ་
202



༄༅། །པ་འཛག་པ་ཆུ་མཱ་མ་ཀཱིའི་བདེ་བ། དེ་ནས་བསྲུབས་པས་པདྨ་དྲོད་རབ་ཏུ་འབར་བ་མེ་གོས་དཀར་མོའི་བདེ་བ། དེ་ནས་རྡོ་རྗེས་བསྲུབས་པ་ན་པདྨ་བདེ་བ་རབ་ཏུ་རྒྱས་པས་ཀུན་ཏུ་གཡོ་ཞིང་བསྐྱོད་པ་རླུང་དམ་ཚིག་སྒྲོལ་མའི་
བདེ་བ་བསྐྱེད་དེ། རྩ་སྦུབས་སྟོང་ཕྲག་བདུན་ཅུ་རྩ་གཉིས་ནས་བྱང་ཆུབ་ཀྱི་སེམས་དཀར་དམར་གཡོས་པས་རྡོ་རྗེ་བུམ་པའི་ནང་བྱང་ཆུབ་ཀྱི་སེམས་ཆ་བཅོ་ལྔ་པའི་ཟླ་བའི་དཀྱིལ་འཁོར་གྱིས་ལེགས་པར་གང་སྟེ། རྡོ་རྗེའི་རྩེ་མོའི་ཨོཾ་ཡིག་ཟླ་བ་འབུམ་ཕྲག་
ཤར་བ་ལྟ་བུ་དང་། པདྨའི་ཟེའུ་འབྲུའི་ཨེ་ཡིག་གམ་ཨཱ ཡིག་ཉི་མ་བྱེ་བ་ལྟ་བུའི་ཉི་ཟླ་གཉིས་ཕྲད་པས་བདེ་ཟུག་ཚད་མེད་པ་སྐྱེས་ཏེ་ཡབ་ཡུམ་གཉིས་བཟོད་པར་དཀའ་བའི་ཆགས་པ་དྲག་པོ་སྐྱེས་པ་ན། རང་གི་རླུང་གི་ནུས་པ་དང་སྦྱར་ཏེ། བྱང་ཆུབ་ཀྱི་
སེམས་རྡོ་རྗེ་ནོར་བུའི་རྩེ་མོ་སོགས་ལས་ཕྱིར་མི་འདའ་བའི་བརྟུལ་ཞུགས་ཀྱིས་འོག་སྒོ་བསྡམ། ཞྭ་བཞི་བསྒྲིམ། ལྕེ་རྐན་ལ་སྦྱར། མིག་གྱེན་ལ་ལྡོག སྟོབས་ཀྱི་ཧཱུྃ་དྲག་ལ་རིང་བས་ཐིག་ལེ་ལྡོག་སྟེ། སེང་གེ་རྣམ་རོལ་ལ་སོགས་པས་ལུས་ཐམས་ཅད་
བུང་བ་ལྟར་འདར་ཞིང་སྤྲུགས་པས་ཐིག་ལེ་ལུས་ཐམས་ཅད་ལ་ཁྱབ་པར་དགྲམ་ཞིང་། རྣམ་པར་མི་རྟོག་པའི་ལྟ་བས་རྒྱས་བཏབ་སྟེ་ཁ་སྦྱོར་གཉིས་འཁྱུད་ཀྱི་ཆགས་པ་ལམ་དུ་བྱ། དེ་ལྟར་ཉམས་སུ་བླངས་པས་དབང་བཞི་ཐོབ། སྒྲིབ་པ་བཞི་
དག དགའ་བ་བཞི་སྐྱེས། སྐུ་བཞི་མངོན་དུ་འགྱུར་བ་ཡིན་ནོ། །དེ་ལྟ་བུའི་གསང་བའི་ཚེ་སྒྲུབ་ཞག་རེ་ལ་ཐུན་བཞིར་བྱས་པའི་ཐུན་རེ་ལ་ལན་བཞིའམ་བརྒྱད་དམ་བཅུ་དྲུག་གམ་སོ་གཉིས་རེ་ལོ་ཟླར་ཉམས་སུ་བླངས་ན་ནད་གདོན་ཞི་བ་དང་། ཚེ་ཤིན་ཏུ་
203
ལྟ་
བ་དེ་དཀར་ཚོ་ཁྲིད་



རིང་བ་དང་། ཕྱི་མ་རིག་པ་འཛིན་པའི་མཁའ་སྤྱོད་ཀྱི་གནས་མཆོག་ཏུ་སྐྱེ་བར་འགྱུར་རོ། །བཞི་པ་དེ་ཁོ་ན་ཉིད་ཀྱི་ཚེ་སྒྲུབ་ཟབ་མོ་ནི། ཕྱག་རྒྱ་ཆེན་མོའི་སྦྱོར་བ་སྟེ། ཐུན་རེ་རེ་ལ་ལྟ་བ། དགོད་པ། ལག་བཅངས་དང་། གཉིས་སྦྱོར་གྱི་བདེ་བ་ཆེན་པོ་
བསྐྱེད་པའི་བར་སྔར་ལྟར་བྱས་ལ་ཡབ་རྡོ་རྗེའི་སྐྱིལ་ཀྲུང་དང་། ཡུམ་པདྨའི་སྐྱིལ་ཀྲུང་བཅས་ཏེ། དང་པོར་སྟོང་ཉིད་ཀྱི་ཏིང་ངེ་འཛིན་ཡུན་རིང་དུ་བསྒོམ་ཞིང་སྐྱེ་འཆིའི་རྣམ་པར་རྟོག་པ་དང་འཛིན་པ་ཐམས་ཅད་བཟློག དེ་ནས་མཉམ་ཉིད་ཀྱི་ཏིང་ངེ་འཛིན་
བསྒོམས་ལ་སྟོང་ཉིད་ཀྱི་ཏིང་ངེ་འཛིན་ཡང་བཟློག དེ་ནས་བརྗོད་མེད་ཀྱི་ཏིང་ངེ་འཛིན་བསྒོམས་སྟེ་མཉམ་ཉིད་ཀྱི་འཛིན་པའང་བཟློག དེ་ནས་གང་དུའང་རྣམ་པར་མི་རྟོག་པའི་ཏིང་ངེ་འཛིན་བསྒོམས་པས་བརྗོད་མེད་ཀྱི་འཛིན་པའང་བཟློག་སྟེ། ཞེན་
འཛིན་གྱི་རྣམ་པར་རྟོག་པ་ཐམས་ཅད་དང་བྲལ་བས། གུང་གུང་མི་སྨོན་ཞིང་མི་བསམ། གང་དུའང་མི་དཔྱད་ཅིང་མི་སྒྲུབ། ཅི་ཡང་ཡིད་ལ་མི་བྱ་བར་ཁྱབ་གདལ་ལྷག་པ་ཆེན་པོའི་ངང་ལ་གཞག་པར་བྱའོ། །ཞར་བྱུང་བོགས་འདོན་ནམ་མཁའི་བཅུད་
ལེན་པའི་སྦྱོར་བ་ནི། ཐོ་རངས་ཀྱི་ཐུན་གྱི་མཐར། ནམ་ལངས་ཙམ་གྱི་དུས་སུ་ནམ་མཁའ་རྒྱ་ཆེན་པོ་མཐོང་བའི་གནས་སུ་ལུས་རྣམ་སྣང་གི་ཆོས་བདུན་དང་ལྡན་པས་ཁ་ཅུང་ཟད་གདངས་པའི་ནང་དུ་མདུན་གྱི་ནམ་མཁའ་ཐམས་ཅད་སྔོ་བུན་བུན་སྔོ་ཆིལ་
ཆིལ་ཞུགས་ནས་ལྟོ་བ་སྔོ་མེར་གྱིས་ཁེངས་པར་བསམས་ལ། རླུང་ཁ་ནས་རྡུབས། དེ་ལྟར་ཡང་ཡང་བྱས་ལ་མཐར་སེམས་ནམ་མཁའ་དང་བསྲེས་ལ་ལྕག་པར་གཞག་གོ །དེའི་ཚེ་ཕྱི་རོལ་གྱི་གཡེང་རྐྱེན་བྱུང་ན། གཟུགས་ཐམས་ཅད་སྣང་
2A
སྡེ་ཀུན་བཏུས་



དྲུག་བྱོན། བདེ་དཀར་ཚེ་ཁྲིད་
༄༅། །སྟོང་། སྒྲ་ཐམས་ཅད་གྲགས་སྟོང་། དྲི་ཐམས་ཅད་ཚོར་སྟོང་། རོ་ཐམས་ཅད་མྱོང་སྟོང་། རེག་བྱ་ཐམས་ཅད་རིག་སྟོང་དུ་ཤེས་པར་བྱས་ཏེ་གཟུགས་སོགས་ཀྱི་གཡེང་རྐྱེན་དང་། རང་གི་སེམས་ཉིད་ནམ་མཁའ་སྟོང་པ་
དང་བསྲེས་ཏེ་རྣམ་དབྱེར་མེད་པའི་ངང་ལ་གཞག་གོ །གང་ཚེ་དཔྱིད་ཀྱི་དཔལ་མོ་རྒྱས་པ་ན། །སྣོད་བཅུད་མཛེས་པའི་ཕུན་ཚོགས་དར་བབས་བྱེད། །རྣལ་འབྱོར་ཟབ་མོའི་བདེ་བའི་མཐུ་གྲུབ་པས། །ཚེ་དང་ཡེ་ཤེས་ལང་ཚེ་ཅིར་ཡང་བདོ། །དེ་ཕྱིར་
འཁོར་ལོ་སྡོམ་པས་རྗེས་བཟུང་བ། །འཇིགས་བྲལ་གསང་བ་བྱིན་གྱི་མན་ངག་མཆོག །ཅུང་ཟད་གསལ་བར་བཀོད་པའི་བསོད་ནམས་ཀྱིས། །འགྲོ་ཀུན་འཆི་མེད་རྟག་པ་ཉིད་གྱུར་ཅིག། །།ཅེས་པའང་ཀུན་མཁྱེན་བོ་དོང་པ་ཆེན་པོ་འཇིགས་བྲལ་
* དབྱངས་ཅན་དགའ་བའི་ཞལ་སྔ་ནས་ཉེ་བར་འོངས་པའི་གདམས་ཟབ་གྲུབ་པའི་ཞལ་ལུང་བཞིན་འཇམ་དབྱངས་བླ་མ་དགྱེས་པའི་འབངས་མཁྱེན་བརྩེའི་དབང་པོས་བྲིས་པ་དགེ། །ཚེ་དཔག་མེད་གྲུབ་རྒྱལ་ལུགས་ཀྱི་བརྒྱུད་འདེབས་འཆི་མེད་བདུད་ཚོ
ཀྵ རྩིའི་ཆར་འབེབས་ཞེས་བྱ་བ་བཞུགས་སོ།། །།འཆི་མེད་མགོན་པོ་གྲུབ་པའི་རྒྱལ་མོའི་ཞབས། །རྗེ་བཙུན་ཏི་ཕུ་པོ་དང་རས་ཆུང་པ། །མི་ལསྒམཔོ་ཕག་གྲུ་འཇིག་རྟེན་མགོན། །གྲགས་པ་འབྱུང་གནས་རྣམས་ལ་གསོལ་བ་འདེབས། །ཡང་དགོན་ཆོས་
རྗེ་སྤྱན་སྔ་རིན་པོ་ཆེ། །རིན་ཆེན་དཔལ་བཟང་སྐྱེས་མཆོག་འབའ་ར་བ། །གྲུབ་ཆེན་རིན་ཆེན་འོ ཕེལ་དང་འཁྲུལ་ཞིག་ཆེ། །མཁྱེན་རབ་ཆོས་རྗེ་རྣམས་ལ་གསོལ༴ ཀུན་སྤངས་ཆེན་པོ་ཚར་ཆེན་མཁྱེན་བརྩེའི་དབང་། །བསླབ་གསུམ་རྒྱལ་མཚན་



བ
དབང་ཕྱུག་རབ་བརྟན་དང་། །བསོད་ནམས་མཆོག་ལྡན་བསོད་ནམས་མཆོག་གྲུབ་ཞབས། །རིན་ཆེན་བསྟན་ག སལ་རྣམས་ལ །བློ་གྲོས་ཆོས་འཕེལ་ངག་དབང་ཡེ་ཤེས་དང་། །ཆོས་གྲགས་རྒྱ་མཚོ་ངག་དབང་ཆོས་ཀྱི་མཚན། །ཆོས་དབྱིངས་
རྡོ་རྗེ་བློ་གསལ་བསྟན་སྐྱོང་རྗེ། །མཁྱེན་བརྩེའི་དབ་པོ་རྣམས་ལ་གསོལ་བ་འདེབས། །དེ་ལྟར་མི་ཕྱེད་གུས་པས་གསོལ་བཏབ་མཐུས། །དེང་ནས་བཟུང་སྟེ་བྱང་ཆུབ་སྙིང་པོའི་བར། །དཔལ་ལྡན་བླ་མས་འབྲལ་མེད་རྗེས་བཟུང་ནས། །དམ་ཆོས་
ཚུལ་བཞིན་སྒྲུབ་པར་བྱིན་གྱིས་རློབས། །ཁྱད་པར་བཅོམ་ལྡན་ཚེ་དཔག་མེད་མགོན་གྱི། །བྱིན་རླབས་བདུད་རྩིས་དབང་བཞིའི་ས་བོན་སྨིན། །སྔོན་འགྲོའི་རིམ་པས་འགལ་རྐྱེན་ཀུན་སྦྱངས་ནས། །མཐུན་རྐྱེན་ཚོགས་གཉིས་འཕེལ་བར་བྱིན་གྱིས་
རློབས། །བསྐྱེད་རིམ་ཐབས་ཀྱིས་སྲིད་ཞིའི་དྭངས་བཅུད་འདུས། །རྫོགས་རིམ་ཟབ་མོས་རླུང་སེམས་དབུ་མར་ཐིམ། །བཅུད་ལེན་གྲུབ་པས་རིང་འཚོའི་དགེ་མཚན་འབར། །འཆི་མེད་ཡེ་ཤེས་འགྲུབ་པར་བྱིན་གྱིས་རློབས། །ཞེས་པའང་རྗེ་བཙུན་རྡོ་རྗེ་
འཆང་བློ་གསལ་ཞབས་ཀྱི་བཀའ་དྲིན་ལས། ཆོས་ཚུལ་འདི་ཉིད་ཀྱི་སྐལ་བཟང་པོར་གྱུར་པ་བྱ་བྲལ་བ་མཁྱེན་བརྩེའི་དབང་པོས་མེ་ཏོག་ཀུན་ཏུ་རྒྱས་པའི་སྨན་ལྗོངས་ཉམས་དགའ་བ་ཞིག་ཏུ་གང་ཤར་གསོལ་བ་བཏབ་པ་སིདྡྷི་རསྟུ།། །།
206



ཤ་
༄༅། །ཚེ་དཔག་མེད་གྲུབ་རྒྱལ་ལུགས་ཀྱི་བསྐྱེད་རྫོགས་ཀྱི་ཉམས་ལེན་མདོར་བསྡུས་པ་འཆི་མེད་བདུད་རྩིའི་སྙིང་པོ་ཞེས་བྱ་བ་བཞུགས་སོ།།
207
གཅིག་ གྲུབ་རྒྱལ་ཚེ་སྒྲུབ་



རྒྱུད་སྡེ་ཀུན་བཏུས་
།ན་མོ་གུ་རུ་བྷྱ༔ དྲན་པས་ཚེ་དང་ཡེ་ཤེས་ཀྱི། །དངོས་གྲུབ་སྩོལ་མཛད་བླ་མ་དང་། །འཆི་མེད་མགོན་པོར་གུས་བཏུད་ནས། །ཟབ་ལམ་བདུད་རྩིའི་སྙིང་པོ་སྦྱིན། །འདི་ལ་
གསུམ་སྟེ། སྔོན་འགྲོ། དངོས་གཞི། རྗེས་སོ། །དང་པོ་ནི། བྱིན་རླབས་དང་ཁྲིད་རིམ་ཟབ་མོས་རྒྱུད་སྨིན་པའི་རྣལ་འབྱོར་པས། ཐུན་མོང་གི་སྔོན་འགྲོས་བློ་སྦྱངས་ནས། ཐུན་མོང་མ་ཡིན་པའི་སྔོན་
འགྲོ་ལ་འཇུག་པའི་ཐོག་མར་སྐྱབས་སུ་འགྲོ་བ་ནི། སྐྱབས་ཡུལ་གསལ་བཏབ་སྟེ། བདག་དང་འགྲོ་བ་ཁམས་གསུམ་ནམ་མཁའ་ཡི། །མཐའ་དང་མཉམ་པའི་སེམས་ཅན་མ་ལུས་པ། །དུས་འདི་ནས་ནི་བྱང་
ཆུབ་མ་ཐོབ་བར། །བླ་མ་དཀོན་མཆོག་གསུམ་ལ་སྐྱབས་སུ་མཆི། །ལན་གྲངས་ཇི་ལྟར་ནུས་པའི་མཐར། བླ་མ་མཆོག་དང་དཀོན་མཆོག་རིན་པོ་ཆེ། །རྣམ་པ་གསུམ་ལ་ཕྱག་འཚལ་སྐྱབས་སུ་མཆི། །ཁྱེད་
28



༄༅། །ཀྱིས་བདག་དང་སེམས་ཅན་ཐམས་ཅད་ཀྱི། །ལུས་ངག་ཡིད་གསུམ་བྱིན་གྱིས་བརླབ་ཏུ་གསོལ། །ཞེས་གསོལ་བ་གདབ། སེམས་བསྐྱེད་ནི། མར་གྱུར་མཁའ་མཉམ་སེམས་ཅན་ཐམས་ཅད་ཀྱི། །དོན་དུ་བླ་མེད་བྱང་
ཆུབ་ཐོབ་པར་བྱ། །དེ་ཡི་ཆེད་དུ་ཚེ་དཔག་མེད་མགོན་གྱི། །ཟབ་མོའི་རྣལ་འབྱོར་ཉམས་སུ་བླང་བར་བགྱི། །ལན་གསུམ། སྤྲོ་ན་རྡོར་སེམས་བསྒོམ་བཟླས་ནི། རང་གི་སྤྱི་བོར་པདྨ་ཟླ་བའི་སྟེང་། །བཅོམ་ལྡན་རྡོ་རྗེ་སེམས་དཔའ་སྐུ་མདོག་དཀར། །
རྡོ་རྗེ་དྲིལ་འཛིན་དར་དང་རིན་ཆེན་བརྒྱན། །ཞབས་གཉིས་ཕྱེད་སྐྱིལ་ཚུལ་གྱིས་བཞུགས་པ་ཡི། །ཐུགས་ཀར་ཟླ་སྟེང་ཧཱུཾ་མཐར་སྔགས་ཀྱིས་བསྐོར། །འོད་འཕྲོས་དོན་གཉིས་བྱས་ནས་ཚུར་འདུས་ཏེ། །བདུད་རྩིའི་ཆུ་རྒྱུན་ཞབས་གཡས་མཐེ་བོང་
རྡོ ལས༑ །བབས་ཏེ་སྨིན་མཚམས་ནས་ཞུགས་ལུས་ཀུན་གང་། །ནད་གདོན་སྡིག་སྒྲིབ་ཐམས་ཅད་དག་པར་གྱུར། །ཡི་གེ་བརྒྱ་པ་ཅི་ནུས་ཀྱི་མཐར་བཤགས་སྡོམ་སྤྱི་ལྟར་བྱས་ནས་རང་ལ་བསྟིམས་ཏེ་མཉམ་པར་འཇོག བླ་མའི་རྣལ་འབྱོར་ནི། གནས་ཁོ
བྦྷ ཁང་དག་པའི་ཞིང་དུ་གསལ་བའི་དབུས། །རང་གི་སྤྱི་བོར་རྨ་བྱས་བཏེག་པ་ཡི། །རིན་ཆེན་ཁྲི་དང་དར་ཟབ་འབོལ་བརྩེགས་སྟེང་། །པདྨ་ཟླ་བ་ཉི་མའི་གདན་གྱི་དབུས། །རྩ་བའི་བླ་མ་མགོན་པོ་ཚེ་དཔག་མེད། །དམར་གསལ་ཞལ་གཅིག་ཕྱག་གཉིས་
མཉམ་གཞག་སྟེང་། །འཆི་མེད་བདུད་རྩིས་གང་བའི་བུམ་པ་བསྣམས། །མཚན་དཔེའི་དཔལ་འབར་དར་དང་རིན་ཆེན་བརྒྱན། །ཞབས་གཉིས་རྡོ་རྗེའི་སྐྱིལ་མོ་ཀྲུང་གིས་བཞུགས། །དེ་ཡི་སྤྱི་གཙུག་པད་ཟླའི་གདན་གྱི་སྟེང་། །བརྒྱུད་པའི་བླ་མ་རྣམས་



ཀྱང་མཐོ་བརྩེགས་སུ། །བཅོམ་ལྡན་ཚེ་དཔག་མེད་མགོན་རྣམ་པ་ཅན། །བདག་ལ་དགྱེས་བཞིན་བཞུགས་པའི་ཐུགས་ཀ་ནས། །འོད་འཕྲོས་སྐྱབས་ཡུལ་མཐའ་དག་སྤྱན་དྲངས་ཐིམ། །སྐྱབས་གནས་ཐམས་ཅད་འདུས་པའི་ངོ་བོར་གྱུར། །སྤྲོ་ན་
སྐབས་འདིར་མཎྜལ་ཅི་ནུས་དབུལ། །མཐར། སྐྱབས་གནས་ཀུན་འདུས་རྩ་བརྒྱུད་བླ་མ་ལ། །མི་ཕྱེད་སྙིང་ནས་གུས་པས་གསོལ་འདེབས་ན། །དུས་མིན་འཆི་བའི་འཇིགས་པ་ཞི་བ་དང་། །ཚེ་དང་ཡེ་ཤེས་དངོས་གྲུབ་སྩལ་དུ་གསོལ། །ཞེས་པས་
གསོལ་བཏབ་རིམ་གྱིས་འོད་ཞུ་ནས། །ཁྱབ་བདག་རྩ་བའི་བླ་མར་ཐིམ་པ་ཉིད། །དབང་བཞི་བསྐུར་བའི་ཚུལ་གྱིས་རང་ཉིད་ལ། །ཐིམ་པས་བདག་རྒྱུད་བྱིན་གྱིས་བརླབས་པར་གྱུར། །ཅེས་བརྗོད་ཅིང་བསམས་ལ་འཛིན་མེད་ཀྱི་ངང་དུ་བློ་
གཞག གཉིས་པ་དངོས་གཞི་ལ་བསྐྱེད་རྫོགས་གཉིས་ལས། དང་པོ་ནི། ཨོཾ་སྭ་བྷ་ཝ་ཤུདྡྷ སརྦ་དྷ& སྭ་བྷཱ་ཝ་ཤུདྡྷོཉཧཾ། སྟོང་པའི་ངང་ལས་མདུན་གྱི་ནམ་མཁའི་དབུས། །པཾ་ལས་པད་དཀར་ཨ་ལས་ཟླ་བའི་སྟེང་། །ཧི ཡིག་དམར་གསལ་བྱེ་
རུའི་མདོག་ཅན་ལས། །འོད་འཕྲོས་འཕགས་མཆོད་འགྲོ་ཀུན་སྒྲིབ་གཉིས་སྦྱངས། །ཚུར་འདུས་བླ་མ་མགོན་པོ་ཚེ་དཔག་མེད། །སྐུ་མདོག་དམར་པོ་ཞལ་གཅིག་ཕྱག་གཉིས་ཀྱིས། །མཉམ་གཞག་སྟེང་ན་བདུད་རྩིའི་ཚེ་བུམ་བསྣམས། །རིན་ཆེན་རྒྱན་
དང་དར་གྱི་ན་བཟས་བཀླུབས། །ཞབས་གཉིས་རྡོ་རྗེའི་སྐྱིལ་ཀྲུང་གིས་བཞུགས་པའི། །གནས་གསུམ་འབྲུ་གསུམ་མཚན་པའི་འོད་ཟེར་གྱིས། །ཡེ་ཤེས་སེམས་དཔའ་བཛྲ་ས་མཱ་ཛ༔ །ཛཿ ཧཱུྃ་བཾ་ཧོ༔ གཉིས་སུ་མེད་པར་ཐིམ། །སླར་ཡང་འོད་འཕྲོས་
210



རྩ༄༅། ། །དབང་ལྷ་སྤྱན་དྲངས་ནས། །ཡེ་ཤེས་བདུད་རྩིའི་རྒྱུན་གྱིས་དབང་བསྐུར་བས། །སྐུ་གང་སྒྲིབ་དག་བཅོམ་ལྡན་འོད་དཔག་མེད། །སྤྲུལ་སྐུའི་རྣམ་པ་ཅན་གྱིས་དབུར་བརྒྱན་གྱུར། །ༀ་གུ་རུ་ཨ་པ་རི་མི་ཏཱ་ཨཱ་ཡུར་ཛྙཱ་ན་ཨདྷཾ་
པྲ་ཏིཙྪ་སྭཱ་ཧཱ། ནས་ཤབྦའི་བར་གྱིས་མཆོད། དྲི་མེད་གཞོམ་གཞིག་བྲལ་བ་ཆོས་སྐུའི་ངང་ཉིད་ལས། །ཐུགས་རྗེ་ཆེན་པོས་འགྲོ་ལ་རྗེས་སུ་ཆགས་པའི་ཚུལ། །པདྨ་རཱ་གའི་མདངས་ལྡན་དྲི་མེད་འོད་འབར་བ། །སྐྱོབ་པ་མཚུངས་མེད་འོད་དཔག་མེད་
ལ་ཕྱག་འཚལ་ལོ། །ཞེས་པས་བསྟོད་ལ། མདུན་བསྐྱེད་ཐུགས་ཀའི་ཧི ལས་འོད་འཕྲོས་པས། །བདག་གི་བླ་ཚེ་ཆད་ཉམས་ཡར་བ་ཀུན། །བསྡུས་ཏེ་ཕྱག་གི་བུམ་པའི་ནང་དུ་ཞུགས། །ཞུ་ཞིང་ཁོལ་བས་འཆི་མེད་བདུད་རྩིར་གྱུར། །ཨོཾ་བཛྲ་ཨཱ་ཡུ་
# ཞེ ས་ར་ཧེ། ཀ་ར་རེ། ཤཱ་ར་རེ་ཧཱུཾ། ཞེས་པས་གསོལ་བཏབ་ཡེ་ཤེས་བདུད་རྩིའི་རྒྱུན། །དཀར་དམར་མདངས་ཅན་ཚངས་པའི་སྒོ་ནས་ཞུགས། །ལུས་ཀུན་གང་བས་ནད་གདོན་སྡིག་སྒྲིབ་སྦྱངས། །ཁྱད་པར་ཚེ་སྲོག་ཉམས་པ་སོར་ཆུད་གྱུར། །
g |ཨོཾ་ཨཱ་མཱ་ར་ཎི་ཛཱི་ཝནྟི་ཡེ་སྭཱ་ཧཱ། ཞེས་བརྒྱ་རྩ་བཟླ། དེ་བཞིན་དུ། ཨོ་བཛྲ་ཨཱ་ཡུ། སོགས་ཀྱིས་གསོལ་བ་བཏབ་ལ། སླར་ཡང་འོད་འཕྲོས་རླུང་གི་ནུས་བཅུད་ཀུན། །བུམ་པར་ཐིམ་ཞིང་བདུད་རྩི་ལྗང་གུར་ཞུ། །རང་གི་ལུས་གང་དུས་མིན་འཆི་
ཡོབ་སྦྱངས། །ཁྱད་པར་ཡང་ཞིང་སྟོབས་རྩལ་ལྡན་པར་གྱུར། །སྙིང་པོ་བརྒྱ་རྩ་བཟླ། སླར་ཡང་འོད་འཕྲོས་མེ་ཡི་ནུས་བཅུད་ཀུན། །བུམ་པར་ཐིམ་ཞིང་བདུད་རྩི་དམར་པོར་ཞུ། །རང་གི་ལུས་གང་དུས་མིན་འཆི་བ་སྦྱངས། །ཁྱད་པར་དྲོད་དང་བཀྲག་
211



མདངས་རྒྱས་པར་གྱུར། ༈ །སླར་ཡང་འོད་འཕྲོས་ཆུ་ཡི་ནུས་བཅུད་ཀུན། །བུམ་པར་ཐིམ་ཞིང་བདུད་རྩི་དཀར་པོར་ཞུ། །རང་གི་ལུས་གང་དུས་མིན་འཆི་བ་སྦྱངས། །ཁྱད་པར་སྣུམ་བག་བརྗིད་དང་ལྡན་པར་གྱུར། ༈ །སླར་ཡང་འོད་འཕྲོས་ས་
ཡི་ནུས་བཅུད་ཀུན། །བུམ་པར་ཐིམ་ཞིང་བདུད་རྩི་སེར་པོར་ཞུ། །རང་གི་ལུས་གང་དུས་མིན་འཆི་བ་སྦྱངས། །ཁྱད་པར་གཞོམ་མེད་རྡོ་རྗེའི་ལུས་སུ་གྱུར། ༈ །སླར་ཡང་འོད་འཕྲོས་ཚངས་དབང་ཁྱབ་འཇུག་སོགས། །སྟོབས་ལྡན་རྣམས་ཀྱི་ཚེ་
| དཔལ་འབྱོར་པའི་བཅུད། །བུམ་པར་ཐིམ་ལས་ཟླ་བའི་ཆུ་རྒྱུན་གྱིས། །ཚེ་བསོད་དཔལ་འབྱོར་དགེ་མཚན་རྒྱས་པར་གྱུར། ༈ །སླར་ཡང་འོད་འཕྲོས་བླ་མ་མཆོག་གསུམ་གྱི། །མཁྱེན་བརྩེ་ནུས་པའི་ཡོན་ཏན་བུམ་པར་ཐིམ། །ཡེ་ཤེས་བདུད་རྩི་དཀར་，
དམར་མདངས་ཅན་གྱིས། །སྒོ་གསུམ་རྡོ་རྗེ་གསུམ་དུ་བྱིན་རླབས་གྱུར། །ཅེས་སོ་སོའི་ཐོག་མར་གསོལ་འདེབས་ལན་གསུམ་རེ་དང་། མཚམས་རྣམས་སུ་སྙིང་པོ་བརྒྱ་རྩ་རེ་བཟླ། མཐར་གོང་བཞིན་མཆོད་ཅིང་བསྟོད་ལ་གསོལ་བ་བཏབ་བ
པས༑ སྐྱབས་གནས་ཀུན་འདུས་བླ་མ་ཚེ་དཔག་མེད། །འཆི་མེད་བདུད་རྩིའི་རྣམ་པར་འོད་དུ་ཞུ། །རང་ལ་ཐིམ་པས་རང་ལུས་འཇའ་ཚོན་ལྟར། །གསལ་སྟོང་ཟུང་འཇུག་བརྗོད་བྲལ་དབྱིངས་སུ་ཐིམ། །ཞེས་བརྗོད་ཅིང་བསམས་ལ་སྤྲོས་བྲལ་སྟོང་པ་
ཉིད་ཀྱི་ངང་དུ་མཉམ་པར་གཞག སླར་ཡང་། སྟོང་པའི་ངང་ལས་པཾ་ལས་པདྨ་དང་། །ཨ་ལས་ཟླ་སྟེང་རང་སེམས་ཧི དམར་པོ། །དེ་ལས་འོད་འཕྲོས་དོན་གཉིས་མཛད་པ་བསྒྲུབས། །ཚུར་འདུས་བདག་ཉིད་མགོན་པོ་ཚེ་དཔག་མེད། །ཅེས་པ་



༄༅།
ན་མ
།ནས་མཆོད་བསྟོད་ཀྱི་བར་གོང་བཞིན་ཉམས་སུ་བླངས་པའི་མཐར་ལྷར་སྣང་ལ་སེམས་གཟུང་། དེ་ནས་བཟླས་པ་བྱ་བར་འདོད་ན། རང་གི་ཐུགས་ཀར་ཟླ་སྟེང་ཧི དམར་མཐར། །གཟུངས་སྔགས་སྙིང་པོའི་ཕྲེང་བས་
བསྐོར་བ་ལས། །འོད་འཕྲོས་ནད་གདོན་སྡིག་སྒྲིབ་ཐམས་ཅད་དག །འཕགས་པ་མཆོད་ཅིང་འགྲོ་ཀུན་སྒྲིབ་གཉིས་སྦྱངས། །ཚེ་བསོད་དཔལ་འབྱོར་ལུང་རྟོགས་ཡོན་ཏན་བསྐྱེད། །སྲས་བཅས་རྒྱལ་བའི་ཡེ་ཤེས་བདུད་རྩི་དང་
། །བརྟན་གཡོའི་དྭངས་
བཅུད་བསྡུས་ནས་རང་ལ་ཐིམ། །འཆི་མེད་ཚེ་ཡི་དངོས་གྲུབ་ཐོབ་པར་གྱུར། །ཅེས་བརྗོད་ཅིང་བསམས་ལ་གཟུངས་སྔགས་ཇི་ཙམ་ནུས་པ་དང་། སྙིང་པོ་གཙོ་བོར་བཟླ། མཐར་ཐུན་ལས་ལྡང་བར་རྩོམ་པ་ན། གོང་བཞིན་མཆོད་ཅིང་བསྟོད་
»ལ༑ བཅོམ་ལྡན་མགོན་པོ་ཚེ་དཔག་མེད་པ་ཡིས། །བདག་དང་མཐའ་ཡས་སེམས་ཅན་ཐམས་ཅད་ཀྱི། །དུས་མིན་འཆི་བའི་འཇིགས་པ་ཞི་བ་དང་། །འཆི་མེད་ཚེ་དང་ཡེ་ཤེས་དངོས་གྲུབ་སྩོལ། །ཅེས་འདོད་དོན་གསོལ། །སྣོད་བཅུད་ཐམས་ཅད་
འོད་ཞུ་རང་ལ་ཐིམ། །རང་ཡང་འོད་གསལ་སྟོང་པ་ཉིད་ཀྱི་ངང་། །སླར་ཡང་ཟུང་འཇུག་སྒྱུ་མའི་སྐུར་གསལ་བའི། །གནས་གསུམ་ཡི་གེ་གསུམ་གྱིས་མཚན་པར་གྱུར། །དགེ་བ་འདི་ཡིས་བདག་སོགས་སེམས་ཅན་ཀུན། །ཚེ་འདིར་ཚེ་རིང་ནད་མེད་
| དམ་ཆོས་ལྡན། །ཕྱི་མ་བདེ་བ་ཅན་གྱི་ཞིང་སྐྱེས་ནས། །ཚེ་དཔག་མེད་མགོན་གོ་འཕང་མྱུར་ཐོབ་ཤོག །ཅེས་སོགས་དགེ་བའི་རྩ་བ་བསྔོ་སྨོན་གྱིས་རྒྱས་བཏབ་སྟེ་ཐུན་མཚམས་ཀྱི་བྱ་བ་ལ་འཇུག་པར་བྱའོ།། །།གཉིས་པ་ནི། རྫོགས་པའི་རིམ་པར་
23



A
སྔོན་དངོས་རྗེས་གསུམ་ལས། སྔོན་འགྲོ་དབེན་ཞིང་ཉམས་དགའི་གནས་མཆོག་ཏུ། །བདེ་བའི་སྟན་ལ་བཅའ་བ་ལུས་ཀྱི་གནད། །རྣམ་སྣང་ཆོས་བདུན་ལྡན་པས་ལེགས་འཁོད་དེ། །རང་ཉིད་ཚེ་དཔག་མེད་དུ་གསལ་བ་ཡི། །སྐུ་ཡི་ནང་ཀུན་ཕྲུ་མ་ཕུས་
བཏབ་ལྟར། །སྟོང་སང་འོད་ཀྱི་རང་བཞིན་ཅན་གྱི་དབུས། །དབུ་མ་ཕྱི་སྔོ་ནང་དམར་སྲིན་མཛུབ་ཙམ། །ཡར་སྣ་སྤྱི་བོར་མར་སྣ་ལྟེ་འོག་ཟུག །དེ་ཡི་གཡས་སུ་རོ་མ་དམར་མོ་དང་། །གཡོན་དུ་རྐྱང་མ་དཀར་མོ་དྷཱ་ཏི་ལས། །སུམ་འགྱུར་ཕྲ་ཞིང་མར་
སྣ་དབུ་མར་ཆུད། །དེ་ལས་ཕྱིར་གྱེས་འཁོར་ལོ་རྣམ་པ་བཞིར། །འདུས་མཚམས་སོ་སོར་རྩ་གསུམ་སྦུབས་གཅིག་པའི། །ཡར་སྣ་སྣ་བུག་གཡས་གཡོན་གཉིས་སུ་ཟུག །སྤྱི་བོའི་རྩ་འདབ་སོ་གཉིས་དམར་ལ་དཀར། །མགྲིན་པའི་རྩ་འདབ་བཅུ་དྲུག་
ཤིན་ཏུ་དམར། །སྙིང་གའི་འདབ་བརྒྱད་དམར་ལ་སྔོ་བའི་མདངས། །ལྟེ་བའི་དྲུག་ཅུ་རྩ་བཞི་དམར་ལ་སེར། །ཀུན་ཀྱང་གདུགས་ཀྱི་རྩིབ་མ་ལྟར་གྱེས་ཤིང་། །སོ་སོར་ཅུང་ཟད་ཁ་སྦྱོར་རྣམ་པ་ཅན། །ཕྲ་ཞིང་དྭངས་ལ་རྙོག་པ་མེད་པར་བསྒོམ། །
གཡོན་གཡས་དབུས་ནས་རླུང་རོ་ལན་གསུམ་བསལ། །ནད་གདོན་སྡིག་སྒྲིབ་མ་ལུས་དག་པར་བསམ། །ཅུང་ཟད་ངལ་བསོ་ཤེས་པ་རྣལ་དུ་དབབ། །དངོས་གཞི་རྩ་རླུང་ཐིག་ལེའི་རྣལ་འབྱོར་ལ། །བརྟེན་ནས་འཆི་མེད་ཡེ་ཤེས་སྐུ་འགྲུབ་ཕྱིར། །དུང་
པོ་གནས་པ་རྩ་ཡི་རྣལ་འབྱོར་ནི། །དབུ་མའི་ཡས་སྣར་ཧཾ་ཡིག་བྱང་སེམས་ཀྱི། །ངོ་བོ་ཚེ་དཔག་མེད་མགོན་དཀར་ལ་འཚེར། །མས་སྣར་ཨ་ཤད་དམར་ཆ་གཏུམ་མོའི་མེའི། །ངོ་བོ་ཚེ་དཔག་མེད་མགོན་དམར་ལ་དྭངས། །གཉིས་ཀ་རྒྱན་དང་རྣམ་
24



རྦ
༄༅། །འགྱུར་རྫོགས་པར་གསལ། །ཐོག་མར་སྤྱི་བོའི་ཚེ་དཔག་མེད་མགོན་ལ། །གསོལ་བ་བཏབ་པས་ཐུགས་ཀའི་ཧཱི ཡིག་ལས། །འོད་འཕྲོས་བླ་ཚེ་ཆད་ཉམས་ཡར་བ་ཀུན། །བུམ་པར་བསྡུས་ཐིམ་བདུད་རྩི་དཀར་པོར་
ཞུ། །རྩ་ཁམས་ཡོངས་ཁྱབ་ཉེས་སྐྱོན་ཐམས་ཅད་སྦྱངས། །རྩ་མདུད་ཀུན་གྲོལ་རྡོ་རྗེའི་ལུས་ཐོབ་བསམ། །ཨོཾ་ཨ་མཱ་ར་ཎི་ཛཱི་ཝནྟི་ཡེ་སྭཱ་ཧཱ། བརྒྱ་རྩ་ལ་སོགས་ཡིད་ཀྱིས་བཟླས་པར་བྱ། །སླར་ཡང་ལྟེ་འོག་ཚེ་དཔག་མེད་མགོན་ལ། །གསོལ་བ་བཏབ་
པས་ཐུགས་ཀའི་ཧི ཡིག་ལས། །འོད་འཕྲོས་བླ་ཚེ་ཆད་ཉམས་ཡར་བ་ཀུན། །བུམ་པར་བསྡུས་ཐིམ་བདུད་རྩི་དམར་པོར་ཞུ། །རྩ་ཁམས་ཡོངས་ཁྱབ་རྡོ་རྗེའི་ལུས་ཐོབ་བསམ། །དེ་བཞིན་འབྱུང་བ་ས་ཆུ་མེ་རླུང་དང་། །སྐྱེ་འགྲོའི་ཚེ་བསོད་འཕགས་ ..
པའི་ཐུགས་རྗེ་ཀུན། །ཐུགས་སྲོག་འོད་ཟེར་ལྕགས་ཀྱུས་དབང་དུ་བསྡུས། །སྤྱི་བོའི་ཚེ་དཔག་མེད་མགོན་བུམ་པ་ནས། །བདུད་རྩི་དཀར་པོ་བདེ་བའི་རང་བཞིན་དང་། །ལྟེ་འོག་ཚེ་དཔག་མེད་མགོན་བུམ་པ་ནས། །བདུད་རྩི་དམར་པོ་དྲོད་ཀྱི་རང་བཞིན་པ
ཅན༑ །དཔག་མེད་བྱུང་བས་རྩ་ཁམས་ཉེས་སྐྱོན་སྦྱངས། །ལུས་ཀྱི་ཟུངས་དང་སེམས་ཀྱི་རྟེན་གྱུར་ཅིང་། །རྩ་མདུད་ཀུན་གྲོལ་རྡོ་རྗེའི་ལུས་ཐོབ་བསམ། །སྙིང་པོ་བརྒྱ་རྩ་ལ་སོགས་ཡིད་བཟླས་བྱ། །གཉིས་པ་གཡོ་བ་རླུང་གི་རྣལ་འབྱོར་ལ། །རྡོར་
བཟླས་བུམ་ཅན་འཛིན་གཏོང་རེས་འཇོག་གསུམ། །དང་པོ་ལའང་ཐུན་མོང་ཁྱད་པར་ལས། །དང་པོ་ནང་དུ་འཇུག་པ་ཨོཾ་གྱི་སྒྲས། །སྲིད་དང་ཞི་བའི་དྭང་བཅུད་དབུ་མར་བསྟིམ། །གནས་པ་ཨཱཿ ཡིས་བརྟན་ཅིང་ནུས་ལྡན་བྱས། ལྗང་བ་ཧཱུྃ་གིས་ནད་
ལྔ་
གྲུབ་རྒྱལ་ཚེ་སྒྲུབ་



གདོན་སྡིག་སྒྲིབ་བསལ། །གཉིས་པ་སྲོག་སྟེ་སྟེང་རླུང་འཇུག་པའི་ཚེ། །རྩེ་གཅིག་སེམས་གཏད་གནས་དང་ལྡང་བ་དག །བཏང་སྙོམས་འཇོག་པས་སྟོང་རྩ་ལ་སོགས་བགྲང་། །དུས་མིན་འཆི་བ་བཟློག་པར་རྒྱུད་ལས་གསུངས། །གཉིས་པ་བུམ་པ་
ཅན་གྱི་རྣལ་འབྱོར་ནི། །འོག་རླུང་སྙན་གསན་འབེབས་ཕྱིར་ཅུང་ཟད་འཐེན། །སྟེང་རླུང་འཇམ་ཞིང་དལ་བས་རྫོགས་པར་བརྡུབ། །སླར་ཡང་འོག་རླུང་རྫོགས་པར་དྲངས་པ་ཉིད། །ལྟེ་བར་ཁ་སྦྱར་ཚུལ་དུ་གཟུང་བ་དང་། །གནོན་ཅིང་གཞིལ་དང་
མདའ་ལྟར་འཕང་བ་སྟེ། །སྦྱོར་བ་བཞི་ལྡན་སྤྱི་ལྟར་ཉམས་སུ་བླང་། །གསུམ་པ་འཛིན་གཏོང་རེས་འཇོག་རྣལ་འབྱོར་ནི། །འོག་རླུང་འཐེན་པས་ལྟེ་འོག་ཚེ་དཔག་མེད། །ཐུགས་དམ་རྒྱུད་བསྐལ་ཕྱག་གི་བུམ་པ་ནས། །བདུད་རྩི་དམར་པོ་དྲོད་ཀྱི་རང་
# བཞིན་ཅན། །དཔག་མེད་འབར་བས་ལྟེ་བའི་རྩ་འཁོར་ཁེངས། །སྟེང་རླུང་མནན་པས་སྤྱི་བོའི་ཚེ་དཔག་མེད། །ཐུགས་དམ་རྒྱུད་བསྐུལ་ཕྱག་གི་བུམ་པ་ནས། །བདུད་རྩི་དཀར་པོ་བདེ་བའི་རང་བཞིན་ཅན། །དཔག་མེད་འཛག་པས་སྤྱི་བོའི་རྩ་འཁོར་བ
ཁེངས༑ །དེ་བཞིན་རླུང་གི་སྦྱོར་བས་བསྐུལ་བ་ལས། །འབར་འཛག་བདུད་རྩིས་རྩ་ཁམས་ཐམས་ཅད་ཁྱབ། །དྲོད་དང་བདེ་བ་མི་རྟོག་ཡེ་ཤེས་སྐྱེས། །འཇའ་ལུས་འཆི་མེད་རྡོ་རྗེའི་སྐུ་ཐོབ་བསམ། །གསུམ་པ་བཀོད་པ་ཐིག་ལེའི་རྣལ་འབྱོར་ལ། །
ཀུན་རྫོབ་དོན་དམ་གཉིས་ལས་དང་པོ་ནི། །རང་ཉིད་ཚེ་དཔག་མེད་དུ་གསལ་བའི་པང་། །ཟླ་ཤེལ་མདངས་ཅན་ཡུམ་མཆོག་གོས་དཀར་མོ། །པདྨ་ཚེ་བུམ་བསྣམས་པས་འཁྲིལ་བ་ཡི། །མཁའ་གསང་རྡོ་རྗེ་པདྨོར་བྱིན་བརླབས་ཤིང་། །ལྷན་སྐྱེས་ཡེ་



།ཤེས་མངོན་དུ་བྱ་བའི་བློས། །སྙོམས་པར་ཞུགས་པའི་བདེ་བ་ལ་བརྟེན་ཏེ། །ལྕེ་འོག་ཚེ་དཔག་མེད་མགོན་བུམ་པ་ནས། །བདུད་རྩིའི་རྒྱུན་ལུང་རྩ་འཁོར་རིམ་གྱིས་ཁྱབ། །མཐར་ནི་དྭངས་མ་དམར་པོ་ཉུངས་འབྲུ་ཙམ། །
སྤྱི་བོའི་ཚེ་དཔག་མེད་མགོན་པང་དུ་བྱོན། །གོས་དཀར་ཡུམ་མཆོག་སྐུ་མདོག་དམར་མོར་གྱུར། །ཡབ་ཡུམ་སྙོམས་པར་ཞུགས་པའི་སྦྱོར་མཚམས་ནས། །བདུད་རྩི་དཀར་པོ་དཔག་ཏུ་མེད་པ་འཛག །འཁོར་ལོ་བཞིར་སོན་ཡས་བབས་དགའ་བཞི་
སྐྱེས༑ །དྭང་མ་ལྟེ་འོག་ཚེ་དཔག་མེད་མགོན་གྱི། །པང་དུ་བྱོན་པས་གོས་དཀར་དཀར་མོར་གྱུར། །སྙོམས་ཞུགས་བདུད་རྩི་དམར་པོ་འབར་བ་ཉིད། །འཁོར་ལོ་བཞིར་སོན་མས་བརྟན་དགའ་བཞི་ཤར། །དེ་ཡིས་དྲངས་པའི་སྟོང་བཞིའི་འོད་གསལ་
% དང་། །མི་ཕྱེད་ཟུང་འཇུག་ཡེ་ཤེས་སྐུ་འགྲུབ་བསམ། །གཉིས་པ་དོན་དམ་བྱང་སེམས་རྣལ་འབྱོར་ནི། །རང་ལུས་ལྷ་སྐུ་སྣང་སྟོང་སྒྱུ་མ་དང་། །སེམས་རྒྱུད་ཟག་མེད་བདེ་བས་རབ་གང་བ། །ཡིད་ཡུལ་བྱས་ཏེ་མཉམ་པར་གཞག་པ་ལས། །མ་སྐྱེས་
ཊྛ ཤེས་པ་བློ་བྲལ་ཆོས་ཀྱི་སྐུ། །སྐྱེས་པའི་ཤེས་པ་བདེ་ཆེན་ལོངས་སྤྱོད་རྫོགས། །སྐྱེས་དང་མ་སྐྱེས་ཤེས་པ་ཐམས་ཅད་ཀུན། །རྟེན་ཅིང་འབྲེལ་འབྱུང་སྤྲུལ་པའི་གར་མཁན་ཏེ། །གཞི་དུས་སྐུ་གསུམ་དབྱེར་མེད་ཕྱག་རྒྱ་ཆེར། །ངོ་ཤེས་ཐག་ཆོད་བརྟན་པ་
*ཐོབ་པ་ཡིས། །བསྐྱེད་རྫོགས་རྣལ་འབྱོར་ཀུན་ལ་རྒྱས་གདབ་བྱ། ༈ །གསུམ་པ་རྗེས་ལ་སྟེང་འོག་སྒོ་བསྡམ་ཞིང་། །སྙིང་གར་ཚེ་ཡི་ཕུར་པ་གདབ་པ་དང་། །བར་ཆད་འཕྲང་སྒོ་དགག་པ་རྣམ་གསུམ་ནི། །དབུ་མའི་ཡར་སྣ་མར་སྣར་ཚེ་དཔག་
217



མེད༑ །ཟླ་ཉིའི་རང་བཞིན་ཅན་གྱིས་དགག་པ་དང་། །ཕྱག་གི་བུམ་པའི་བདུད་རྩི་དཀར་དམར་རྒྱུན། །སྙིང་གར་སླེབས་པས་ཉི་ཟླའི་ག་འུར་གྱུར། །དེ་དབུས་རང་གི་རླུང་སེམས་གཉིས་མེད་པའི། །ངོ་བོ་ཧཱུྃ་མཐིང་འོད་ཟེར་ལྔ་ལྡན་ཆུད། །སྙིང་ག་ནས་
བཟུང་སྲིན་མཛུབ་བར་གྱི་རྩ། །ཁྲོ་བོའི་རང་བཞིན་ཧཱུྃ་ཡིག་དམར་པོ་ནི། །མེ་ཡི་ཚྭཚྭ་འཕྲོ་བས་གཏམས་པ་ཡིས། །བདུད་དང་གཤིན་རྗེའི་བར་ཆད་ཀུན་བསྲུངས་ནས། །འཇིག་མེད་ཚེ་ཡི་གུར་ཁང་བརྟན་པར་བསམ། །བསྔོ་སྨོན་ཤིས་བརྗོད་ལ་སོགས་
། སྤྱི་ལྟར་བྱ། ༈ །སྤྱི་དོན་གསུམ་པ་རྗེས་ལ། བོགས་འདོན་བཅུད་ལེན་ལ་བརྟེན་ནས་ཚེ་བསྲིང་བ་དང་། ཞར་བྱུང་གཞན་བཤད་པའོ། །དང་པོ་ནི། བོགས་འདོན་བཅུད་ལེན་ཟབ་མོའི་རིམ་པ་ལ། །སྦྱོར་དངོས་རྗེས་གསུམ་དང་པོ་སྦྱོར་བ་ནི། །རླུང་
གི་གཉེན་པོར་སྟོན་དུས་བརྐོས་པ་ཡི། །ར་མོ་ག་གི་རྩ་བ་ཁྲོལ་ཙམ་བརྡུངས། །ཁུ་བ་ལེགས་པར་གདུས་པའི་དྭངས་མ་ཉིད། །ལྕགས་ཀྱི་སྣོད་དུ་བསྐོལ་ལ་ཁཎྜ་བྱ། །མཁྲིས་པའི་གཉེན་པོར་འཇམ་དབྱངས་རྟག་ཏུ་བུ། །གཙོར་གྱུར་རིགས་གསུམ་རྩ་
ལོ་མེ་འབྲས་བཅས། །ཞིབ་པར་བཏག་ལ་གར་ཆང་ནང་དུ་སྦོལ། །བད་ཀན་གཉེན་པོར་ཅོང་ཞི་སོལ་མེར་བསྲེགས། །ཆང་ངམ་དར་བ་སྐྱུར་ལ་འདྲིལ་བ་བཤིག །འདུ་བ་སྤྱི་ཡི་གཉེན་པོར་ཨ་རུ་ར། །གསེར་མདོག་ཞིབ་པར་བརྡུང་ལ་ཚགས་སུ་
བཙགས། །དེ་ནས་ཟུངས་ངན་གཉེན་པོར་དབང་པོ་ལགེ སོར་མོ་ལྔ་པའམ་གསུམ་པ། །ཞིབ་བཏག་བ་འོར་སྦྱར་ལ་ཞག་གཅིག་བསྙལ། །ནངས་པར་རྟག་དུ་ཅོང་ཞི་ཨ་རུ་རའི། །ཕྱེ་མ་བཏབ་ལ་གཏན་པར་ཡུན་རིང་མཉེ། །དེ་ལ་ར་མོ་ཤག་གི་ཁཎྜ་དང་། །
14



བདུན་
༄༅། །སྦྲང་རྩི་བུ་རམ་སྦྱར་བསྲེས་རིལ་བུ་ནི། །རི་བོང་རིལ་མ་ཙམ་དུ་དྲིལ་བྱས་ལ། །གྲིབ་མར་བསྐམས་ལ་རིལ་ཆགས་འཐེམ་པར་བྱ། །དངོས་གཞི་གཙང་ཞིང་དབེན་པའི་སྒྲུབ་ཁང་དུ། །ཚེ་དཔག་མེད་མགོན་སྣང་བརྙན་
བཀྲམ་པའི་མདུན། །མཉྫིའི་སྟེང་དུ་ཐོད་པ་དུམ་གསུམ་ནང་། །རིལ་བུ་བླུགས་ལ་སྦྱོང་ཁྲུས་ནན་ཏན་བྱ། །དར་དམར་ཁ་གཅད་ཉེར་སྤྱོད་མཆོད་གཏོར་བཤམ། །བདག་ཉིད་ཚེ་དཔག་མེད་པའི་བསྐྱེད་བཟླས་རྗེས། །མདུན་རྟེན་ལས་སྔགས་ཀྱིས་བསང་
སྭ་བྷས་སྦྱང་། །སྟོང་པའི་ངང་ལས་ཡཾ་དང་རཾ་ཡིག་ལས། །རླུང་མེའི་སྟེང་དུ་ཨ་ལས་ཐོད་པའི་ནང་། །རིལ་བུ་ཤ་ལྔ་བདུད་རྩི་རྣམ་པ་ལྔར། །ཧཱུྃ་བྷོ་ཨཱཛྲ་ཁཾ་གིས་མཚན་པའི་སྟེང་། །ཨོ་དཀར་ཨཱཿ དམར་ཧཱུྃ་མཐིང་བརྩེགས་མར་གསལ། །དེ་ལས་
འོད་འཕྲོས་རླུང་གཡོས་མེ་སྦར་བས། །ཡེ་ཤེས་བདུད་རྩི་དཀར་དམར་རྣམ་པར་ཞུ། །སླར་ཡང་འོད་འཕྲོས་འབྱུང་བཞིའི་དྭང་བཅུད་ཀུན། །འོད་ཟེར་བདུད་རྩི་ཁ་དོག་སྣ་ཚོགས་ཀྱི། །རྣམ་པར་སྤྱན་དྲངས་བདུད་རྩིར་ཐིམ་པ་ཡིས། །འཆི་མེད་གྲུབ་པའི་བ
བཅུད་ལེན་མཆོག་ཏུ་གྱུར། །ཨོཾ་ཨཱཿ ཧཱུཾ། བརྒྱ་རྩ་བཟླ། སླར་ཡང་འོད་འཕྲོས་སྐྱེ་འགྲོའི་ཚེ་བསོད་དང་། །ཕྱོགས་བཅུའི་རྒྱལ་བ་སྲས་བཅས་ཐུགས་ཀ་དང་། །དཔའ་བོ་རྣལ་འབྱོར་མ་རྣམས་སྦྱོར་མཚམས་ནས། །ཡེ་ཤེས་བདུད་རྩི་དཔག་མེད་སྤྱན་
དྲངས་ཐིམ། །མཐོང་ཐོས་མྱོང་བས་རྡོ་རྗེའི་སྐུ་འགྲུབ་པའི། །འཆི་མེད་ཡེ་ཤེས་བདུད་རྩིའི་རྒྱ་མཚོར་གྱུར། །ཨོཾ་ཨཱཿ ཧཱུཾ། བརྒྱ་རྩ་སོགས་བཟླས་བསྐྱར་ཞིང་ཐུན་གྱི་མཐར། །འབྲུ་གསུམ་བདུད་རྩི་དཀར་དམར་མཐིང་ག་ཡི། །རྣམ་པར་འོད་དུ་ཞུ་ནས་
གྲུབ་རྒྱལ་ཚེ་སྒྲུབ་
=



རྒྱུད་སྡེ་ཀུན་བཏུས་
བཅུད་ལ་ཐིམ། །འཆི་མེད་ཚེ་ཡི་དངོས་གྲུབ་མཆོག་སྟེར་བའི། །ཡེ་ཤེས་བདུད་རྩིའི་བཅུད་ལེན་རིལ་བུར་གྱུར། །ཐུན་མཚམས་མདུན་བསྐྱེད་གསལ་གདབ་གཏོར་མ་དབུལ། །མཆོད་བསྟོད་འདོད་དོན་གསོལ་གདབ་ཤིས་པ་བརྗོད། །དེ་ལྟར་ཞག་
བདུན་ལྔ་དང་གསུམ་ལ་སོགས། །ཐུན་བཞིའི་རིམ་པས་རྩེ་གཅིག་བསྒྲུབ་པར་བྱ། །རྗེས་ནི་ཡར་ངོའི་ཚེས་གཅིག་ཐོ་རངས་ནས། །ཟླ་བ་དྲུག་སོགས་བར་མ་ཆད་བསྟེན་ཞིང་། །ལྷག་མ་ཟ་འོག་དམར་པོའི་ཁུག་མར་རྩལ། །ལུས་ལ་བཅང་ངམ་མཆོད་
པའི་གྲལ་དུ་གཞག །དེ་ལྟར་བསྐྱེད་བཟླས་རྫོགས་རིམ་བཅུད་ལེན་བཅས། །ལོ་དྲུག་བརྩོན་པས་གནས་སྐབས་ཚེ་བསྲིང་ཞིང་། །མཐར་ཐུག་སློབ་དང་མི་སློབ་ཟུང་འཇུག་གི །འཆི་མེད་གྲུབ་པའི་ཡེ་ཤེས་མངོན་དུ་འགྱུར།། །།གཉིས་པ་ཞར་བྱུང་
བསྙེན་པ་ཇི་ལྟར་བྱ་བའི་ཚུལ་ནི། འདིའི་སྨིན་གྲོལ་རྫོགས་པར་ཐོབ་པས། གནས་དབེན་པར་མཚམས་དམ་དུ་བཅད་ལ། ཞོག་ཤས་སྔོན་འགྲོ་བཞི་ལ་ཇི་ལྟར་རིགས་པ་འབད། དངོས་གཞིར་ཚེ་དཔག་མེད་ཀྱི་སྣང་བརྙན་གྱི་མདུན་དུ་མཆོད་གཏོར་
བཤམ༑ སྐྱབས་འགྲོ་ནས་མདུན་བསྐྱེད་དང་
། བདག་བསྐྱེད་བཟླས་པའི་བར་གོང་བཞིན་ལ། བསྙེན་པ་གཟུངས་རིང་འབུམ་ཕྲག་བཞི་དང་། སྙིང་པོ་འབྲུ་འབུམ་མམ། དེ་གཉིས་གང་རུང་བཟླ་བ་གྲངས་བསྙེན་དང་། དུས་བསྙེན་ཟླ་བ་དྲུག མཚན་
མའི་བསྙེན་པ་རྟགས་མཐོང་བའི་བར་དུ་ཐུན་བཞིའི་རིམ་པས་བྱ། ཕྱི་ཐུན་གྱི་མཇུག་ཏུ་མཆོད་པ་བྱིན་རླབས་སྤྱི་ལྟར་དང་། གཏོར་མ་བསང་སྦྱང་། །སྟོང་པའི་ངང་ལས་རླུང་མེ་ཐོད་སྐྱེད་སྟེང་། །ཨ་ཡིག་ལས་བྱུང་ཡེ་ཤེས་ཀ་པཱ་ལར། །གཏོར་མ་ཤ་ལྔ་
220
།



ཤ་
།བདུད་རྩི་རྣམ་པ་ལྔ། །བསྐོལ་ཞིང་འོད་ཞུ་བདུད་རྩིའི་རྒྱ་མཚོར་གྱུར། །ཨོཾ་ཨཱཿ ཧཱུྃ་ཧ་ཧོ ཧི རང་གི་ཐུགས་ནས་འོད་ཟེར་འཕྲོས་པ་ཡིས། །བཅོམ་ལྡན་ཚེ་དཔག་མེད་མགོན་འཁོར་དང་བཅས། །མདུན་གྱི་ནམ་མཁར་
བཛྲ་ས་མཱ་ཛ༔ །ཛ༔ ཧཱུྃ་བཾ་ཧོ༔ རྟེན་དང་དབྱེར་མེད་གྱུར། །ཨོཾ་ཨ་མི་ཏཱ་བྷཱ་བ་ཧི༔ ཨོཾ་ཨ་ཀཱ་རོ་སོགས་ལན་གསུམ། མཆོད་བསྟོད་གོང་བཞིན་དང་། བཅོམ་ལྡན་མགོན་པོ་ཚེ་དཔག་མེད་པ་ཡིས། །བདག་དང་མཐའ་ཡས་སེམས་ཅན་ཐམས་ཅད་
ཀྱི༑ །དུས་མིན་འཆི་བའི་འཇིགས་པ་ཞི་བ་དང་། །ཚེ་དང་ཡེ་ཤེས་དངོས་གྲུབ་སྩལ་དུ་གསོལ། །ཞེས་འདོད་དོན་གསོལ། ཡི་གེ་བརྒྱ་པ་ལན་གསུམ་མཐར། མ་འབྱོར་པ་དང་སོགས་ཀྱིས་ནོངས་པ་བཤགས། ཨོཾ་སུ་པྲ་ཏིཥྛ་བཛྲ་ཡ་སྭཱ་ཧཱས་རྟེན་དང་
དབྱེར་མེད་དུ་བསམ། བསྔོ་སྨོན་ཤིས་བརྗོད་སྤྱི་ལྟར་བྱ། གཞན་མཚམས་ཀྱི་སྤང་བླང་སོགས་སྤྱི་ལྟར་རོ། །ཡང་བྱིན་རླབས་ཙམ་ཐོབ་པས་བདག་བསྐྱེད་རྐྱང་པ་ལ་བརྟེན་ནས་བསྙེན་པ་བྱེད་ན། སྐྱབས་སེམས་ཚད་མེད་བཞི་བསྒོམ་པ་སྔོན་དུ་འགྲོ་
བས༑ བདག་བསྐྱེད་བཟླས་པ་དང་བཅས་པ་གོང་བཞིན་ཉམས་སུ་བླངས་ནས་བསྙེན་པ་གྲངས་ཚང་བར་བགྱིས་པས་དོན་འགྲུབ་པ་ཉིད་དོ། །དེ་ལྟར་ན་མགོན་པོ་ཚེ་དཔག་མེད་ཀྱི་སྒྲུབ་ཐབས་ཐམས་ཅད་ཀྱི་མཐར་ཐུག་པ་གྲུབ་རྒྱལ་ལུགས་སུ་གྲགས་པའི་
བསྐྱེད་རྫོགས་ཡན་ལག་དང་བཅས་པ་མདོར་བསྡུས་སྙིང་པོར་དྲིལ་བ་སྟེ། རྒྱས་པར་རྗེ་འབའ་ར་བ་དང་། ཚར་ཆེན་རྡོ་རྗེ་འཆང་ཡབ་སྲས་ཀྱི་གསུང་རབ་ལྟར་ཤེས་པར་བྱ་བ་ཁོ་ནའོ། །འཆི་མེད་མགོན་པོའི་བསྐྱེད་རྫོགས་ཕུལ། །བདུད་རྩིའི་སྙིང་པོ་
2i



འདིར་བསྟེན་ནས། །འགྲོ་ཀུན་ཚེ་དང་ཡེ་ཤེས་ཀྱི། །བཅུད་ལེན་མཆོག་ཏུ་གྲུབ་གྱུར་ཅིག །ཅེས་པའང་སྔ་སོར་དོན་གཉེར་ཅན་དག་ལ་ལམ་འདིའི་ཁྲིད་སྨིན་པར་བགྱིས་པའི་སྐབས་བསྐྱེད་རིམ་གྱི་ངག་འདོན་ཡན་ཟིན་བྲིས་སུ་བགྱིས་པ་ལ། སླད་ནས་
མཚུངས་མེད་བསྟན་པའི་སྣང་བྱེད་ཆེན་པོ་བཞི་སྡེའི་སྨྱུང་གནས་བླ་མ་རིན་པོ་ཆེ་ཡེ་ཤེས་བཟང་པོའི་ཞལ་སྔ་ནས་བཀའ་སྩལ་ནོར་བུའི་ཅོད་པན་སྤྱི་བོར་སྩལ་བའི་བཞེད་པ་བསྐང་ཕྱིར། དུས་གསུམ་སངས་རྒྱས་ཐམས་ཅད་ཀྱི་ཡེ་ཤེས་ཀྱི་སྐུ་གཅིག་པུ་དཔལ་
|ལྡན་བླ་མ་ཁྱབ་བདག་ཞྭ་ལུ་པ་རིན་ཆེན་བློ་གསལ་བསྟན་སྐྱོང་དཔལ་བཟང་པོ་ལས་ལམ་འདིའི་བཀའ་དྲིན་རྫོགས་པར་ནོས་པ། བྱ་བྲལ་བ་འཇམ་དབྱངས་མཁྱེན་བརྩེའི་དབང་པོས་ལྷ་ལྡན་སྨྱུང་གནས་དགེ་འཕེལ་ཐུགས་རྗེའི་ལྷ་ཁང་གི་ཉེ་འདབས་སུ་ཁྲུམས་
# ཟླ་བའི་དཀར་ཕྱོགས་ཀྱི་གྲལ་ཚེས་དགེ་བར་རྫོགས་པར་སྦྱར་བའི་དགེ་བས། བསྟན་འཛིན་གྱི་སྐྱེས་བུ་དམ་པ་རྣམས་ཞབས་པད་བསྐལ་བརྒྱར་འཚོ་གཞེས་ཆོས་འཁོར་བསྐོར་བ་དང་། འགྲོ་ཀུན་འཆི་མེད་ཚེ་དང་ཡེ་ཤེས་ཀྱི་དགའ་སྟོན་ལ་ལོངས་སུ་སྤྱོད་
༣ པའི་རྒྱུར་གྱུར་ཅིག། །།སརྦ་དཱ་ཀ་ལྱཱ་ཎཾ་བྷ་བ་ཏུ།། ༄༅། །ཚེ་དཔག་མེད་གྲུབ་རྒྱལ་ལུགས་ཀྱི་རྒྱུན་ཀྱི་ཉམས་ལེན་འཆི་མེད་བདུད་རྩིའི་ཡང་སྙིང་ཞེས་བྱ་བ་བཞུགས་སོ།། ན་མོ་གུ་རུ་ དེ་ལ་འདིར་ཚེ་དཔག་མེད་གྲུབ་རྒྱལ་ལུགས་ཀྱི་
སྨིན་གྲོལ་ཟབ་མོས་རྒྱུད་སྨིན་པའི་གང་ཟག་གིས། བསྐྱེད་རྫོགས་ཀྱི་སྙིང་པོ་རྒྱུན་དུ་མདོར་བསྡུས་པའི་ཚུལ་གྱིས་ཉམས་སུ་བླང་བར་འདོད་ན། སྐྱབས་སེམས་ཚད་མེད་བཞི་བསྒོམ་པ་སྤྱི་ལྟར་སྔོན་དུ་འགྲོ་བས། ཨོཾ་སྭ་བྷཱ་ཝ་ཤུདྡྷ སརྦ་དྷརཿ སྭ་བྷཱ་ཝ་
222



དགུ་
ཤུདྡྷོཉཧཾ། སྟོང་པའི་ངང་ལས་མདུན་གྱི་ནམ་མཁར་པཾ་ལས་པདྨ་དང་། ཨ་ལས་ཟླ་བའི་དཀྱིལ་འཁོར་གྱི་དབུས་སུ་ཡི་གེ་ཧཱུྃ དམར་པོ། དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་
འདུས་ཧཱི༔ ལ་ཐིམ། དེ་ཡོངས་སུ་གྱུར་པ་ལས། རྩ་བའི་བླ་མ་དང་གཉིས་སུ་མེད་པའི་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པ་སྐུ་མདོག་དམར་པོ་ཞལ་གཅིག་ཕྱག་གཉིས་པ། ཞལ་འཛུམ་ཞིང་རབ་ཏུ་ཞི་བ། ཕྱག་གཉིས་མཉམ་
གཞག་གི་སྟེང་ན་གསེར་གྱི་བུམ་པ་འཆི་མེད་ཡེ་ཤེས་ཀྱི་བདུད་རྩིས་གང་བ་དཔག་བསམ་གྱི་ཤིང་གིས་ཁ་བརྒྱན་པ་བསྣམས་པ། རིན་པོ་ཆེའི་རྒྱན་གྱིས་བརྒྱན་ཅིང་། དར་གྱི་ན་བཟས་བཀླུབས་པ། ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པ། མཚན་
༣ དཔེས་སྨྲས་ཤིང་འོད་དང་འོད་ཟེར་གྱི་ཚོགས་དཔག་ཏུ་མེད་པ་འཕྲོ་བ། དེའི་སྤྱི་བོར་ཨོཾ་དཀར་པོ། མགྲིན་པར་ཨཱཿ དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ས་བོན་ལས་འོད་ཟེར་འཕྲོས་པས་བདེ་བ་ཅན་ནས་བཅོམ་ལྡན་འདས་ཚེ་དཔག་ཏུ་མེད་ཅི
སྒྱུ པ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛ༔ ཛ ཧཱུྃ་བཾ་ཧོ༔ གཉིས་སུ་མེད་པར་ཐིམ། སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛ༔ དེ་
བཙྪཱ བཞིན་གཤེགས་པ་ཐམས་ཅད་ཀྱིས་འདི་ལ་མངོན་པར་དབང་བསྐུར་བ་སྩལ་དུ་གསོལ། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏེ་ས་མ་ཡ་ཤྲཱི་ཧཱུྃ། ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་། དྲི་མ་དག ཆུའི་ལྷག་མ་ཡར་ལུད་པ་ལས་



འོད་དཔག་མེད་སྤྲུལ་སྐུའི་རྣམ་པ་ཅན་གྱིས་དབུར་བརྒྱན། དབང་གི་ལྷ་རྣམས་ཀྱང་དེ་ཉིད་ལ་ཐིམ་པར་གྱུར། ཨོཾ་གུ་རུ་ཨ་པ་རི་མི་ཏ་ཨཱ་ཡུར་ཛྙཱ་ན་ཨབྷཾ་སོགས་ཀྱིས་མཆོད། དྲི་མེད་གཞོམ་གཞིག་བྲལ་བ་ཆོས་སྐུའི་ངང་ཉིད་ལས། །ཐུགས་རྗེ་ཆེན་པོས་
འགྲོ་ལ་རྗེས་སུ་ཆགས་པའི་ཚུལ། །པདྨ་རཱ་གའི་མདངས་ལྡན་དྲི་མེད་འོད་འབར་བ། །སྐྱོབ་པ་མཚུངས་མེད་འོད་དཔག་མེད་ལ་ཕྱག་འཚལ་ལོ། །ཞེས་པས་བསྟོད། བཅོམ་ལྡན་འདས་བདག་གི་དུས་མ་ཡིན་པའི་འཆི་བའི་འཇིགས་པ་ཐམས་ཅད་བསལ་
2. དུ་གསོལ། འཆི་མེད་ཚེའི་དངོས་གྲུབ་ཐོབ་པར་བྱིན་གྱིས་བརླབ་ཏུ་གསོལ། ཞེས་པས་གསོལ་བ་གདབ། མདུན་བསྐྱེད་ཀྱི་ཐུགས་ཀའི་ས་བོན་ལས་འོད་ཟེར་དམར་པོ་ལྕགས་ཀྱུ་ལྟ་བུ་འཕྲོས། རང་གི་བླ་ཚེ་གདོན་བགེགས་ཀྱིས་འཕྲོགས་པ༑ བརྐུས་
# པ། ཡར་བ། ཉམས་པ་ཐམས་ཅད་བསྡུས་ཏེ་ཕྱག་གི་བུམ་པའི་ནང་དུ་བྱོན། ཞུ་ཞིང་ཁོལ། འཆི་མེད་ཚེའི་བདུད་རྩིའི་ཆུ་རྒྱུན་དུ་གྱུར། ཨོཾ་བཛྲ་ཨཱ་ཡུཥ། ས་ར་ཧེ། ཀ་ར་རེ། ཤཱ་ར་རེ་ཧཱུཾ། ཞེས་གསོལ་བ་བཏབ་པས་བུམ་པའི་ཁ་ནས་བདུད་རྩིའི་མི
རྒྱུན་དཀར་ལ་དམར་བའི་མདངས་ཆགས་པ་དཔག་ཏུ་མེད་པ་བྱུང་། རང་གི་སྤྱི་བོ་ཚངས་པའི་བུ་ག་ནས་མར་ཞུགས། ལུས་ཀྱི་ནང་ཐམས་ཅད་གང་། དུས་མ་ཡིན་པའི་འཆི་བའི་འཇིགས་པ་ཐམས་ཅད་སྦྱངས། ཚེ་སྲོག་ཉམས་པ་སོར་ཆུད༑ འཆི་
མེད་ཚེའི་དངོས་གྲུབ་ཐོབ་པར་གྱུར། ཨོཾ་ཨ་མཱ་ར་ཎི་ཛཱི་ཝནྟི་ཡེ་སྭཱ་ཧཱ། བརྒྱ་རྩ་སོགས་བཟླ། ཡང་ཐུགས་ཀའི་ས་བོན་ལས་འོད་ཟེར་འཕྲོས། འཇིག་རྟེན་གྱི་ཁམས་ཐམས་ཅད་ཀྱི་འབྱུང་བ་ཆེན་པོ་རླུང་དང་། མེ་དང་། ཆུ་དང་
། སའི་བཀྲག་དང་



།གཟི་མདངས། རོ་དང་ནུས་བཅུད་ཐམས་ཅད་བསྡུས་ཏེ་ཕྱག་གི་བུམ་པའི་ནང་དུ་བྱོན། ཞུ་ཞིང་ཁོལ། འཆི་མེད་ཚེའི་བདུད་རྩིའི་ཆུ་རྒྱུན་དུ་གྱུར། ཨོཾ་བཛྲ་ཨཱ་ཡུ་ཥ ས་ར་ཧེ། ཀ་ར་རེ། ཤཱ་ར་རེ་ཧཱུཾ། ཞེས་གསོལ་བ་
བཏབ་པས་བུམ་པའི་ཁ་ནས་བདུད་རྩིའི་རྒྱུན་ལྗང་དམར་དཀར་སེར་གྱི་རྣམ་པ་ཅན་དཔག་ཏུ་མེད་པ་བྱུང་། རང་གི་སྤྱི་བོ་ཚངས་པའི་བུ་ག་ནས་མར་ཞུགས། ལུས་ཀྱི་ནང་ཐམས་ཅད་གང་། དུས་མ་ཡིན་པའི་འཆི་བའི་འཇིགས་པ་ཐམས་ཅད་
E སྦྱངས༔ འཆི་མེད་ཚོའི་དངོས་གྲུབ་ཐོབ། ཁྱད་པར་དུ་འབྱུང་བཞིའི་དྭང་མ་སྟོབས་སུ་གྱུར་པས། ལུས་ཡང་ཞིང་སྟོབས་སྩལ་གཟི་བརྗིད་བཀྲག་མདངས་སྣུམ་བག་ཕུན་སུམ་ཚོགས་པ་དང་ལྡན་ཅིང་། སྲ་བརྟན་གཞོམ་གཞིག་དང་བྲལ་བ་རྡོ་རྗེའི་རང་
ཟློབཞིན་དུ་བྱིན་གྱིས་བརླབས་པར་གྱུར། སྙིང་པོ་བརྒྱ་རྩ། སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས། ཚངས་དབང་ཁྱབ་འཇུག་འཁོར་ལོས་སྒྱུར་བ་སོགས་འཇིག་རྟེན་ན་མངོན་པར་མཐོ་བ་རྣམས་ཀྱི་ཚེ་བསོད་དཔལ་འབྱོར་ལེགས་པའི་ཡོན་ཏན་
ཐམས་ཅད་དང་། ཕྱོགས་བཅུའི་རྒྱལ་བ་སྲས་དང་སློབ་མར་བཅས་པའི་མཁྱེན་བརྩེ་ནུས་པའི་ཡེ་ཤེས་ཐམས་ཅད་བསྡུས་ཏེ་ཕྱག་གི་བུམ་པའི་ནང་དུ་བྱོན། ཞུ་ཞིང་ཁོལ། འཆི་མེད་ཚེའི་བདུད་རྩིའི་ཆུ་རྒྱུན་དུ་གྱུར། ཨོཾ་བཛྲ་ཨཱ་ཡུ་ལེ ས་ར་ཧེ། ཀ་ར་
རེ༔ ཤཱ་ར་རེ་ཧཱུྃ། ཞེས་གསོལ་བ་བཏབ་པས་བུམ་པའི་ཁ་ནས་བདུད་རྩིའི་རྒྱུན་ཁ་དོག་སྣ་ལྔའི་མདངས་དང་ལྡན་པ་དཔག་ཏུ་མེད་པ་བྱུང་། རང་གི་སྤྱི་བོ་ཚངས་པའི་བུ་ག་ནས་མར་ཞུགས། ལུས་ཀྱི་ནང་ཐམས་ཅད་གང་། དུས་མ་ཡིན་པའི་འཆི་བའི་
25



འཇིགས་པ་བག་ཆགས་དང་བཅས་པ་ཐམས་ཅད་སྦྱངས། འཇིག་རྟེན་དང་འཇིག་རྟེན་ལས་འདས་པའི་འཆི་མེད་ཚེ་དང་ཡེ་ཤེས་ཀྱི་དངོས་གྲུབ་མ་ལུས་པ་ཐོབ་པར་གྱུར། སྙིང་པོ་ཇི་ལྟར་རིགས་པ་བཟླ། གཞན་ཡང་རྒྱས་པར་ན་འབྱུང་བ་བཞི་
དང་། འཇིག་རྟེན་དང་འཇིག་རྟེན་ལས་འདས་པའི་བཅུད་བསྡུ་བ་སོ་སོར་བྱས་ནས་དམིགས་སྐོར་བདུན་དུ་བྱས་ཀྱང་རུང་ཞིང་། ཤིན་ཏུ་བསྡུ་ན་མདུན་བསྐྱེད་སྐད་ཅིག་དྲན་རྫོགས་ཀྱིས་གསལ་གདབ་ཀྱང་རུང་བས། དེ་ལྟར་ན། སྟོང་པའི་ངང་ལས་
མདུན་གྱི་ནམ་མཁར་པདྨ་དང་ཟླ་བའི་གདན་གྱི་སྟེང་དུ། བླ་མ་དང་གཉིས་སུ་མེད་པའི་སོགས་ནས། ཐུགས་ཀར་ཧཱུཾ་སྔོན་པོས་མཚན་པ། སྐྱབས་གནས་ཐམས་ཅད་འདུས་པའི་ངོ་བོར་གྱུར། དེ་ནས་མཆོད་བསྟོད་གསོལ་གདབ་ཚེ་བཅུད་བསྡུ་བ་རྣམས་
ལྷདཀྱུས་བཞིན་ནོ། །གང་ལྟར་ཡང་། མཐར་མཆོད་ཅིང་བསྟོད་ལ་གསོལ་བ་གདབ། མདུན་བསྐྱེད་ཀྱི་བླ་མ་ཚེ་དཔག་མེད་འོད་དུ་ཞུ་ནས་རང་ལ་ཐིམ་པས། རང་ཉིད་སྐད་ཅིག་གིས་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པའི་སྐུར་
གྱུར་པར་བསམས་ལ་ལྷའི་སྐུ་སྣང་སྟོང་དབྱེར་མེད་ལ་སེམས་འཛིན། རྫོགས་རིམ་བསྒོམ་པར་འདོད་ན་ལུས་གནད་དང་བཅས་ཏེ། རང་ལུས་སྟོང་སང་ཕུ་མ་ཕུས་བཏབ་པ་ལྟ་བུར་གསལ་བའི་དབུས་དྲང་པོར་རྩ་དབུ་མ་ཕྱི་སྔོ་ལ་ནང་དམར་བ། ཡར་སྣ་
སྤྱི་བོ་དང་མར་སྣ་ལྟེ་འོག་སོར་བཞིའི་ཐད་དུ་ཟུག་པ། གཡས་སུ་རོ་མ་དམར་མོ། གཡོན་དུ་རྐྱང་མ་དཀར་མོ། གཉིས་ཀའི་ཡར་སྣ་དང་མར་སྣ་གཉིས་ཅུང་ཟད་རེ་གུག་སྟེ་དབུ་མའི་ནང་དུ་ཆུད་པ། ལྟེ་བར་རྩ་འདབ་དྲུག་ཅུ་རྩ་བཞི་དམར་ལ་སེར་བའི་
226



༄༅། །མདངས་ཆགས་པ། སྙིང་གར་བརྒྱད་སྔོ་མདངས་ཆགས་པ། མགྲིན་པར་བཅུ་དྲུགཤིན་ཏུ་དམར་བ། སྤྱི་བོར་སོ་གཉིས་དཀར་མདངས་ཆགས་པ། དེ་རྣམས་ཀྱང་དབུ་མ་ལས་གདུགས་རྩིབས་ལྟར་གྱེས་ཤིང་། ཅུང་ཟད་
ཁ་སྦྱོར་གྱི་རྣམ་པ་ཅན། དབུ་མའི་མས་སྣེར་ཚེ་དཔག་མེད་དམར་པོ་དང་
། ཡས་སྣེར་ཚེ་དཔག་མེད་དཀར་པོ་དང་བཅས་པ་གསལ་བཏབ་སྟེ། རླུང་རོ་བསལ། འོག་རླུང་འཐེན་པས་ལྟེ་འོག་གི་ཚེ་དཔག་མེད་ཀྱི་ཕྱག་གི་བུམ་པ་ལས་བདུད་རྩིའི་རྒྱུན་
དམར་པོ་དྲོད་ཀྱི་རང་བཞིན་ཅན་བྱུང་། ལྟེ་བའི་རྩ་འཁོར་ཁེངས། སྟེང་རླུང་མནན་པས་སྤྱི་བོའི་ཚེ་དཔག་མེད་ཀྱི་ཕྱག་གི་བུམ་པ་ལས་བདུད་རྩི་དཀར་པོ་བདེ་བའི་རང་བཞིན་ཅན་བྱུང་། སྤྱི་བོའི་རྩ་འཁོར་ཁེངས། ཚུལ་དེ་ལྟ་བུའི་འབར་འཛག་གི་རིམ་
པས་ལུས་ཀྱི་རྩ་ཐམས་ཅད་ལ་བདུད་རྩི་དཀར་དམར་གྱིས་ཁྱབ་པས་གསོས་བཏབ་ཅིང་། སེམས་རྒྱུད་ལ་བདེ་སྟོང་གི་ཡེ་ཤེས་བསམ་གྱིས་མི་ཁྱབ་པ་སྐྱེས་ནས། འཆི་མེད་གཉུག་མའི་གོ་འཕང་མངོན་དུ་གྱུར་པར་བསམས་ལ། འཇམ་རླུང་བུམ་པ་ཅན་ཅི་
ནུས་སུ་གཟུང་། རིག་པ་འཛིན་མེད་དུ་འཇོག རྫོགས་རིམ་བསྡུ་ན་འདི་ཙམ་ལ་རྩ་རླུང་ཐིག་ལེའི་ཚེ་བསྲིང་བའི་དམིགས་གནད་ཐམས་ཅད་འདུ་ཞིང་། གཞན་བསྒོམ་པར་འདོད་ནའང་ཁྲིད་ཡིག་ལྟར་ཇི་ལྟར་རིགས་པ་བསྒོམ། ཁྱད་པར་འཆི་ལྟས་ལྟ་བུ་
བྱུང་བའི་ཚེ་ཐུན་མོང་མ་ཡིན་པའི་རྡོར་བཟླས་ཉིད་གཙོ་བོར་བྱ་གསུངས། འདིའི་རྩ་གསལ་གདབ་པའི་སྐབས་ཁྲིད་ཡིག་སྔ་མ་རྣམས་སུ་རོ་རྐྱང་གསལ་གདབ་པར་མ་བཤད་ཀྱང་། བླ་མའི་གསུང་སྒྲོས་ལྟར་བྲིས་པ་ཡིན་ལ། བསྡུ་ན་མ་བསྒོམས་ཀྱང་རུང་
227
བཅུ་གཅིག་ གྲུབ་རྒྱལ་ཚེ་སྒྲུབ་



ངོ་༑ །ཐུན་ལས་ལྡང་བ་ན། དབུ་མའི་ཡས་མར་ཚེ་དཔག་མེད་གཉིས་ཀྱིས་སྲ་ཞིང་མཁྲེག་པར་བཀག་ཅིང་། ཕྱག་གི་བུམ་པ་ལས་བདུད་རྩིའི་རྒྱུན་བྱུང་བ་སྙིང་གར་སླེབས་པས་ཉི་ཟླའི་དཀྱིལ་འཁོར་གའུ་ཁ་སྦྱོར་གྱི་རྣམ་པ་ཅན་དུ་གྱུར་པའི་དབུས་སུ་རང་
གི་རླུང་སེམས་གཉིས་མེད་ཀྱི་ངོ་བོ་ཡི་གེ་ཧཱུྃ་མཐིང་ག་དྭངས་གསལ་ཁ་དོག་སྣ་ལྔ་འཕྲོ་བ་ཞིག་ཏུ་གྱུར་པར་བསམས་ལ་རླུང་ཁ་སྦྱར་དུ་འཛིན་པས་བརྟན་པར་བྱ། སྤྲོན་སྙིང་ག་ནས་སྲིན་ལག་གཉིས་ཀྱི་རྩེ་མོའི་བར་དུ་ཁྲོ་བོའི་རང་བཞིན་ཅན་གྱི་ཧཱུྃ་དམར་པོ་
མེའི་ཚྭ་ཚྭ་འཕྲོ་བ་བྲེང་ཆགས་སུ་གསལ་བས་གདོན་བགེགས་འཇུག་པའི་སྒོ་བཀག་པར་བསམ། རང་གི་སྤྱི་བོར་ཨོཾ་དཀར་པོ། མགྲིན་པར་ཨཱཿ དམར་པོ། ཐུགས་ཀར་ཧཱུཾ་སྔོན་པོ། དགེ་བ་འདི་ཡིས་མྱུར་དུ་བདག །ཚེ་དཔག་མེད་མགོན་འགྲུབ་གྱུར་
ཟླ ནས༑ །སོགས་བསྔོ་སྨོན་ཤིས་བརྗོད་ཇི་ལྟར་རིགས་པ་དང་། སྣང་གྲག་རྟོག་གསུམ་ཚེ་དཔག་ཏུ་མེད་པའི་བདེ་ཆེན་ཡེ་ཤེས་ཀྱི་སྐུ་གསུང་ཐུགས་རྡོ་རྗེའི་ངོ་བོར་ཤེས་པས་སྤྱོད་ལམ་ལ་འཇུག་པར་བྱའོ། །དེ་ལྟ་བུའི་རིམ་པས་སྨྲ་བ་བཅད་དེ་ཟླ་བ་གཅིག་
བསྙེན་པ་བྱས་ན་ལོ་བཅུ་གཉིས་སུ་ཚེ་བསྲིང་བར་གསུངས་སོ། །ཡང་འདི་ཉིད་ཀྱི་བདག་བསྐྱེད་ལ་བརྟེན་པའི་བསྙེན་པ་བྱ་བར་འདོད་ན། གནས་དབེན་སར་ཚེ་དཔག་མེད་ཀྱི་སྐུ་བྲིས་འབུར་གང་ཡང་རུང་བའི་མདུན་དུ་མཆོད་གཏོར་བཤམ། རྭ་བ་བཞི་
སོགས་ཀྱི་ཡར་ངོའི་ཚེས་གཅིག་ལྟ་བུར་གཟའ་སྐར་སྦྱོར་བྱེད་ཤིས་པའི་ཉི་ཤར་ནས་བརྩམས་ཏེ་ཐུན་བཞིའི་རིམ་པས། སྐྱབས་འགྲོ་ནས་བཟུང་། མདུན་བསྐྱེད་ཀྱི་བླ་མ་ཚེ་དཔག་མེད་འོད་དུ་ཞུ་ནས་རང་ལ་ཐིམ། ཞེས་པའི་བར་གོང་བཞིན་ལ། དེ་
228



༄༅། །ནས། ཨོཾ་སྭ་བྷ་ཝ་སོགས། སྟོང་པའི་ངང་ལས་པཾ་ལས་པདྨ་དང་། ཨ་ལས་ཟླ་བའི་དཀྱིལ་འཁོར་གྱི་དབུས་སུ་རང་གི་སེམས་ཉིད་ཀྱི་ངོ་བོ་ཡི་གེ་ཧི དམར་པོ། དེ་ལས་འོད་ཟེར་འཕྲོས། འཕགས་པ་མཆོད། སེམས་
ཅན་གྱི་དོན་བྱས། ཚུར་འདུས་ཧི ལ་ཐིམ། དེ་ཡོངས་སུ་གྱུར་པ་ལས། རང་ཉིད་སྐད་ཅིག་གིས་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པ་སོགས་ནས། དབང་གི་ལྷ་རྣམས་ཀྱང་དེ་ཉིད་ལ་ཐིམ་པར་གྱུར། བར་མདུན་བསྐྱེད་བཞིན་
ཟླ ལ༑ འདི་ལ་མངོན་པར་དབང་བསྐུར་བ། ཞེས་པའི་ཚབ་ཏུ། བདག་ལ་ཞེས་བསྒྱུར་བ་ཙམ་ཁྱད་པར་རོ། །དེ་ནས། ཨོཾ་ཨ་པ་རི་མི་ཏ་ཨཱ་ཡུ་ར་ཛྙཱ་ན་ཨདྷཾ་སོགས་ཀྱིས་མཆོད། དྲི་མེད་གཞོམ་གཞིག་བྲལ་བ་སོགས་ཀྱིས་བསྟོད། རང་གི་སྙིང་གར་
ཟླ་བའི་དཀྱིལ་འཁོར་གྱི་སྟེང་དུ་དྷི༔ དམར་པོའི་མཐར་གཟུངས་སྔགས་དང་སྙིང་པོའི་ཕྲེང་བ་གཡས་སྐོར་དུ་འཁོར་བ་ལས་འོད་ཟེར་འཕྲོས་པས་ནད་གདོན་སྡིག་སྒྲིབ་ཐམས་ཅད་སྦྱངས། བ་སྤུའི་བུ་ག་ནས་ཕྱིར་འཕྲོས། འཇིག་རྟེན་གྱི་ཁམས་ཐམས་ཅད་
|ལ་ཁྱབ་པས་སེམས་ཅན་ཐམས་ཅད་ཀྱི་ཚེ་དང་བསོད་ནམས་བསྐྱེད། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཐུགས་ཀ་ནས་ཚེའི་བདུད་རྩི་དཔག་ཏུ་མེད་པ་སྤྱན་དྲངས། རང་གི་སྤྱི་གཙུག་ནས་ཞུགས། ལུས་ཀྱི་ནང་ཐམས་ཅད་གང་བས་འཆི་
མེད་ཚེའི་དངོས་གྲུབ་ཐོབ་པར་གྱུར། གཟུངས་རིང་དང་། སྙིང་པོ་ཅི་ནུས་བཟླ། མཆོད་བསྟོད་འདོད་དོན་གསོལ། ཐུན་བསྡུ་ཁར་རྫོགས་རིམ་བསྒོམ་པར་འདོད་ན། སྔགས་ཕྲེང་གདན་དང་བཅས་པ་མི་དམིགས་པའི་ངང་། སྟོང་རྭ་དང་། རྩ་འཁོར་



གསལ་གདབ་པ་སོགས་སྔར་བཞིན་ཉམས་སུ་བླང་། གང་ལྟར་ཡང་། གནས་གསུམ་བསྲུང་། བསྔོ་སྨོན་བྱ། ཐུན་གཉིས་སམ་ཕྱི་ཐུན་གྱི་མཇུག་ཏུ། གཏོར་མ་བསང་སྦྱང་། སྟོང་པའི་ངང་ལས་ཡཾ་ལས་རླུང་། རཾ་ལས་མེ། ཀཾ་ལས་མི་མགོའི་
སྒྱེད་པུ་གསུམ་ལ་བརྟེན་པའི་ཨ་ཡིག་ལས་བྱུང་བའི་ཐོད་པའི་སྣོད་དུ། གཏོར་མ་ཤ་ལྔ་བདུད་རྩི་ལྔ་རྣམས་བསྐོལ་ཞིང་འོད་དུ་ཞུ་བ་ལས་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿ ཧཱུྃ་ཧ་ཧོ༔ དྷཱི༔ ལན་གསུམ། རང་གི་སྙིང་ག་ནས་འོད་
ཟེར་འཕྲོས་པས་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པའི་ལྷ་ཚོགས་མདུན་གྱི་ནམ་མཁར་ཨོཾ་བཛྲ་ས་མཱ་ཛ༔ ཛ ཧཱུྃ་བཾ་ཧོ༔ ཨོཾ་ཨ་མི་ཏཱ་བྷཱ་བ་ཧི༔ ཨོཾ་ཨ་ཀཱ་རོ་སོགས་ལན་གསུམ་གྱིས་གཏོར་མ་དབུལ། མཆོད་བསྟོད་འདོད་
དོན་གསོལ། གཏོར་མ་གཉིས་པ་དང་། གསུམ་པ་ཡོད་ན་མཁའ་འགྲོ་སྤྱི་གཏོར་དང་། གཞི་བདག་གཏོར་མའི་ཆོ་གས་གཏང་། སུ་པྲ་ཏིཥྛས་ཚེ་དཔག་མེད་རྟེན་ལ་བརྟེན་བཞུགས་བྱ། བཛྲ་མུ ས་རྟེན་མེད་པ་རྣམས་གཤེགས། དེ་ལྟ་བུའི་ཚུལ་གྱིས་
རབ་མཚན་མའི་བསྙེན་པ་རྟགས་མཐོང་བ་དང་། འབྲིང་དུས་བསྙེན་ཟླ་བ་དྲུག ཐ་མ་གྲངས་བསྙེན་གཟུངས་རིང་འབུམ་ཕྲག་བཞི་དང་། སྙིང་པོ་འབྲུ་འབུམ་མམ། དེ་གཉིས་གང་རུང་བྱ། སྙིང་པོ་རྐྱང་པ་ལ་བྱེད་ནའང་རུང་བས། དེ་ལྟར་ན་བཟླས་
དམིགས་སྐབས། དྷཱི༔ དམར་པོའི་མཐར་སྙིང་པོའི་སྔགས་ཀྱི་ཕྲེང་བས་བསྐོར་བར་གསལ་གདབ་པ་མ་གཏོགས་གཞན་འདྲ། སྦྱིན་སྲེག་དམིགས་བསལ་མ་བཤད་པས་མི་དགོས། གཞན་མཚམས་ཀྱི་སྤང་བླང་སྤྱི་ལྟར་རོ། །བསྙེན་པ་སྔོན་དུ་སོང་བས་
23



-
༤
ག
།རྒྱུན་གྱི་ཉམས་ལེན་ལའང་མདུན་བསྐྱེད་རང་ལ་བསྟིམས་པའི་མཐར། བདག་བསྐྱེད་བཟླས་པ་དང་བཅས་པ་གོང་བཞིན་གྲུབ་ན་ལེགས་སོ། །འདི་ནི་བྱིན་རླབས་དང་ཁྲིད་གཉིས་ཀ་ཐོབ་པའི་དབང་དུ་བྱས་པ་ཡིན་གྱི་ བྱིན་
རླབས་ཙམ་ཐོབ་པས་བསྙེན་པ་བྱེད་ན། རྫོགས་རིམ་གྱི་དམིགས་པ་བཞག་ནས། གཞན་སྔར་བཞིན་བྱ་བའམ། སྐྱབས་སེམས་ཚོགས་གསག་སྔོན་དུ་འགྲོ་བའི་བདག་བསྐྱེད་རྐྱང་པ་ལ་བརྟེན་ནས་བྱས་ཀྱང་རུང་ངོ་། །སྦྱིན་བདག་གི་རིམ་གྲོ་ལྟ་བུའི་ཚེ་
ཙྪཱ ]མདུན་བསྐྱེད་སྐབས་རང་དང་བསླབ་བྱ་ལྷན་ཅིག་ཏུ་བསམས་ནས་ཚེ་བཅུད་བསྡུ་བསྟིམ་གྱི་དམིགས་པ་བྱ། བདག་བསྐྱེད་སྐབས། སྭ་བྷཱ་ཝའི་སྔགས་དོན་དྲན་པས་རང་དང་བསྒྲུབ་བྱ་ངོ་བོ་དབྱེར་མེད་བློ་འདས་བརྗོད་བྲལ་དུ་ཤེས་པར་བྱས་ནས། དེའི་ངང་
# ལས་ལྟ་བསྒོམ་པ་སོགས་བྱས་པས་དོན་འགྲུབ་པར་མན་ངག་རིག་པ་རྣམས་ཀྱི་གསུང་ངོ་། །ཞེས་པའང་རྗེ་འབའ་ར་བའི་ཁྲིད་ཡིག་རྒྱུས་འབྲིང་བསྡུས་གསུམ་ཞལ་ཤེས་དང་བཅས་པ་དང་། འཇམ་མགོན་མཁྱེན་བརྩེའི་ཟིན་བྲིས་ལ་བརྟེན་ནས། ཕ་བླ་མ་
ཁ རྡོ་རྗེ་འཆང་བློ་གསལ་ཞབས་ཀྱིས་ཇི་ལྟར་སྩལ་བའི་ཞལ་ལུང་རྣམས་བརྗེད་པར་ཕོངས་པ་དང་། ཁྱབ་བདག་དཔལ་ལྡན་བླ་མ་འཇམ་པའི་རྡོ་རྗེ་ངག་དབང་ལེགས་གྲུབ་ཞབས་ཀྱི་དགོངས་བཞེད་བསྐང་ཞིང་། རྒྱ་ཆེན་ཆོས་ཀྱི་སྤྱན་ལྡན་རྣམ་འདྲེན་ཀུན་
དགའ་དཔལ་ལྡན་པའི་བཀའ་སྩལ་རིན་པོ་ཆེའི་ཕྲེང་བས་བསྐལ་བ་དོན་ཡོད་པར་བྱ་བའི་ཕྱིར། བྱ་བྲལ་བ་འཇམ་དབྱངས་མཁྱེན་བརྩེའི་དབང་པོས་ཨེ་ཝཾ་ཐར་པ་རྩེར་ཟིན་བྲིས་སུ་བགྱིས་པའི་དགེ་བས། བསྟན་འཛིན་མཆོག་རྣམས་ཞབས་པད་བསྐལ་
ཏུ



བརྒྱར་བརྟན་ཅིང་། འགྲོ་ཀུན་འཆི་མེད་ཡེ་ཤེས་ཀྱི་སྐུ་མྱུར་དུ་འགྲུབ་པའི་རྒྱུར་གྱུར་ཅིག། །།མངྒ་ལཾ།། ༈
ཡ༑ ཏདྱ་ཐཱ། ཨོཾ་པུཎྱ་པུཎེ། མ་ཧཱ་པུཎེ། ཨ་པ་རི་མི་ཏ་པུཎེ། ཨ་པ་རི་མི་ཏ་པུཎྱ་ཛྙཱ་ན་སཾ་བྷཱ་རོ་པ་ཙིཏྟ།
གཟུངས་རིང་ནི། ཨོཾ་ན་མོ་བྷ་ག་ཝ་ཏེ། ཨ་པ་རི་མི་ཏ་ཨཱ་ཡུཛྙཱ་ན། སུ་བི་ནིཥཙིཏྟ་ཏེ་ཛོ་རཱ་ཛཱ་ཡ། ཏ་ཐཱ་ག་ཏཱ་ཡ་ཨརྟ་ཏེ། སཾ་མྱཀཾ་བུདྡྷ་
ཨོཾ་སརྦ་སཾ་སྐུ་ར་པ་རི་ཤུདྡྷེ། དྷརྨ་ཏེ་ག་ག་ན་ས་མུངྒ་ཏེ་སྭ་བྷཱ་ཝ་བི་ཤུདྡྷེ་མ་ཧཱ་ན་ཡ་པ་རི་ཝཱ་རེ་སྭཱ་ཧཱ། ཞེས་སོ།། །།
རྒྱུད་སྡེ་ཀུན་བཏུས་
232



ཤ་ གཅིག་ གྲུབ་རྒྱལ་ཚེ་ཁྲིད་
༄༅། །ཚེ་དཔག་མེད་གྲུབ་པའི་རྒྱལ་མོའི་ལུགས་ཀྱི་བསྐྱེད་རྫོགས་ཟབ་ཁྲིད་ཀྱི་ཡི་གེ་འཆི་མེད་བདུད་རྩིའི་ཆུ་གཏེར་ཞེས་བྱ་བ་བཞུགས་སོ།།



རྒྱུད་སྡེ་ཀུན་བཏུས་
༄༅། །ན་མོ་གུ་རུ་ཨ་པ་རི་མི་ཏ་ཨཱ་ཡུཛྫཱ་ནཱ་ཡ། གངྒའི་བྱེ་མ་སྙེད་ཀྱིས་མཐའ་དང་ཚད། །མི་མངོན་ཚེ་མཆོག་དབྱིག་དེར་འགྲོ་ལ་ཡང་། །མཚན་ཙམ་འཛིན་པས་བགོ་བཤའསྩོལ་བའི་
ལྷ༑ །སྙིང་དབུས་རྟག་བཞུགས་དཔྱིད་ཀྱི་དཔལ་བསྐྱེད་གསོལཾ། །འཇམ་པའི་དཔལ་དང་སྒྲ་དབྱངས་རྒྱ་མཚོའི་བདག །རྣམ་ཀུན་མཁྱེན་སོགས་མངོན་རྟོགས་ཡོངས་གྲུབ་ཀྱང་། །དམིགས་མེད་ཐུགས་བརྩེའི་
སྣང་བརྙན་སྲིད་པའི་ཚུལ། །མཁས་གྲུབ་བྱེ་བའི་དབང་པོར་སྟོན་ལ་འདུད། །རྒྱུད་དང་འབྲེལ་བའི་གདམས་པ་མཐའ་ཡས་ཤིང་། །ཕལ་ཆེར་གངས་རིའི་ཁྲོད་དུ་བྱུང་མོད་ཀྱང་། །གྲུབ་པའི་རྒྱལ་མོ་ལས་
འབབས་གདམས་པའི་ཀླུང་། །འཆི་མེད་དངོས་གྲུབ་ཟིལ་དངར་འཇོ་བ་ཅན། །མཆོག་ཐུན་བཅུད་ལ་བདེ་བླག་རོལ་པའི་རྒྱུན། །མ་ཉམས་སྙན་པའི་རྔ་སྒྲས་ཁྱོན་བཀང་བ། །སྐྱེས་མཆོག་རས་ཆུང་ཞལ་ལུང་
234



གཉིས་
༄༅། །ཁྱད་པར་ཅན། །ཁྱབ་བདག་བླ་མའི་གསུང་གསང་ཇི་བཞིན་དགོད། །དེའང་མངོན་མཐོ་དང་ངེས་པར་ལེགས་པའི་ཡོན་ཏན་ཐམས་ཅད་ཀྱི་ཕྱི་མོར་གྱུར་པ་རིང་པོར་འཚོ་བ་ནི་མཐོ་རིས་ཀྱི་དལ་རྟེན་ཐོབ་པ་ཀུན་གྱིས་དོན་དུ་
གཉེར་བྱ་གཅིག་པུ་ཡིན་ལ། འཚོ་བའི་ཐབས་ཀྱང་རྒྱུ་ལ་ལྟོས་པ་དང༌། རྐྱེན་ལ་ལྟོས་པ་དང་། ཕྱི་དང་། ནང་དང་། གསང་བའི་དབྱེ་བས་མཐའ་ཡས་པ་ཞིག་བཤད་ཀྱང་། དེ་དག་ཐམས་ཅད་ཀྱི་ནང་ནས་གནས་སྐབས་ཚེ་དང་། མཐར་ཐུག་མཆོག་
གི་དངོས་གྲུབ་བདེ་བླག་ཏུ་སྟེར་བས་ཁྱད་པར་དུ་འཕགས་པ་ནི་རྒྱུད་ལས་གསུངས་པའི་བསྐྱེད་རྫོགས་ཟབ་མོ་ལ་བརྟེན་པ་འདི་དག་ཡིན། དེའི་ནང་ནས་ཀྱང་ལམ་རྐང་ཚུགས་ཤིང་ད་ལྟའི་བར་དུ་ཉམས་མྱོང་དང་གྲུབ་པའི་རྟགས་མཚན་བར་མ་ཆད་པ་ནི་ཚེ་
* དཔག་མེད་གྲུབ་རྒྱལ་ལུགས་སུ་གྲགས་པ་འདི་ཡིན་ལ། དེ་ལྟ་བུའི་ཁྲིད་ཀྱི་རིམ་པ་སྟོན་པར་བྱེད་པ་ལ་རྩ་བའི་ས་གཅད་གསུམ། གང་ལས་བྱུང་བའི་ཁུངས་མདོར་སྨོས། །དེ་ལྟར་བྱུང་བའི་གདམས་པའི་རྣམ་གྲངས་བསྟན། ཁྲིད་གཞུང་དངོས་རྒྱས་ཁཾ
པར་འཆད་པའོ། །དང་པོ་ནི། རྒྱལ་བས་གསུངས་པའི་ཆོས་ཚུལ་མཐའ་དག་གི་ཡང་སྙིང་གསང་སྔགས་རྡོ་རྗེའི་ཐེག་པ་ལ་དབྱེ་སྒོ་མང་དུ་མཆིས་པ་ལས། འདིར་རྒྱུད་སྡེ་དྲུག་ཏུ་དབྱེ་བའི་ནང་ཚན་རྣལ་འབྱོར་གསང་མཐའ་བདེ་མཆོག་མངོན་བརྗོད་
འབུམ་པ་ལས་བཤད་པ་སྟེ། ལྷའི་ངོ་བོ་པདྨ་གར་དབང་གི་རིགས་སུ་གཏོགས་ཀྱང་རྒྱུད་ཁུངས་ལས་དཔལ་ཧེ་རུ་ཀའི་རིགས་སུ་བྱེད་གསུངས། དེ་ལས་བྱུང་བའི་གདམས་ངག་འདི་ཉིད་མི་ཡུལ་དུ་སྣང་བར་མཛད་པ་པོ་ནི། གསང་བ་ཡེ་ཤེས་ཀྱི་སྒྲ་
གྲུབ་རྒྱལ་མོ་ཁྲིད་



འཕྲུལ་ལྷ་ལྕམ་མེ་ཏོག་མནྡཱ་ར་བ་སོགས་སྐུ་དང་མཚན་གྱི་རྣམ་གྲངས་དུ་མར་སྟོན་ཀྱང་། ཡོངས་སུ་གྲགས་པ་མ་གཅིག་གྲུབ་པའི་རྒྱལ་མོ་ཞེས་བྱ་བ་དེ་ཉིད་ཀུ་རུ་ཀུལླེའི་རིག་སྔགས་གྲུབ་པ་ལ་བརྟེན། མགོན་པོ་ཚེ་དཔག་མེད་ཀྱིས་དངོས་སུ་རྗེས་སུ་བཟུང་
ནས་རྡོ་རྗེའི་སྐུས་བསྐལ་པ་མ་སྟོངས་བར་དུ་འགྲོ་བའི་དོན་མཛད་པར་བྱིན་གྱིས་བརླབས་པ་དེ་ཉིད་ཀྱིས་འཆི་མེད་ཚེའི་གདམས་ངག་རྒྱ་མཚོ་ལྟ་བུས་སྐལ་ལྡན་མཐའ་དག་རང་གི་གོ་འཕང་ལ་འགོད་བཞིན་ད་ལྟར་ཡང་འཚོ་ཞིང་གཞེས་པ་དེ་ལས། རྗེ་བཙུན་
རས་ཆུང་པས་ཁྱད་ཆོས་སུ་ནོད་པ་སྟེ། དེའང་ལྷོ་བྲག་མར་པའི་ལུང་བསྟན་ལྟར་མི་ལ་བཞད་པ་རྡོ་རྗེས་ལུས་མེད་མཁའ་འགྲོའི་ཆོས་སྐོར་སོགས་ཞུ་བའི་སླད་དུ་རྒྱ་གར་དུ་བརྫངས། དེས་ཀྱང་བལ་པོ་བྷ་རི་མ་དང་། བལ་ཙནྡྲ་སོགས་མཁས་གྲུབ་ཀྱི་བླ་མ་
མང་དུ་བསྟེན་པ་ལས་གཙོ་བོར་གྱུར་པ་ཏེ་ཕུ་གསང་སྔགས་སྡོང་པོ་ཞེས་ནཱ་རོ་པའི་ཐུགས་སྲས་གྲུབ་པའི་དབང་ཕྱུག་དེ་ལས་གདམས་ངག་ཟབ་ཅིང་རྒྱ་ཆེ་བ་བུམ་པ་གང་བྱོའི་ཚུལ་དུ་ནོང་ནས་བོད་དུ་ཕེབས་པར་ཉེ་བ་ན། སྐུ་ཚེའི་ཚད་ཟླ་བ་བདུན་ལས་མེད་
པར་ལུང་བསྟན་པས་བླ་མའི་བཀའ་ལྟར་མ་གཅིག་གྲུབ་པའི་རྒྱལ་མོའི་དྲུང་དུ་བྱོན་ནས་ཚེའི་དབང་བསྐུར་བ་དང་གདམས་ངག་དཔག་ཏུ་མེད་པ་གསན། ཟླ་བ་བདུན་དུ་བསྒོམས་པས་སྔར་ལོ་བཞི་བཅུ་བཞེས་པ་ལས། སླར་ཡང་བཞི་བཅུ་ཞེ་བཞི་བསྲིངས་
ཏེ་ཡོངས་བསྒྲིལ་དགུང་ལོ་གྱ་བཞིའི་བར་དུ་འགྲོ་བའི་དོན་མཛད་ཅིང་། མཐར་སྐུ་ལུས་དེ་ཉིད་ཀྱིས་ལྕང་ལོ་ཅན་དུ་གཤེགས་ཤིང་ད་ལྟའང་འཇའ་ལུས་རྡོ་རྗེའི་སྐུར་བཞུགས་སོ། །སྐྱེས་བུ་རས་ཆུང་པ་བོད་དུ་ཕེབས་ནས་རྗེ་བཙུན་མི་ལ་དང་མཇལ་བ་
3f



༄༅།
།ན། བཀའ་ལས་ཁྱོད་ཀྱིས་ང་ལ་སྐྱེས་སུ་སྔར་བོད་དུ་མ་གྲགས་པའི་ཟབ་ཆོས་ཁྱད་པར་ཅན་ཞིག་ཕུལ་དགོས་གསུངས་པ་ལྟར་གདམས་པ་འདི་ཉིད་ཕུལ་བས་རྗེ་མི་ལའང་དགུང་ལོ་བརྒྱད་ཅུ་རྩ་བཞི་བཞུགས་པར་གདའ། དེ་
།ན། བཀའལས་སྤྱད་བྱས་
ནས་རིམ་པར་དྭགས་པོ་ཟླ་འོད་གཞོན་ནུ། བདེ་གཤེགས་ཕག་མོ་གྲུ་པ། འབྲི་གུང་འཇིག་རྟེན་གསུམ་མགོན། སྤྱན་སྔ་ཆོས་ཀྱི་རྒྱལ་པོ། རྒྱལ་བ་ཡང་དགོན་པ་ཆེན་པོ། ཐུགས་སྲས་སྤྱན་སྔ་རིན་ལྡན། ཀུན་མཁྱེན་ཟུར་ཕུག་ཆོས་རྗེ། འབའ་ར་རྒྱལ་
མཚན་དཔལ་བཟང་གི་བར་དུ་རྡོ་རྗེའི་ཚིག་གིས་རྒྱས་བཏབ་པའི་ཆིག་བརྒྱུད་མཁའ་འགྲོའི་ཁ་རླངས་མ་ཡལ་བར་བཞུགས། རྗེ་འབའ་ར་བ་ཉིད་ལ་བླ་མ་དང་ལྷའི་ལུང་གིས་གནང་བ་ཐོབ་སྟེ་སྙན་བརྒྱུད་ཡི་གེར་འགོད་པའི་བཀའ་དྲིན་མཛད་ཅིང་ལམ་སྲོལ་
༈ འདིའི་ཡིག་ཆའི་ཐོག་ལ་རིན་ཆེན་གཏེར་མཛོད་ཀྱི་སྐོར་བྱུང་། དེ་ལས་བརྒྱུད་པའི་སྲོལ་ཀ་དཔག་ཏུ་མེད་པར་གྱེས་པ་ལས། དབང་རྒྱུན་ཙམ་ནི་གངས་ཅན་དུ་གྲགས་པའི་གྲུབ་མཐའ་ཕལ་མོ་ཆེར་མ་ཁྱབ་པ་མེད་ཅིང་། ཁྲིད་རྒྱུན་ནི་འབའ་ར་རང་གི་དབོན་
བྷཱུ བརྒྱུད་ལས་བརྒྱུད་པ་དང་། དེ་ལས་ཞྭ་ལུ་དང་ཚར་པའི་ཕྱོགས་སུ་བརྒྱུད་པ་གཉིས་དེང་སང་གཙོ་ཆེ་བར་བྱེད་གསུངས། སྔོན་དུས་ནི་ཀར་འབྲུག་གི་ཕྱོགས་སུའང་སྙན་བརྒྱུད་ཀྱི་རྒྱུན་མ་ཉམས་པར་བྱོན་ཞིང་དངོས་གྲུབ་བརྙེས་པའང་མཐའ་ཡས་པ་བྱུང་
བར་སྣང་ལ། ད་ལྟའང་སྨིན་གྲོལ་གྱི་རྒྱུན་ཅི་རིགས་པར་སྣང་མོད། འདིར་ནི་འབའ་ར་བ་ནས། རྟོགས་ལྡན་རིན་ཆེན་འཕེལ་བ། འཁྲུལ་ཞིག་ཚུལ་ཁྲིམས་རྒྱལ་མཚན། དྲིན་ཆེན་མཁྱེན་རབ་ཆོས་རྗེ། ཀུན་སྤངས་ཆོས་ཀྱི་ཉི་མ། ཚར་ཆེན་བློ་གསལ་
Per
གསུམ་ གྲུབ་རྒྱལ་ཚེ་ཁྲིད་



རྒྱ་མཚོ། འཇམ་དབྱངས་མཁྱེན་བརྩེའི་དབང་ཕྱུག མཁན་ཆེན་བསླབ་གསུམ་རྒྱལ་མཚན། རྗེ་བཙུན་དབང་ཕྱུག་རབ་བརྟན། མགོན་པོ་བསོད་ནམས་མཆོག་ལྡན། འཇམ་མགོན་བསོད་ནམས་མཆོག་གྲུབ། རིན་ཆེན་བསྟན་པའི་གསལ་
བྱེད༑ འཛམ་གླིང་བློ་གྲོས་ཆོས་འཕེལ། ཨོ་རྒྱན་ངག་དབང་ཡེ་ཤེས། མཚུངས་མེད་ཆོས་གྲགས་རྒྱ་མཚོ། ངག་དབང་ཆོས་ཀྱི་རྒྱ་མཚོ། ཀུན་བཟང་ཆོས་དབྱིངས་རྡོ་རྗེ། རྗེ་བཙུན་ཞྭ་ལུ་བ་རྡོ་རྗེ་འཛིན་པ་ཆེན་པོ་རིན་ཆེན་བློ་གསལ་བསྟན་
སྐྱོང་༑ ཐམས་ཅད་མཁྱེན་གཟིགས་ཆེན་པོ་དཀྱིལ་འཁོར་རྒྱ་མཚོའི་ཁྱབ་བདག་འཇམ་དཔལ་དབྱངས་མཁྱེན་བརྩེའི་དབང་པོའི་ཞལ་སྔ་ནས་བཀའ་དྲིན་དུ་སྩལ་བ་སྟེ། དེ་ལྟར་བརྒྱུད་པའི་བླ་མ་ཐམས་ཅད་ཀྱང་སྤྱིར་དངོས་གྲུབ་རྣམ་པ་གཉིས་བརྙེས་
རྒྱུ ཤིང་༑ ཁྱད་པར་ལྷ་འདི་ཉིད་ཀྱི་བསྙེན་སྒྲུབ་ལས་སྦྱོར་མྱོང་གོམས་གདེང་དུ་ཁེལ་བས་དུས་མ་ཡིན་པའི་འཆི་བ་བཟློག་ཅིང་སྐུ་ཚེ་མཐར་ཕྱིན་ནས་བསྟན་འགྲོའི་དོན་རླབས་ཆེན་མཛད་པ་རྒྱུན་མ་ཆད་པར་བྱོན་པས་ཡིད་ཆེས་པའི་གནས་སོ། །གཉིས་པ་
* ནི༑ སྤྱིར་བརྒྱུད་པའི་བཀའ་སྲོལ་འདི་ལ་ཕྱི་སྒྲུབ་ལྷ་ཚོགས་སྟོང་ལྔ་བརྒྱ། ནང་སྒྲུབ་ལྷ་སུམ་ཅུ་རྩ་གཉིས། གསང་སྒྲུབ་ལྷ་བཅུ་གསུམ། ཡང་གསང་ལྷ་གཅིག་བུམ་གཅིག་བཅས་ཡོད་པར་གྲགས་ཤིང་། འབྲུག་ལུགས་ཞི་བ་ལྷ་མང་དང་ཁྲོ་བོ་ལྷ་མང་
གི་དབང་རྒྱུན་སོགསཀྱང་ད་ལྟའི་བར་དུ་བཞུགས་ལ། ཁྱད་པར་དུ་གྱུར་པ་ཟབ་པའི་ཡང་རྩེ་ལྷ་གཅིག་བུམ་གཅིག་གི་སྐོར་ལའང་། ཚེའི་བྱིན་རླབས་ལ་བརྟེན་ནས་ཚེ་བསྲིང་བ། བསྐྱེད་རིམ་ལ་བརྟེན་ནས་ཚེ་བསྲིང་བ། རྫོགས་རིམ་ལ་བརྟེན་ནས་ཚེ་
238



ཆ
༄༅། །བསྲིང་བ། བཅུད་ལེན་གྱི་རིལ་བུ་ལ་བརྟེན་ནས་ཚེ་བསྲིང་བ་རྣམས་ཡོད་པ་ལས། བྱིན་རླབས་ནི་བསྐྱེད་རྫོགས་ཉམས་སུ་ལེན་པའི་སྔ་རོལ་དུ་ངེས་པར་ཐོབ་དགོས་ཤིང་། དེའང་གྲུབ་མཐའ་སོ་སོའི་བཀའ་སྲོལ་གྱི་ཡིག་ཆ་
མང་དུ་མཆིས་པ་ལས། བསྐྱེད་རྫོགས་འདི་དང་འབྲེལ་ངེས་པའི་བྱིན་རླབས། ཚེ་རྟ་ལ་བརྟེན་ནས་ཚེ་བསྲིང་བ། དབང་བཞི་བྱིན་རླབས་ཀྱི་ཚུལ་དུ་བསྐུར་བ། ཚེ་ཛ་བྲ་བརྗོད་ཅིང་དབང་གི་ལྷ་བསྟིམ་པའི་ཕྱག་གཞེས་ཀྱིས་བརྒྱན་པ་ཚར་ཆེན་ཆོས་ཀྱི་རྒྱལ་
པོའི་ཡིག་ཆ་ལྟར་ལེགས་པར་ནོད་པས་ཁྱབ་ཅིང་། བཅུད་ལེན་གྱི་རིམ་པ་གཤམ་དུ་ཞར་བྱུང་འཆད་པར་འགྱུར་བ་ལས་ཤེས་པར་བྱའོ། །གསུམ་པ་བསྐྱེད་རྫོགས་ཀྱི་ཁྲིད་རིམ་དངོས་འཆད་པ་ལ་གསུམ། སྔོན་འགྲོ་དང་། དངོས་གཞི། ཉམས་ལེན་
སྙིང་པོར་དྲིལ་བའོ། །དང་པོ་ལ་གཉིས། ཐུན་མོང་དང་། ཐུན་མོང་མ་ཡིན་པའི་སྔོན་འགྲོའོ། །དང་པོ་ལ་བཞི་སྟེ། རྒྱས་པར་སྤྲོ་ན་ཁྲིད་རིམ་སྤྱི་ལྟར་འཆད། བསྡུ་ན། རང་རེ་རྣམས་དལ་བ་བརྒྱད། འབྱོར་པ་བཅུ་དང་ལྡན་པའི་མི་ལུས་རིན་པོ་ཆེ་
ལྷ་བས་ཀྱང་ལྷག་པ། ཡོན་ཏན་དུ་མའི་འབྱུང་གནས་ཀྱི་རྟེན་བཟང་པོ་ཐོབ་པ་འདི་ཉིད་སྐྱེ་བ་སྔ་མ་ཕན་ཆད་དགེ་བའི་ལས་ཚད་མེད་པ་བསགས་པའི་རྒྱུ་ལས་བྱུང་གི སྟེས་དབང་གིས་ཐོབ་པ་མ་ཡིན་པས། འདི་ལྟ་བུ་ཕྱིས་ནས་རྙེད་པར་དཀའ་
ཞིང་༑ བརྒྱ་ལམ་ན་ལན་གཅིག་རྙེད་པ་འདིའང་འཚོ་བའི་རྐྱེན་ནི་ཉུང་། འཆི་བའི་རྐྱེན་ནི་མང་བས། འདོད་འབྱུང་གི་ནོར་བུ་རང་ལག་ཏུ་ཆུད་པའི་སྐབས་འདིར་ཆུད་ཟོས་སུ་མ་ཤོར་བར་ཅི་ནུས་ཀྱང་སྙིང་པོ་ལོན་པ་བྱེད་དགོས། དེའང་དལ་གྱིས་བསྒྲུབས་
239
བཞི་
གྲུབ་རྒྱལ་ཚེ་ཁྲིད་



པས་ཆོག་སྙམ་ན། དེ་ལྟའི་ལོང་སྐབས་ཡོད་པ་མ་ཡིན་ཏེ། སྣོད་བཅུད་ཀྱི་འཇིག་རྟེན་དང་། རྡོ་རྗེའི་སྐུའང་གློག་བཞིན་དུ་མི་རྟག་ན། ཉམས་ཆུང་སྲིན་བུ་ལྟ་བུའི་ཕུང་པོ་འདི་ལ་སྨོས་ཅི་དགོས། དེའང་མ་ངེས་པའི་རྐྱེན་དུ་མས་ནམ་འཆིའི་ཆདང་། མི་
འཆི་བའི་གདེང་སུ་ལའང་མེད་པས་ད་ལྟ་ཉིད་ནས་དོན་སྒྲུབ་པ་ལ་འབད་དགོས། བསྒྲུབ་བྱ་གང་ཡང་རུང་བ་ཞིག་གིས་ཆོག་གམ་སྙམ་ན། མི་ཆོག་སྟེ། དཔེར་ན། དཔྱིད་ལ་ས་བོན་གང་བཏབ་པའི་འབྲས་བུ་སྟོན་དུས་སུ་མ་འདྲེས་པར་སྨིན་པ་
|ལྟར༑ རྒྱུ་སྡིག་པ་ལས་འབྲས་བུ་ངན་སོང་སོགས་སྡུག་བསྔལ། རྒྱུ་དགེ་བ་ལས་འབྲས་བུ་མངོན་མཐོ་ངེས་ལེགས་ཀྱི་བདེ་བ་སོ་སོར་སྦྱིན་ཅིང་། དེའང་མ་བྱས་པའི་ལམ་དང་འཕྲད་པར་མི་སྲིད་ཅིང་རང་གིས་བྱས་པའི་ལས་འབྲས་རང་མ་གཏོགས་
གཞན་སུ་ལའང་སྨིན་པར་མི་འགྱུར་བས། སྤྱིར་དགེ་བའི་བྱ་བ། ཁྱད་པར་དམ་པའི་ཆོས་ཟབ་མོ། ཡང་སྒོས་སུའང་གནས་སྐབས་མཐར་ཐུག་ཀུན་ཏུ་ཕན་བདེ་རྒྱ་ཆེན་པོ་འབྱུང་བའི་གདམས་ངག་བདུད་རྩིའི་ཉིང་ཁུ་འདི་ལྟ་བུ་ལ་རྩེ་གཅིག་ཏུ་འབད་
དགོས༑ ཟག་པ་མ་ཟད་ཀྱི་བར་དུ་ཁམས་གསུམ་གྱི་གནས་མཐོ་དམན་གང་དུ་སྐྱེས་ཀྱང་དངོས་དང་བརྒྱུད་ནས་སྡུག་བསྔལ་གྱི་ཡོ་ལང་འབའ་ཞིག་མ་གཏོགས་བདེ་བ་བ་སྤུའི་རྩེ་མོ་ཙམ་ཡང་མེད་པས། འཁོར་བའི་གནས་གྲོགས་ལོངས་སྤྱོད་ཀུན་ལ་སྐྱག་
ནད་ཅན་གྱིས་ཟས་མཐོང་བ་ལྟར་ཞེན་པ་གཏིང་ནས་ལོག་པའི་ངེས་འབྱུང་དྲག་པོས་རྒྱུད་འཁུལ་བ་སྟེ། མདོར་ན་དལ་འབྱོར་རྙེད་དཀའ། འཆི་བ་མི་རྟག་པ། ལས་རྒྱུ་འབྲས། ངེས་པར་འབྱུང་བའི་བློ་སྟེ་བཞི་པོ་འདི་ནི་ཁྲིད་ལ་འཇུག་པ་ཀུན་གྱི་སྔོན་འགྲོ་
24



ཤ
་
།ཙམ་དུ་མ་ཟད། ཐོག་མཐའ་བར་གསུམ་དུ་རྒྱུད་ལ་འགྲེ་ངེས་ཀྱི་བསྒོམ་བྱའི་གནད་གལ་པོ་ཆེའོ། །གཉིས་པ་ལ་བཞི། སྐྱབས་འགྲོ། སེམས་བསྐྱེད། རྡོར་སེམས་བསྒོམ་བཟླས། བླ་མའི་རྣལ་འབྱོར་རོ། །དང་པོ་ལ་
དལ༔ གང་ལ་སྐྱབས་སུ་འགྲོ་བའི་ཡུལ། གང་གིས་སྐྱབས་སུ་འགྲོ་བའི་གང་ཟག ཇི་ལྟར་སྐྱབས་སུ་འགྲོ་བའི་ཚུལ། དེ་ལྟར་སྐྱབས་སུ་སོང་བའི་ཕན་ཡོན། ཕན་ཡོན་དེ་དང་ལྡན་པའི་བསླབ་བྱའོ། །དང་པོ་ནི། དབེན་པའི་གནས་སུ་བདེ་བའི་སྟན་ལ་
བསམ་གཏན་གྱི་སྤྱོད་ལམ་དང་ལྡན་པས་འཁོད་དེ། དམིགས་རྣམ་ལ་བློ་རྩེ་གཅིག་པས། རང་ཉིད་གང་དུ་གནས་པའི་ས་ཕྱོགས་དག་པའི་ཞིང་ཁམས་བདེ་བ་ཅན་ལྟ་བུའི་རྒྱ་ཚད་དང་བཀོད་པ་ཕུན་སུམ་ཚོགས་པའི་དབུས་སུ། དཔག་བསམ་གྱི་ལྗོན་ཤིང་
ཡལ་ག་ལོ་མ་མེ་ཏོག་འབྲས་བུ་ངོ་མཚར་བས་བརྒྱན་པ་ལ་བརྟེན་པའི་པདྨ་དཀར་པོ་འདབ་མ་བཞི་པ་ཡངས་ཤིང་རྒྱ་ཆེ་བ་ལྟེ་བ་ཟེའུ་ཕོལ་དང་བཅས་པའི་དབུས་སུ། སེང་གེའམ་རྨ་བྱས་བཏེག་པའི་རིན་པོ་ཆེའི་ཁྲི། དེའི་སྟེང་ནས་སྟེང་དུ་དར་ཟབ་ཀྱི་འབོལ་
བརྩེགས། སྣ་ཚོགས་པདྨ། ཟླ་བ། ཉི་མ། རྡོ་རྗེ་སྔོན་པོ་རྒྱ་གྲམ་སྟེ་གདན་དྲུག་ཟླུའདི་གསང་འདུས་མར་ལུགས་ཀྱི་རིམ་ལྔའི་ཁྲིད་ཀྱི་སྐབས་སུ་གསུངས་པའི་རྒྱུན་དཀྱུས་སུ་འཇག་པ་ལས། འདི་རང་གི་སྒེང་ཆོས་ནི་མིན་གསུངས། བརྩེགས་ཀྱི་སྟེང་དུ་རྩ་བའི་བླ་མ་རྡོ་རྗེ་འཆང་ངམ། ཚེ་
དཔག་མེད་ཀྱི་རྣམ་པ་གང་ཡང་རུང་བ་ལས་བླ་མ་རྣམས་ཀྱི་བཞེད་པས་ཕྱི་མ་ཉིད་གཙོ་བོར་མཛད། སྟེང་གི་ནམ་མཁར་བརྒྱུད་པའི་བླ་མ་རྣམས་རྒྱུ་སྐར་རམ་སྤྲིན་གྱི་ཕུང་པོ་ལྟར་བཞུགས་པ། མདུན་གྱི་པད་འདབ་ལ་ཚེ་དཔག་མེད་གཙོ་བོར་གྱུར་པའི་ཡི་
41
ལྔ་
གྲུབ་རྒྱལ་ཚེ་ཁྲིད་



དམ་རྒྱུད་སྡེ་བཞིའི་ལྷ་ཚོགས། གཡས་ཀྱི་འདབ་མར་སངས་རྒྱས་སྤྲུལ་པའི་སྐུ་ཆགས་བྲལ་གྱི་རྣམ་པ་ཅན། རྒྱབ་ཏུ་དམ་པའི་ཆོས་གླེགས་བམ་དམར་པོའི་རྣམ་པ་ཨཱ་ལི་ཀཱ་ལིའི་རང་སྒྲ་སྒྲོགས་པ། གཡོན་དུ་ཐེག་པ་ཆེ་ཆུང་གི་དགེ་འདུན་འཕགས་པའི་
ས་ལ་གནས་པ། མཐའ་སྐོར་ཏེ་དཔག་བསམ་གྱི་ཁྲོད་དུ་ཡེ་ཤེས་ཀྱི་མཁའ་འགྲོ་ཆོས་སྐྱོང་ནོར་ལྷར་བཅས་པ་སྟེ། མདོར་ན་སྐྱབས་ཀྱི་ཡུལ་དུ་གྱུར་པའི་དཀོན་མཆོག་རྩ་གསུམ་ཀུན་འདུས་སུ་བསྒོམ། གཉིས་པ་ནི། དེ་དག་གི་མདུན་དུ་རང་
ཉིད༑ གཡས་གཡོན་དུ་ཚེ་འདིའི་ཕ་མ། མདུན་དུ་དགྲ་གདོན་སོགས་གནོད་བྱེད། མཐའ་སྐོར་དུ་བར་མའི་འགྲོ་བ་ནམ་མཁའི་མཐའ་ཁྱབ་ཀྱི་སེམས་ཅན་མ་ལུས་པ་ཁྲོམ་འཚོགས་པ་བཞིན་འཁོད་པར་མོས། གསུམ་པ་ལ་ལྔ། རྒྱུ་འཇིགས་པ། དད་ ，
#པ༑ སྙིང་རྗེ་གསུམ་གྱིས་ཀུན་ནས་བསླང་བ་སྟེ། དེའང་འཁོར་བ་དང་ངན་སོང་གི་སྡུག་བསྔལ་ལ་འཇིགས་པ། རང་དོན་ཡིད་བྱེད་ཀྱིས་འཇིགས་པ། ཐ་མལ་སྣང་ཞེན་གྱིས་འཇིགས་པ་སྟེ་གསུམ། ཡུལ་མཆོག་རྣམས་ཀྱི་ཡོན་ཏན་ཤེས་ནས་སེམས་ལཾ
དྭང་བའི་དད་པ། དེ་ལྟ་བུ་རང་གཞན་ཀུན་གྱིས་འཐོབ་པར་འདོད་པའི་དད་པ། སྐྱབས་གནས་རྣམས་ཀྱིས་འཕྲལ་ཡུན་ཀུན་ཏུ་སྐྱོབ་ནུས་པར་ཡིད་གཉིས་དང་ཐེ་ཚོམ་བྲལ་བ་ཡིད་ཆེས་པའི་དད་པ་སྟེ་གསུམ། སེམས་ཅན་ཐམས་ཅད་འཁོར་བ་དང་ངན་
སོང་གི་སྡུག་བསྔལ་དོས་དྲགས་པས་མནར་བ་རྣམས་སྐྱོབ་འདོད་ཀྱི་བློ་བཅོས་མ་མ་ཡིན་པ་བསྐྱེད་ཅིང་
། དེའང་ཉན་རང་འཕགས་པ་འཇིག་རྟེན་པའི་ཆེན་པོ་རྣམས་ཀྱིས་སྐྱོབ་མི་ནུས་པས་མཐར་ཐུག་གི་སྐྱབས་རྫོགས་པའི་སངས་རྒྱས་ཉག་གཅིག་སྟེ། དེ་



དྲུག
།ཉིད་འཐོབ་འདོད་ཀྱི་བློ་དང་། འཐོབ་བྱེད་ལམ་གྱི་རྩ་བ་སྐྱབས་འགྲོ་ཉིད་ཡིན་པར་ཤེས་པ། རྣམ་་པ་སྒོ་གསུམ་གུས་པ་སྟེ། དེའང་ལུས་གུས་པས་འདུད་ཕྱག ངག་གུས་པས་སྐྱབས་འགྲོའི་ཚིག ཡིད་གུས་པས་ཅི་མཛད་
ཁྱེད་ཤེས་ཀྱི་བློ་ལིངས་ཀྱིས་བཀལ། བྱེད་པ་པོ་རང་ཉིད་ཀྱིས་ཐོག་དྲངས། དུས་འདི་ནས་བཟུང་བྱང་ཆུབ་མ་ཐོབ་ཀྱི་བར་དུ། ཡུལ་བླ་མ་དཀོན་མཆོག་ལ་སྐྱབས་སུ་འགྲོ་བ་ཡིན། སྐྱབས་འགྲོའི་ཚིག་ཀྱང་སྐྱབས་འགྲོ་དྲུག་སྐོར་དུ་གྲགས་པ་བྱས་
ཀྱང་མི་འགལ་རུང་། ཕྱག་ལེན་དུ་བཞི་སྐོར་མཛད་དེ། དེའང་། བདག་དང་འགྲོ་བ་མ་རྒན་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད། དུས་འདི་ནས་བཟུང་སྟེ་བྱང་ཆུབ་སྙིང་པོ་ལ་མཆིས་ཀྱི་བར་དུ། དཔལ་ལྡན་བླ་མ་དམ་པ་རྣམས་
ལ་སྐྱབས་སུ་མཆིའོ། །སངས་རྒྱས་བཅོམ་ལྡན་འདས་རྣམས་ལ༔ དམ་པའི་ཆོས་རྣམས་ལ: འཕགས་པའི་དགེ་འདུན་རྣམས་ལ་སྐྱབས་སུ་མཆིའོ། །ཞེས་བརྒྱ་སྟོང་ཁྲི་འབུམ་བརྗོད་པའི་ཚེ་སེམས་མ་ཡེངས་ཤིང་དད་མོས་རྩེ་གཅིག་པས། བླ་མ་ལ་
འདྲེན་པ། སངས་རྒྱས་ལ་སྟོན་པ། ཆོས་ལ་ལམ་དངོས། དགེ་འདུན་ལ་ཟླ་གྲོགས་མཛད་དུ་གསོལ་སྙམ་པའི་མོས་པ་བྱ། གཞན་ཡང་རྩ་བའི་གཞུང་རིན་ཆེན་གཏེར་མཛོད་དུ་གསུངས་པ། བླ་མ་ཡི་དམ་དཀོན་མཆོག་གསུམ། །མཁའ་འགྲོ་ཆོས་
སྐྱོང་སྲུང་མ་ལ། །བདག་དང་མཁའ་མཉམ་སེམས་ཅན་རྣམས། །བྱང་ཆུབ་བར་དུ་སྐྱབས་སུ་མཆི། །ཞེས་པའང་སྔ་མ་དང་དོན་མཐུན་པས་གྲངས་ཀྱི་ཁ་འགེངས་སུ་གསག་རུང་ཞིང་། མཐར་ཐུན་འཇོག་པའི་ཚེ། སྐྱབས་ཡུལ་རྣམས་ལས་འོད་ཟེར་
241
གྲུབ་རྒྱལ་ཚེ་ཁྲིད་



དཔག་མེད་འཕྲོས། རང་གཞན་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། ལུས་ཟག་མེད་ཚེ་དཔག་མེད་ཀྱི་སྐུ་དང་། སེམས་རྟོག་མེད་ཆོས་ཀྱི་སྐུར་གནས་གྱུར། སོ་སོར་དག་པའི་ཞིང་ཁམས་སུ་སོང་བར་བསམ། སླར་ཡང་མོས་བུས་ཆེན་པོས་
ཐལ་མོ་སྦྱར་ཏེ། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་བདག་ཕྱག་འཚལ་ཞིང་སྐྱབས་སུ་མཆིའོ། །ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ། ཞེས་གསོལ་བ་ཕུར་ཚུགས་སུ་བཏབ་པས། གདན་དང་འཁོར་རྣམས་འོད་དུ་
ཞུ་གཙོ་བོ་རྣམས་ལ་ཐིམ། དགེ་འདུན་དཀོན་མཆོག་འོད་དཀར་པོའི་རྣམ་པས་རང་གི་སྤྱི་བོར། ཆོས་དམར་པོའི་རྣམ་པས་མགྲིན་པར། བླ་མ་ཡི་དམ་སངས་རྒྱས་རྣམས་འོད་སྔོན་པོའི་རྣམ་པས་སྙིང་གར་ཐིམ་པས། སྐྱབས་ཡུལ་རྣམས་ཀྱི་སྐུ་གསུང་
ཐུགས་དང་རང་གི་སྒོ་གསུམ་དབྱེར་མེད་པར་གྱུར་པར་མོས་པ་ནི་ཀུན་རྫོབ་ཀྱི་སྐྱབས་འགྲོ་དང་
། གསལ་རིག་སྟོང་པ་དབྱེར་མི་ཕྱེད་པའི་བློ་བྲལ་གྱི་ཤེས་པ་མ་བཅོས་པ་དེ་གའི་རྒྱུན་སྐྱོང་བ་ནི་དོན་དམ་པའི་སྐྱབས་འགྲོའོ། །བཞི་པ་ཕན་ཡོན་དང་། ལྔ་པ་
བསླབ་བྱ་ནི་ཐེག་པ་ཆེན་པོའི་གཞུང་ལུགས་སྤྱི་ལྟར་ཤེས་པར་བྱའོ། །གཉིས་པ་སེམས་བསྐྱེད་པ་ལ་གཉིས། ཀུན་རྫོབ་དང་དོན་དམ་མོ། །དང་པོ་ལའང་གཉིས། སྨོན་པ་དང་འཇུག་པ་གཉིས་ཀྱི། དང་པོ་ནི། ནམ་མཁའི་མཐའ་མཉམ་གྱི་སེམས་ཅན་
ཐམས་ཅད་བདག་ཉིད་ཀྱི་ཕ་མར་མ་གྱུར་པ་ནི་གཅིག་ཀྱང་མེད། འདི་དག་ཐམས་ཅད་འདོད་པ་བདེ་བ་འདོད་ཀྱང་ལག་ལེན་སྡུག་བསྔལ་གྱི་རྒྱུ་ཤ་སྟག་ལ་སྤྱོད་པས་བཟོད་པར་དཀའ་བའི་འཁོར་བའི་མེ་འོབས་ཆེན་པོ་ལས་ཐར་བའི་དུས་མེད་པ་སྙིང་རེ་
རྒྱུ



རྡ
བདུན་
༄༅། །རྗེ། འདི་རྣམས་གཅིག་ཀྱང་མ་ལུས་པ་བདག་ཁོ་ནས་མགོན་པོ་ཚེ་དང་ཡེ་ཤེས་དཔག་ཏུ་མེད་པའི་གོ་འཕང་ལ་དགོད་པར་བྱ། དེའི་ཆེད་དུ་ཐོག་མ་ཁོ་ནར་བདག་ཉིད་ཚེ་དཔག་མེད་པའི་གོ་འཕང་དེ་ཐོབ་པར་བྱའོ་སྙམ་དུ་ཡང་
ཡང་བསམ། གཉིས་པ་ནི། དེ་ལྟར་འཐོབ་པའི་རྒྱུ་མེད་པ་སྐྱེ་བོ་ཕལ་པ། རྒྱུ་ལོག་པ་ཀླ་ཀློ་མུ་སྟེགས། རྒྱུ་མ་ཚང་བ་ཉན་རང་སོགས་ལས་ཁྱད་པར་དུ་འཕགས་པ་ཐེག་ཆེན་ཐུན་མོང་དང་ཐུན་མོང་མ་ཡིན་པའི་ལམ་མཐའ་དག་རྒྱུད་ལ་བསྟེན་
ཅིང་། ཁྱད་པར་དུ་མགོན་པོ་ཚེ་དཔག་མེད་པའི་བསྐྱེད་རྫོགས་ཟབ་མོ་ཉམས་སུ་བླང་བར་བགྱིའོ་སྙམ་པའི་ངང་སེམས་བསྐྱེད་ཚིག་ལྷུག་མའམ། བླ་མ་སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་མ་ཐོབ་བར་དུ་བདག་ནི་སྐྱབས་སུ་
མཆི༑ །བདག་གིས་སྦྱིན་སོགས་བགྱིས་པའི་བསོད་ནམས་འདི་དག་གིས། །འགྲོ་ལ་ཕན་ཕྱིར་སངས་རྒྱས་མྱུར་དུ་འགྲུབ་པར་ཤོག །ཅེས་དང་། སྤྲོ་ན། རང་གཞན་དོན་གཉིས་རབ་བསྒྲུབ་ཕྱིར། །བྱང་ཆུབ་སེམས་ནི་བསྐྱེད་བགྱིས་ནས། །རྡོ་རྗེ་བཞི་སོ
ལ་གནས་པར་བྱ། །འགྲོ་ཀུན་བདེ་ལྡན་སངས་རྒྱས་ཤོག །ཅེས་ལན་གསུམ་ཙམ་བརྗོད། གཉིས་པ་ནི། སེམས་བསྐྱེད་པ་པོ་རང་། བསྐྱེད་ཡུལ་སེམས་ཅན། བསྐྱེད་བྱའི་སེམས་གསུམ་ཀའང་གདོད་ནས་རང་བཞིན་མ་དམིགས་པའི་དོན་ལ་བློ་ཅི་
ནས་སུ་གཞག་པའོ། །གསུམ་པ་རྡོ་རྗེ་སེམས་དཔའི་བསྒོམ་བཟླས་ལ་གསུམ། བསྒོམ་པའི་དགོས་པ། སྒོམ་པ་པོའི་གང་ཟག ཇི་ལྟར་བསྒོམ་པའི་ཚུལ་ལོ། །དང་པོ་ནི། ལམ་གྱི་ཡོན་ཏན་རྒྱུད་ལ་སྐྱེ་བ་ལ་རྒྱུད་དག་པ་དགོས། རས་དྲི་མ་ཅན་ལ་
གྲུབ་རྒྱལ་ཚེ་ཁྲིད་



ཚོས་མི་འགོས་པ་བཞིན་དུ་རྒྱུད་མ་དག་པ་ལ་ཡོན་ཏན་མི་སྐྱེ། དེའང་རང་རེ་རྣམས་ཀྱི་རྒྱུད་ལ་སྐྱེ་བ་ཐོག་མེད་ནས་བསགས་པའི་སྡིག་སྒྲིབ་ཀྱི་ཕུང་པོ་བསམ་གྱིས་མི་ཁྱབ་པ་ཡོད་པས་དེ་རྣམས་ཀྱིས་ཡེ་ཤེས་སྐྱེ་བ་ལ་སྒྲིབ། ཁྱད་པར་ཚེ་འདིར་སྡོམ་པ་
གསུམ་གྱི་འགལ་ཉམས་ལ་སོགས་པ་དུས་ཐུང་བས་སྒྲིབ་ཚབ་ཆེ། དེ་རྣམས་སྦྱོང་བ་ལ་སྤྱིར་གསང་སྔགས་ཐབས་མང་བས་སྦྱོང་བྱེད་ཀྱི་སྒོ་བདུན་དང་ཉེར་ལྔ་ལ་སོགས་པ་གསུངས་ཀྱང་། ཚེགས་ཆུང་ལ་དོན་ཆེ་བ་ནི་རྡོ་རྗེ་སེམས་དཔའི་བསྒོམ་བཟླས་
འདིཉིད་ཡིན་པར་གསུངས། གཉིས་པ་ནི། གང་ཟག་སུ་ཞིག་གིས་ཉམས་སུ་བླངས་ཀྱང་ཕན་ཡོན་འབྱུང་མོད་ཀྱང་། ཁྱད་པར་དུ་རྡོ་རྗེ་ཐེག་པའི་སྒོར་ཞུགས་པ་རྣམས་ཀྱི་སྙིང་གི་བཅུད་དུ་གྲུབ་པའོ། །གསུམ་པ་ལ་གཉིས། གོ་དོན་སེམས་ལ་དགོད་
ཀླུ པ༑ བསྒོམ་དོན་དམིགས་པའི་གནད་དོ། །དང་པོ་ནི། སྡིག་སྒྲིབ་སྦྱོང་བ་ལ་སྟོབས་བཞི་ཚང་དགོས་པས། འདིར་རྟེན་གྱི་སྟོབས་རྡོ་རྗེ་སེམས་དཔའ་བསྒོམ་པ། གཉེན་པོ་ཀུན་ཏུ་སྤྱོད་པའི་སྟོབས་ཏིང་ངེ་འཛིན་དང་སྔགས་བཟླས་སོགས་ལ་འབད་
པ༑ སུན་འབྱིན་པའི་སྟོབས་སྔར་བྱས་ཀྱི་ཉེས་པ་ལ་ཁོང་པར་དུག་འཐུང་བ་ལྟ་བུའི་འགྱོད་སེམས་དང་ལྡན་པ། ཉེས་པ་ལས་སླར་ལྡོག་པའི་སྟོབས་ཕྱིན་ཆད་སྲོག་ལ་བབས་ཀྱང་ཉེས་པ་མི་བྱེད་པའི་དམ་བཅའི་གོ་ཆ་ཆེན་པོ་དང་ལྡན་པའོ། །གཉིས་པ་
ནི༑ སྐྱབས་སེམས་སྔོན་དུ་སོང་ནས། རང་གི་སྤྱི་བོར་པད་དཀར་ཟླ་བའི་གདན་གྱི་སྟེང་དུ་བཅོམ་ལྡན་འདས་རྡོ་རྗེ་སེམས་དཔའ་སྐུ་མདོག་སྟོན་ཟླ་ལྟར་དཀར་བ། ཕྱག་གཡས་གསེར་གྱི་རྡོ་རྗེ་རྩེ་ལྔ་པ་ཐུགས་ཀར་འཛིན་ཅིང་། གཡོན་དངུལ་དཀར་གྱི་
46



ཤ་
བརྒྱུད་
༄༅། །དྲིལ་བུ་དཀུར་བརྟེན་པ། མཚན་དཔེས་བརྒྱན་པའི་སྐུ་དར་དང་རིན་པོ་ཆེས་སྤྲས་པ། ཞབས་གཞོན་ནུ་རོལ་པའི་འདུག་སྟངས་ཀྱིས་བཞུགས་པའི་མཐེ་བོང་གཡས་པ་རང་གི་སྨིན་མཚམས་སུ་རེག་པ། དེའི་ཐུགས་ཀར་ཟླ་
བའི་སྟེང་དུ་ཧཱུྃ་དཀར་པོའི་མཐར་ཡིག་བརྒྱ་དཀར་པོ་མགོ་གྱེན་བསྟན་གཡས་སྐོར་དུ་འཁོད་པ་ལས་འོད་འཕྲོས། སངས་རྒྱས་ཐམས་ཅད་ཀྱི་བྱིན་རླབས་འོད་ཟེར་དཀར་པོའི་རྣམ་པར་བྱོན་ཏེ་ཧཱུྃ་ལ་ཞུགས་པས་ཧཱུྃ་ཡིག་བདུད་རྩིའི་རང་བཞིན་ཇེ་ཆེར་
སོང་། བདུད་རྩིའི་རྒྱུན་ངང་ཁྲལ་གྱིས་བབས། སྐུ་ལུས་ཐམས་ཅད་གང་། ཞབས་གཡས་པའི་མཐེ་བོང་ལས་བརྡོལ། རང་གི་སྨིན་མཚམས་ནས་བྱུང་། ལུས་ཐམས་ཅད་གང་བས་སྡིག་སྒྲིབ་ཉེས་ལྟུང་དམ་ཚིག་ཉམས་ཆག་ཐམས་ཅད་སོང་སོང་དག་
པར་མོས། དམིགས་གནད་དེ་ཉིད་ཡང་ཡང་བསྐྱར་གྱིན་ཡི་གེ་བརྒྱ་པ་ཅི་ནུས་སུ་བཟླས་མཐར། ཕྱག་འཚལ་བསྟོད་དེ་ཕྱག་འཚལ་འདུད། །ཕྱག་འཚལ་འདུད་དེ་ཕྱག་འཚལ་བསྟོད། །གུས་པས་སྐུ་ལ་བདག་གསོལ་འདེབས། །རྡོ་རྗེ་སེམས་དཔར་
བདག་སྒྲུབས་ཤིག །སྐུ་གསུང་ཐུགས་རྩ་བ་དང་ཡན་ལག་གི་དམ་ཚིག་ཉམས་ཆགས་ཐམས་ཅད་མཐོལ་ལོ་བཤགས་སོ། །སྡིག་པ་དང་སྒྲིབ་པ་ཉེས་པ་དང་ལྟུང་བའི་ཚོགས་ཅི་མཆིས་པ་ཐམས་ཅད་བྱང་ཞིང་དག་པར་བྱིན་གྱིས་བརླབ་ཏུ་གསོལ། ཞེས་
གསོལ་བ་བཏབ་པས། རིགས་ཀྱི་བུ་ཁྱོད་ཀྱི་སྡིག་སྒྲིབ་ཐམས་ཅད་དག་གོ །ཉམས་ཆགས་ཐམས་ཅད་བསྐངས་སོ། །ཞེས་གནང་བ་སྩལ་ནས་འོད་དུ་ཞུ་སྟེ་རང་ལ་ཐིམ་པས་ལུས་ཤེལ་གོང་དྲི་མ་མེད་པ་ལྟ་བུར་གྱུར། ངག་ནུས་པ་དང་ལྡན། སེམས་
24
གྲུབ་རྒྱལཚེ་ཁྲིད་



རྒྱུད་སྡེ་ཀུན་བཏུས་
བདེ་སྟོང་གཉིས་མེད་དུ་གྲོལ་བར་མོས་ལ་སྤྲོས་བྲལ་འཛིན་མེད་ངང་དུ་འཇོག་གོ །བཞི་པ་བླ་མའི་རྣལ་འབྱོར་གཉིས། གོ་དོན་དང་བསྒོམ་དོན་ནོ། །དང་པོ་ནི། སྤྱིར་རྡོ་རྗེ་ཐེག་པ་ལ་ལྟོས་པའི་ལས་དང་དངོས་གྲུབ་མཐའ་དག་བླ་མ་མཚན་ཉིད་དང་ལྡན་པ་།
ཁོ་ན་ལ་ལྟོས་ཤིང་
། ཁྱད་པར་རྫོགས་རིམ་ཟབ་མོའི་ཡེ་ཤེས་ནི་བླ་མའི་བྱིན་རློབས་ཁོ་ན་ལས་སྐྱེ། དེའང་ཉི་མ་ལ་མེ་ཡོད་ཀྱང་མེ་ཤེལ་དང་སྤྲ་བའི་རྐྱེན་དང་མ་ཕྲད་པར་མེ་མི་འབྱུང་བ་བཞིན་དུ་བྱིན་རླབས་དེའང་དད་མོས་ཀྱི་ཉེར་ལེན་ལ་རག་ལས་པ་
དང་༑ ལམ་ཟབ་བླ་མའི་རྣལ་འབྱོར་ཁོ་ན་ལ་བརྟེན་ནས་སྒྲིབ་པ་བྱང་ཞིང་ཚོགས་ཆེན་པོ་རྫོགས་པ་སོགས་དགོས་པ་དང་ཕན་ཡོན་དཔག་ཏུ་མེད་ལ། མཐར་དབང་བཞི་བླངས་པས་ཀྱང་དམ་ཚིག་དང་སྡོམ་པ་གསོ་བའི་ལན་ལག ལམ་དུས་ཀྱི་དབང་
བཞིའི་སྙིང་པོ་རྡོ་རྗེའི་ཡེ་ཤེས་ཀྱི་བྱིན་རླབས་ནོད་པས་རྫས་དང་ཚིག་གི་དབང་བསྐུར་གཞན་ལས་ཀྱང་ཁྱད་པར་འཕགས་པ་ཡིན་ནོ། །གཉིས་པ་ནི། ས་ཕྱོགས་དག་པའི་ཞིང་ཁམས། གནས་ཁང་ཐར་པ་ཆེན་པོའི་གཞལ་མེད་ཁང་གི་བཀོད་པས་བརྒྱན་
པའི་དབུས་སུ། རང་གི་སྨིན་མཚམས་ཀྱི་ཐད་ཁྲུ་གང་ཙམ་གྱིས་མཐོ་བའི་ནམ་མཁར་རྨ་བྱ་བརྒྱད་ཀྱིས་བཏེག་པའི་རིན་པོ་ཆེའི་ཁྲི། སྣ་ཚོགས་པདྨ་དང་ཟླ་བ་དང་ཉི་མའི་སྟེང་དུ། ངོ་བོ་རྩ་བའི་བླ་མ་ཉིད་རྣམ་པ་མགོན་པོ་ཚེ་དང་ཡེ་ཤེས་དཔག་ཏུ་མེད་པ་
སྐུ་མདོག་དམར་པོ་ལོངས་སྤྱོད་རྫོགས་པའི་ཆ་ལུགས་ཅན། ཕྱག་མཉམ་གཞག་ཚེ་བུམ་བསྣམས་ཤིང་། ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པ། འོད་དང་འོད་ཟེར་མཐའ་ཡས་པ་འཕྲོ་ཞིང་རང་ལ་དགྱེས་པའི་འཛུམ་ཞལ་གྱིས་གཟིགས་པ། དེའི་
248



རྡ
ན་གྲུབརྒྱལ་ཆ་ཁྲོད་
༄༅། །དབུ་གཙུག་ནས་ཡར་ལ་བརྒྱུད་པའི་བླ་མ་རྣམས་སངས་རྒྱས་ཚེ་དཔག་མེད་ལ་ཐུག་གི་བར་དུ་ཐོ་བརྩེགས་སུ་བཞུགས་པ། ཐམས་ཅད་ཀྱང་ཚེ་དཔག་མེད་ཁོ་ནའི་རྣམ་པ་ཅན་རང་ལ་དགྱེས་པས་དགོངས་པའི་ཐུགས་ཀ་ནས་
འོད་ཟེར་འཕྲོས། སྐྱབས་གནས་ཐམས་ཅད་སྤྱན་དྲངས། བླ་མ་རེ་རེ་ལའང་སྐྱབས་གནས་ཚང་བ་རེ་རེ་ཐིམ་པས་རེ་རེ་བཞིན་དཀོན་མཆོག་ཀུན་འདུས་སུ་གྱུར། སྤྱིར་བླ་མའི་རྣལ་འབྱོར་ལ་ཕྱི་ཁྲོམ་ཚོགས། ནང་ཐོ་བརྩེགས། གསང་བ་ཀུན་འདུས་
ནོར་བུ་ལུགས་སུ་བསྒོམ་པ་གསུམ་ལས། འདིར་ནང་གི་ལུགས་བྱིན་རླབས་ཆུ་རྒྱུན་ཟམ་མ་ཆད་པའི་རྟེན་འབྲེལ་ལྷག་པར་ཟབ་གསུངས། ཚོགས་གསག་སྤྲོ་ན་སྐབས་འདིར་མཎྜལ་སྤྱི་ལྟར་རམ། ཕྱི་ནང་གསང་བ་དེ་བཞིན་ཉིད། །བདག་ལུས་ལོངས་
༣ སྤྱོད་མཆོག་སྤྲིན་རྣམས། །རྒྱལ་བ་རྒྱ་མཚོའི་ཚོགས་ལ་འབུལ། །མཆོག་གི་དངོས་གྲུབ་སྩལ་དུ་གསོལ། །ཞེས་ལན་ཁ་ཤས་ཕུལ། བསྡུ་ན་སྐྱབས་ཡུལ་གསལ་ཐེབས་པའི་རྗེས་ཐོག་ནས་གསོལ་འདེབས་ལ་འཇུག་པ་ཡིན་ཏེ། བ་སྤུ་ལྡང་ཞིང་མཆི་མ་བ
|འཁྲུགས་པའི་མོས་གུས་དྲག་པོའི་ངང་། རྗེ་འབའ་ར་བས་མཛད་པ་སོགས་བརྒྱུད་འདེབས་རྒྱས་པའི་རིགས་དང༌། དམིགས་སུ་བསལ་བ། མགོན་པོ་ཚེ་དཔག་མེད་པ་ལ། །གསོལ་བ་འདེབས་སོ་བྱིན་གྱིས་རློབས། །ཚེ་དང་ཡེ་ཤེས་དངོས་གྲུབ་
# སྩོལ༑ །འཆི་མེད་ཚེ་ཡི་དངོས་གྲུབ་སྩོལ་མཛོད་ཅིག །ཨོཾ་ཨ་མཱ་ར་ཎི་ཛཱི་བནྟི་ཡེ་སྭཱ་ཧཱ། ཞེས་སྙིང་ཐག་པ་ནས་གསོལ་བ་བཏབ་པས་ཚེ་དཔག་མེད་འོད་དུ་ཞུ། འཆི་མེད་བདུད་རྩིའི་ཆུ་རྒྱུན་གྱི་རྣམ་པར་དབང་བཞི་བསྐུར་བའི་ནུས་ལྡན་དུ་གྱུར་ནས་གྲུབ་



པའི་རྒྱལ་མོ་ལ་ཐིམ་པར་མོས། མ་གཅིག་གྲུབ་པའི་རྒྱལ་མོ་ལ། །གསོལ་བ་འདེབས་སོ་སོགས་གོང་གིས་འགྲེས་ཏེ་བརྒྱུད་པའི་བླ་མ་རེ་རེ་བཞིན་གསོལ་འདེབས་དང་འོད་ཞུ་གྲུབ་ནས། མཐར། དྲིན་ཆེན་རྩ་བའི་བླ་མ་ལ། །སོགས་ཀྱི་གསོལ་
འདེབས་ཚར་ཉེར་ཅིག་ཉུང་མཐར་བྱས་པ་བརྗོད། ཐུན་འཇོག་པ་ན། བླ་མ་བདུད་རྩིའི་རང་བཞིན་དུ་ཞུ་བ་རང་གི་སྤྱི་བོ་ནས་ཞུགས། ལུས་ཐམས་ཅད་གང་། བླ་མའི་སྐུ་དང་རང་གི་ལུས་དབྱེར་མེད་དུ་གྱུར། ལུས་སྒྲིབ་དག བུམ་དབང་
ཐོབ༑ བསྐྱེད་རིམ་བསྒོམ་པ་ལ་དབང་། སྤྲུལ་སྐུའི་ས་བོན་ཐེབས། བླ་མའི་གསུང་དང་རང་གི་ངག་དབྱེར་མེད་དུ་གྱུར། ངག་སྒྲིབ་དག གསང་དབང་ཐོབ། རྩ་དང་རླུང་བསྒོམ་པ་ལ་དབང་། ལོངས་སྐུའི་ས་བོན་ཐེབས། བླ་མའི་ཐུགས་དང་རང་
#གི་སེམས་དབྱེར་མེད་དུ་གྱུར། ཡིད་སྒྲིབ་དག ཤེར་དབང་ཐོབ། ཐིག་ལེ་བསྒོམ་པ་ལ་དབང་། ཆོས་སྐུའི་ས་བོན་ཐེབས། ཡེ་ཤེས་དང་ཀུན་གཞི་དབྱེར་མེད་དུ་གྱུར། སྒོ་གསུམ་ཆ་མཉམ་གྱི་སྒྲིབ་པ་དག དབང་བཞི་པ་ཐོབ། ཕྱག་རྒྱ་ཆེན་པོ་
བསྒོམ་པ་ལ་དབང་། ངོ་བོ་ཉིད་སྐུའི་ས་བོན་ཐེབས་པར་མོས་ལ། བླ་མའི་གསང་གསུམ་དང་རང་གི་མོས་གུས་མཉམ་ཉིད་དུ་འདྲེས་པའི་ཤེས་པ་བཟོ་མ་བྱས་པ་དེའི་རང་མདངས་ཅི་ནུས་ཀྱིས་བསྐྱང་། མཐར་དགེ་བ་བསྔོ། འདིར་ཡང་རྒྱས་པར་ན་
གསོལ་འདེབས་གོང་ལྟར་དང་། འབྲིང་པོ་ལ་སྔགས་མི་སྦྱར། བསྡུས་པའི་སྐབས་བརྒྱུད་འདེབས་གཞན་བསྐྱར་ནས། དྲིན་ཅན་རྩ་བརྒྱུད་བླ་མ་ལ། །གསོལ་བ་འདེབས་སོ་སོགས་ཀྱི་མཐར། གསོལ་འདེབས་ཀྱི་སྔགས་ཞེས་ཨ་མཱ་ར་ཎིའི་བཟླས་པ་



༄༅། །བྱེད་གསུངས། གཉིས་པ་དངོས་གཞི་ལ་གཉིས། རྟེན་བསྐྱེད་རིམ་དང་། བརྟེན་པ་རྫོགས་པའི་རིམ་པའོ། །དང་པོ་ལ་གཉིས། གོ་དོན་བློ་ལ་དགོད་པ་དང་། བསྒོམ་དོན་དམིགས་པའི་གནད་དོ། །དང་པོ་ལའང་
གཉིས༑ སྤྱི་དང་ཁྱད་པར་རོ། །དང་པོ་ནི། སྤྱིར་བསྐྱེད་རྫོགས་ཀྱི་རིམ་པ་ཐམས་ཅད་དབང་བཞིའི་ལམ་དང་རྗེས་སུ་འབྲེལ་བ་སྟེ། རྒྱུ་དུས་ཀྱི་དབང་བཞི་ཕྱིན་ཅི་མ་ལོག་པར་ཐོབ་ཅིང་། ལམ་དུས་ཀྱི་དབང་བཞི་བྱིན་རླབས་ཀྱི་ཚུལ་གྱིས་བསྐུར་བས་
རྒྱུད་སྨིན་པ་ཉིད་གསོས་བཏབ་པའི་སླད་དུ། སྔོན་འགྲོའི་རིམ་པས་བློ་སྦྱངས་ནས། དངོས་གཞི་བུམ་དབང་གི་ལམ་བསྐྱེད་རིམ་གྱི་རྣལ་འབྱོར། གསང་དབང་གི་ལམ་རྩ་རླུང་གི་རྣལ་འབྱོར། ཤེར་དབང་གི་ལམ་ཐིག་ལེའི་རྣལ་འབྱོར། དབང་བཞི་པའི་
# ལམ་ཕྱག་རྒྱ་ཆེན་པོའི་རྣལ་འབྱོར་རྣམས་ཀྱིས། རགས་པ་དང་ཕྲ་བའི་སྒོ་གསུམ་ཡེ་ཤེས་དང་བཅས་པ། ཤིན་ཏུ་ཕྲ་བའི་མི་ཤིགས་དྭངས་མ་གསུམ་ལྡན་དུ་གནས་བསྒྱུར་ནས་འཆི་མེད་འཇའ་ལུས་གཉུག་མའི་གོ་འཕང་མངོན་དུ་བྱེད་པའོ། །གཉིས་པ་
ནི༑ ཁྱད་པར་བསྐྱེད་རིམ་གྱི་སྐབས། རང་ཐ་མལ་དུ་གནས་པས་མ་དག་པའི་སྣང་བ་ལམ་དུ་ཁྱེར། མདུན་བསྐྱེད་གསལ་གདབ་ཅིང་འོད་ཟེར་སྤྲོ་བསྡུས་ཉམས་ཀྱི་སྣང་བ་རྩལ་སྦྱངས། མདུན་བསྐྱེད་རང་ལ་བསྟིམས་ནས་རང་ཚེ་དཔག་མེད་དུ་གསལ་
བའི་ལྷ་སྣང་ལ་མཉམ་པར་བཞག་པས་དག་པའི་སྣང་བ་མངོན་དུ་བྱེད་པ་སྟེ་གཞི་ལམ་འབྲས་གསུམ་གྱི་ཚུལ་དབྱེར་མེད་པར་སྦྱོར། བྱེ་བྲག་ཏུ་བདག་ཐ་མལ་པའི་མདུན་དུ་ལྷ་བསྐྱེད་པས་བྱ་རྒྱུད། འཇིག་རྟེན་ལས་འདས་པའི་བཅུད་བསྡུས་པས་བདག་ཉིད་
si
བཅུ་ཐམ་པ་ གྲུབ་རྒྱལ་ཚེ་ཁྲིད་



།
ཀྱང་དག་པའི་རྡོ་རྗེ་གསུམ་དུ་གནས་བསྒྱུར་བ་སྤྱོད་པ། མདུན་བསྐྱེད་རང་ལ་བསྟིམ་ཞིང་རང་ཡན་ལག་བཞི་རྫོགས་ཀྱི་ལྷར་གསལ་བས་རྣལ་འབྱོར། ལྷར་སྣང་ལ་རྩལ་འདོན་པས་སྣོད་བཅུད་སྐུ་དང་ཡེ་ཤེས་ཀྱི་རོལ་པར་བལྟ་བས་བླ་མེད་ཀྱི་ལྷའི་རྣལ་
འབྱོར་རྣམས་རྫོགས་ཤིང་
། རྣལ་འབྱོར་ཆེན་པོའི་བསྐྱེད་རིམ་དངོས་གཞི་དང་སྦྱར་ནའང་། སྨིན་བྱེད་དང་དངོས་གཞི་གཉིས་ལས། དང་པོ་ནི། བླ་ཚེ་ཡར་བ་དགུག་པས་ཚེ་སྲོག་ཉམས་པ་གསོ་བ་ནི་བར་ཆད་སྲུང་བར་བྱེད་པས་སྲུང་འཁོར་བསྒོམ་པ་
དང་༑ འབྱུང་བཞིའི་བཅུད་བསྡུ་བ་ནི་འབྱུང་བ་རིམ་བརྩེགས་ཞུ་བ་ལས་གཞལ་ཡས་ཁང་བསྒོམ་པ་དང་། འཇིག་རྟེན་ལས་འདས་པའི་བཅུད་བསྡུ་བ་ནི་བརྟེན་པ་ལྷ་ཡེ་ཤེས་པ་དང་། འཇིག་རྟེན་པའི་བཅུད་བསྡུ་བས་འཁོར་གྱི་ལྷ་བསྒོམ་པ་རྣམས་ཀྱི་དོད་
ཐུབ་པས། བསྐྱེད་རིམ་གྱི་དངོས་གཞིའི་སྨིན་བྱེད་དུ་འགྱུར། གཉིས་པ་ནི། བདག་ཉིད་ལྷར་བསྐྱེད་པ་སྦྱོར་དངོས་མཇུག་གསུམ་དང་བཅས་པར་ཚང་། དབང་དང་སྦྱར་ན། ཚེ་ཡར་བ་དགུག་པ་རྣམ་སྣང་མིང་གི་དབང་། ས་བཅུད་བསྡུ་བ་རིན་འབྱུང་
༢ ཅོད་པཎ། ཆུ་མི་བསྐྱོད་པ། མེ་འོད་དཔག་མེད་རྡོ་རྗེ། རླུང་དོན་ཡོད་གྲུབ་པ་དྲིལ་བུ། འཇིག་རྟེན་པའི་བཅུད་བསྡུ་བ་རྡོ་རྗེ་སེམས་དཔའི་བརྟུལ་ཞུགས། འཇིག་རྟེན་ལས་འདས་པའི་བཅུད་བསྡུ་བ་རྡོ་རྗེ་སློབ་དཔོན་གྱི་དབང་ངོ་། །ཞིབ་ཏུ་བྱེད་
ན། དབང་རེ་རེའི་སྐབས་སུ་བདུད་རྩིའི་རྒྱུན་གྱིས་སྨིན་མཚམས། མགྲིན་པ། སྙིང་ག རྐང་མཐིལ་ཡན་གང་བ་རིམ་བཞིན་བུམ་གསང་ཤེར་ཡེ་བཞི་པའི་དབང་དང་སྦྱར་རོ། །དེའང་ཐུན་མོང་ཚེ་སྒྲུབ་པ་གཙོ་བོར་བཏོན་པའི་སྐབས་མདུན་བསྐྱེད་
252



༄༅།
བཅུ་གཅིག་ གྲུབ་རྒྱལ་ཚ་ཁྲིད་
།དང་
། མཆོག་གི་དངོས་གྲུབ་གཙོ་བོར་བཏོན་པར་བདག་བསྐྱེད་ལ་གནད་དུ་བསྣུན་པ་དང་། ལས་དང་པོ་པ་དང་། ཅུང་ཟད་བརྟན་པ་ཐོབ་པའི་ཉམས་ལེན་དང་སྦྱར། འབྱུང་བཞིའི་བཅུད་ཀྱང་རླུང་མེ་ཆུ་ས་སྟེ་སྐྱེ་རིམ་ནས་
སྡད་པ་རྟེན་འབྲེལ་གྱི་གནད་དུ་ཟབ་ཅིང་། ནམ་མཁའ་ཀུན་གྱི་ཁྱབ་བྱེད་ཡིན་པས་ལུགས་འདིར་ལོགས་སུ་མི་སྡུད་གསུངས། གཉིས་པ་བསྒོམ་དོན་དངོས་ལ་གསུམ། སྦྱོར་བ། དངོས་གཞི། མཇུག་གི་བྱ་བའོ། །དང་པོ་ལ་གཉིས། མདུན་བསྐྱེད་
ཡན་ལག་བཞི་རྫོགས་ཀྱི་ཚུལ་དུ་གསལ་གདབ་པ་དང་། མཆོད་བསྟོད་གསོལ་བ་གདབ་པའོ། །དང་པོ་ནི། ཐོ་རངས་བྱ་རོག་གི་སྒྲ་མི་གྲག་པ་ལ་ལངས་ཏེ་ཁ་ནུབ་ཏུ་ཕྱོགས་ལ་ལུས་གནད་དང་ལྡན་པས། སྔོན་འགྲོ་རྫོགས་པའམ། སྐྱབས་སེམས་ཚད་
མེད་བཞི་བསྒོམ་པ་སྔོན་དུ་འགྲོ་བས། ཨོཾ་སྭ་བྷཱ་བ་ཤུདྡྷ སརྦ་དྷརཿ སྭ་བྷཱ་བ་ཤུདྡྷོཉཧཾ, ཞེས་བརྗོད་པའི་རྐྱེན་གྱིས་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་འོད་གསལ་སྟོང་ཉིད་ཀྱི་ངང་དུ་ཐིམ་པར་བསམས་ལ་མཉམ་པར་གཞག སྟོང་བ
པའི་ངང་ལས་མདུན་གྱི་ནམ་མཁར་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཡི་གེ་ཧཱུྃ༔ དམར་པོ། དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་ཧཱི ལ་ཐིམ། དེ་ཡོངས་སུ་གྱུར་པ་ལས་རྩ་བའི་
བླ་མ་དང་གཉིས་སུ་མེད་པའི་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པ་སྐུ་མདོག་དམར་པོ། ཞལ་གཅིག་ཕྱག་གཉིས་པ། ཞལ་འཛུམ་ཞིང་རབ་ཏུ་ཞི་བ། ཕྱག་གཉིས་མཉམ་གཞག་གི་སྟེང་ན་གསེར་གྱི་བུམ་པ་འཆི་མེད་ཡེ་ཤེས་ཀྱི་



བདུད་རྩིས་གང་བ་དཔག་བསམ་གྱི་ཤིང་གིས་ཁ་བརྒྱན་པ་བསྣམས་པ། རིན་པོ་ཆེའི་རྒྱན་བརྒྱད་ཀྱིས་བརྒྱན་ཅིང་། དར་གྱི་སྟོད་གཡོགས་དང་ཤམ་ཐབས་གསོལ་བ། ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པ། མཚན་དཔེས་སྤྲས་ཤིང་འོད་དང་
འོད་ཟེར་གྱི་ཚོགས་དཔག་ཏུ་མེད་པ་འཕྲོ་བ། ཞེས་ཤར་སྒོམ་གྱི་ཚུལ་དུ་ཉམས་སུ་ལེན་པ་ནི་དམ་ཚིག་པ་བསྐྱེད་པ་བསྙེན་པའི་ཡན་ལག དེའི་སྤྱི་བོར་ཨོཾ་དཀར་པོ། མགྲིན་པར་ཨཱཿ དམར་པོ། ཐུགས་ཀའི་ཆ་སྨད་དུ་ཧཱུྃ་སྔོན་པོ། ཐུགས་དབུས་ཟླ་བ་ལ་
གནས་པའི་ཧི༔ དམར་པོ་བསྒོམ་པ་ནི་གནས་བཞི་བྱིན་གྱིས་བརླབས་པ་ཉེ་བར་བསྙེན་པའི་ཡན་ལག ཐུགས་ཀའི་ས་བོན་ལས་འོད་ཟེར་འཕྲོས་པས་བདེ་བ་ཅན་ནས་བཅོམ་ལྡན་འདས་ཚེ་དཔག་ཏུ་མེད་པ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་
# ཀྱིས་བསྐོར་བ་ཨོཾ་བཛྲ་ས་མཱ་ཛ༔ ཛ ཧཱུྃ་བཾ་ཧོ༔ གཉིས་སུ་མེད་པར་ཐིམ། ཞེས་པ་ནི་ཡེ་ཤེས་པ་གཞུག་པ་སྒྲུབ་པའི་ཡན་ལག སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛ༔ དེ་ཡི
བཞིན་གཤེགས་པ་ཐམས་ཅད་ཀྱིས་འདི་ལ་མངོན་པར་དབང་བསྐུར་བ་སྩལ་དུ་གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེཀ་ཏ་ས་མ་ཡ་ཤྲི་ཡེ་ཧཱུཾ། ཞེས་གསུངས་ཞིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་། དྲི་མ་
དག ཆུའི་ལྷག་མ་ཡར་ལུད་པ་ལས། འོད་དཔག་མེད་སྤྲུལ་སྐུའི་རྣམ་པ་ཅན་གྱིས་དབུར་བརྒྱན། དབང་གི་ལྷ་རྣམས་ཀྱང་དེ་ཉིད་ལ་ཐིམ་པར་གྱུར། ཅེས་པ་ནི། དབང་བསྐུར་རྒྱས་གདབ་སྒྲུབ་པ་ཆེན་པོའི་ཡན་ལག་གོ །གཉིས་པ་ནི། རང་གི་སྙིང་



༄༅། །ག་ནས་སྤྲུལ་པའི་ལྷ་མོ་དཔག་ཏུ་མེད་པ་རྣམས་ཀྱིས་མཆོད་ཅིང་བསྟོད་པར་བསམས་ལ། ཨོཾ་གུ་རུ་ཨ་པ་རི་མི་ཏ་ཨཱ་ཡུཛྙཱ་ན་ཨདྷཾ་སོགས་ཀྱིས་མཆོད། དྲི་མེད་གཞོམ་གཞིག་བྲལ་བ་སོགས་ཀྱིས་བསྟོད། བཅོམ་ལྡན་
འདས་བདག་གི་དུས་མ་ཡིན་པའི་འཆི་བའི་འཇིགས་པ་ཐམས་ཅད་བསལ་དུ་གསོལ། འཆི་མེད་ཚེའི་དངོས་གྲུབ་ཐོབ་པར་བྱིན་གྱིས་བརླབ་ཏུ་གསོལ། ཞེས་སྙིང་ཐག་པ་ནས་གསོལ་བ་གདབ་བོ། །གཉིས་པ་དངོས་གཞི་ལ་བདུན། བླ་ཚེ་ཡར་བ་དགུག་
པ༑ འབྱུང་བ་རླུང་། མེ། ཆུ། སའི་བཅུད་བསྡུ་བ། འཇིག་རྟེན་དང་། འཇིག་རྟེན་ལས་འདས་པའི་བཅུད་བསྡུ་བའོ། །དེའང་གསོལ་བ་བཏབ་པའི་རྐྱེན་གྱིས། མདུན་བསྐྱེད་ཀྱི་ཐུགས་ཀའི་ས་བོན་ལས་འོད་ཟེར་དམར་པོ་ལྕགས་ཀྱུ་ཞགས་པ་
* ལྕགས་སྒྲོག་གི་རྣམ་པ་ཅན་ཕྱོགས་བཅུར་འཕྲོས། རང་གི་བླ་ཚེ་སྲོག་དང་དབང་ཐང་ལ་སོགས་པ། བདུད་དང་གཤིན་རྗེ། བཙན་དང་མ་མོ། ཐེའུ་རང་དང་རྒྱལ་འགོང་སོགས་གདོན་བགེགས་ཀྱི་རིགས་སུ་གྱུར་པས་ཕྲོགས་པ། བརྐུས་པ། ཡར་
g བ༑ ཉམས་པ་ཐམས་ཅད་རྡོ་ཁབ་ལེན་གྱིས་ལྕགས་ཕྱེ་བསྡུས་པ་ལྟར། རང་དབང་མེད་པར་འོད་ཟེར་གྱི་སྣ་ལ་བསྡུས་ཏེ་ཕྱག་གི་བུམ་པའི་ནང་དུ་བྱོན། ༈ ཞུ་ཞིང་ཁོལ། འཆི་མེད་ཚེའི་བདུད་རྩིའི་ཆུ་རྒྱུན་དུ་གྱུར་པར་བསམས་ལ། ཨོཾ་བཛྲ་ཨཱ་ཡུ་
༈ ས་ར་ཧེ། ཀ་ར་རེ། ཤཱ་ར་རེ་ཧཱུཾ། ཞེས་གསོལ་བ་བཏབ་པས་བུམ་པའི་ཁ་ནས་བདུད་རྩིའི་རྒྱུན་དཀར་ལ་དམར་བའི་མདངས་ཆགས་པ་དཔག་ཏུ་མེད་པ་བྱུང་། རང་གི་སྤྱི་བོ་ཚངས་པའི་བུ་ག་ནས་མར་ཞུགས། ལུས་ཀྱི་ནང་ཐམས་ཅད་
ཀ55



གང་༑ དུས་མ་ཡིན་པའི་འཆི་བའི་འཇིགས་པ་ཐམས་ཅད་སྦྱངས། ཚེ་སྲོག་ཉམས་པ་སོར་ཆུད། འཆི་མེད་ཚེའི་དངོས་གྲུབ་ཐོབ་པར་མོས་ལ། ཨོཾ་ཨ་མཱ་ར་ཎི་ཛི་བནྟི་ཡེ་སྭཱ་ཧཱ། ཞེས་བརྒྱ་རྩ་སོགས་བཟླ་བ་ནི་དམིགས་སྐོར་དང་པོའོ། །ཡང་ཐུགས་
ཀའི་ས་བོན་ལས་འོད་ཟེར་འཕྲོས། འོག་གཞི་རླུང་གི་དཀྱིལ་འཁོར་དང་། ཁྱིམ་གྱི་འདེགས་བྱེད་དང་། ལྡེག་བྱེད་དང་། འཐོར་བྱེད་དང་། སྐྱོད་བྱེད་ཀྱི་རླུང་ལ་སོགས་པའི་བཅུད་ཀྱི་དྭངས་མ། བཀྲག་དང་གཟི་མདངས། རོ་དང་ནུས་བཅུད་ཐམས་
ཅད་བསྡུས་ཏེ་ཕྱག་གི་བུམ་པའི་ནང་དུ་བྱོན་པ་ནས། སྔགས་ཀྱིས་གསོལ་བ་གདབ་པ་སོགས་སྔ་མ་ལྟར་ལས། བུམ་པའི་ཁ་ནས་བདུད་རྩི་ལྗང་གུ་མརྒད་ཀྱི་མདངས་ཅན་བྱོན། སྤྱི་བོར་ཞུགས། ལུས་གང་། འཇིགས་པ་སྦྱངས། ཚེའི་དངོས་གྲུབ་
ཟླ །ཐོབ༑ ཁྱད་པར་ལུས་བདེ་ཞིང་ཡང་རྩལ་དང་ལྡན་པས་གང་གིས་ཀྱང་ལྕི་བ་དང་གནོན་པར་མི་ནུས་པ་ལྷའི་གོས་པཉྩ་ལི་ཀཱ་དང་། སྲེད་མེད་ཀྱི་བུ་ལྟ་བུར་གྱུར་ཅིང་། རླུང་རྣམ་པར་དག་པ་དམ་ཚིག་སྒྲོལ་མས་རྒྱུད་བྱིན་གྱིས་བརླབས་པར་བསམས་ལ་
སྔགས་བཟླ་བ་ནི་དམིགས་སྐོར་གཉིས་པའོ། །ཡང་ཐུགས་སྲོག་ལས་འོད་འཕྲོས། མེའི་དཀྱིལ་འཁོར་དང་
། རྟ་གདོང་གི་མེ། སྲེག་པའི་མེ། མཆོད་སྦྱིན་གྱི་མེ། བསྐལ་པའི་མེ། ཡེ་ཤེས་ཀྱི་མེ། ཉི་མ་དང་། གློག་དང་། ནོར་བུ་རྒྱུ་སྐར་གྱི་
འོད་ལ་སོགས་པའི་བཅུད་བསྡུ་བ་སོགས་གོང་གིས་འགྲེས། བདུད་རྩི་དྲོད་ཀྱི་རང་བཞིན་ཟངས་ཞུན་གྱི་མདོག་ལྟ་བུ་དང་། ཁྱད་པར་དུ་རང་གི་ལུས་དྲོད་དང་བཀྲག་མདངས་ཕུན་སུམ་ཚོགས་པ་གང་གིས་ཀྱང་མོག་པ་དང་། མུན་པ་དང་། སྒྲིབ་པར་མི་
256



།ནུས་པ་ཉི་མ་དང་ནོར་བུའི་སྣང་བ་ལྟར་གྱུར་ཅིང་། མེ་རྣམ་པར་དག་པ་གོས་དཀར་མོས་རྒྱུད་བྱིན་གྱིས་བརླབས་པར་བསམ་པ་ནི་དམིགས་སྐོར་གསུམ་པའོ། །ཡང་ཐུགས་སྲོག་ལས་འོད་འཕྲོས། ཆུའི་དཀྱིལ་འཁོར་
དང་༑ ཕྱི་ནང་གི་རྒྱ་མཚོ། མ་དྲོས་པ། གངྒཱ་ལ་སོགས་པའི་ཆུ་ཀླུང་ཆེན་པོ་རྣམས་དང་། མཚོ་དང་། རྫིང་བུ། ལྟེང་ཀ བཀོད་མའི་ཆུ། གཙང་པོ། ཆུ་ཀླུང་། ཆུ་དྲན། ཆུ་མིག་ལ་སོགས་པའི་བཅུད་བསྡུས། གཞན་གོང་ལྟར་ལ། བུམ་
# པའི་ཁ་ནས་བདུད་རྩི་བསིལ་བའི་ངད་ཅན་ཁ་དོག་དཀར་པོ་འོ་མའི་རྒྱུན་ལྟ་བུ། ཁྱད་པར་དུ་རང་གི་ལུས་སྣུམ་བག་བརྗིད་དང་ལྡན་པ། གང་གིས་ཀྱང་སྐམ་པ་དང་རེངས་པར་མི་ནུས་པ་པདྨའི་རྩ་བ་དང་། བདུད་རྩིའི་མཚོ་ལྟ་བུར་གྱུར་ཅིང་། ཆུ་རྣམ་
# པར་དག་པ་མཱ་མ་ཀཱིས་རྒྱུད་བྱིན་གྱིས་བརླབས་པར་བསམ་པ་ནི་དམིགས་སྐོར་བཞི་པའོ། །ཡང་ཐུགས་སྲོག་ལས་འོད་འཕྲོས། གསེར་གྱི་ས་གཞི། ལྷུན་པོ་གསེར་རི། གླིང་བཞི་གླིང་ཕྲན། ཕྱིའི་ལྕགས་རི། གངས་རི། སྤང་རི། ནགས་གྱི
རི༑ བྲག་རི། རྫ་རི། གཡའ་རི། རིན་པོ་ཆེའི་རི། ས་རྡོ་རི་བྲག རྩི་ཤིང་ནགས་ཚལ། འབྲུ་སྨན་ཤིང་ཏོག་ལ་སོགས་པའི་བཅུད་བསྡུས། བུམ་པའི་ཁ་ནས་བདུད་རྩིའི་རྒྱུན་སེར་པོ་གསེར་ཞུན་མའི་ཁུ་བ་ལྟ་བུ་ལུད། ཁྱད་པར་རང་གི་ལུས་སུ་ཞིང་
བརྟན་ལ་གང་གིས་ཀྱང་གཡོ་བ་དང་གཞིག་པར་མི་ནུས་པ་རྡོ་རྗེ་ཕ་ལམ་དང་། རི་རབ་ལྟ་བུར་གྱུར་ཅིང་། ས་རྣམ་པར་དག་པ་སངས་རྒྱས་སྤྱན་མས་རྒྱུད་བྱིན་གྱིས་བརླབས་པར་བསམ་པ་ནི་དམིགས་སྐོར་ལྔ་པའོ། །ཡང་ཐུགས་སྲོག་ལས་འོད་།
ཨ
བཅུ་གསུམ་ གྲུབ་རྒྱལ་ཚོ་ཁྲིད་



འཕྲོས༑ ཚངས་པ་དབང་ཕྱུག་ཁྱབ་འཇུག་སྟེ་འཇིག་རྟེན་གྱི་གཙོ་བོ་གསུམ་དང་། དབང་པོ་བརྒྱ་བྱིན། རྒྱལ་ཆེན་སྡེ་བཞི། ཕྱོགས་སྐྱོང་བཅུ་ལ་སོགས་པ་མི་མ་ཡིན་སྟོབས་ལྡན་རྣམས་ཀྱི་ཚེ་དང་བསོད་ནམས། མཐུ་སྟོབས་དཔལ་འབྱོར་ཐམས་ཅད་
དང་། བླ་མ་དགེ་བའི་བཤེས་གཉེན་ཁྱད་པར་ཅན་རྣམས་ཀྱི་བྱིན་རླབས་ནུས་མཐུ། རྣལ་འབྱོར་པ་དང་ཀུ་སཱ་ལི་རྣམས་ཀྱི་རྟོགས་པའི་ཡོན་ཏན། མཁས་པ་པཎྜི་ཏ་རྣམས་ཀྱི་མཁྱེན་པའི་ཡོན་ཏན། འཁོར་ལོས་སྒྱུར་བ་སོགས་རྒྱལ་པོ་རྒྱལ་ཕྲན་བཙུན་མོ་
བློན་པོ། བཙན་ཕྱུག་འཕེན་དང་ཅན། མདོར་ན་འཇིག་རྟེན་པ་རྣམས་ཀྱི་ཚེ་བསོད་དཔལ་འབྱོར་ཕུན་སུམ་ཚོགས་པ་ཐམས་ཅད་ཀྱི་བཅུད་བསྡུས། བདུད་རྩིའི་རྒྱུན་དཀར་ལ་དམར་བའི་མདངས་ལྡན་བྱོན། ཁྱད་པར་དུ་དེ་རྣམས་ཀྱི་ཡོན་ཏན་མ་ལུས་པ་རང་
རྒྱུ ཉིད་ཀྱི་ཐོབ་པས། ཚེ་བསོད་དཔལ་འབྱོར་སོགས་ཐུན་མོང་གི་ཡོན་ཏན་རྒྱས་པར་བསམ་པ་ནི་དམིགས་སྐོར་དྲུག་པའོ། །ཡང་ཐུགས་སྲོག་ལས་འོད་འཕྲོས། སྟེང་ཕྱོགས་སངས་རྒྱས་ཀྱི་ཞིང་ཡོན་ཏན་དཔག་ཏུ་མེད་པ་བཀོད་པ་དང་
། ནུབ་ཕྱོགས་བདེ་བ་
ཅན་གྱི་ཞིང་ཁམས་ནས། སངས་རྒྱས་ཚེ་དང་ཡེ་ཤེས་དཔག་ཏུ་མེད་པ་འཁོར་བཅས་ལ་སོགས་པ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་མཚན་དཔེ། གསུང་དབྱངས། སྟོབས་དང་མི་འཇིགས་མ་འདྲེས་པ་ལ་སོགས་པའི་ཡོན་
ཏ། སྐྱེས་བུ་ཟུང་བཞི། གང་ཟག་ཡ་བརྒྱད་སོགས་ཉན་རང་འཕགས་པའི་ཡོན་ཏན། ཟད་པར་ཟིལ་གནོན། རྣམ་ཐར་སྙོམས་འཇུག་ལ་སོགས་པ་མདོར་ན་འཇིག་རྟེན་ལས་འདས་པའི་ཡོན་ཏན་ཐམས་ཅད་བསྡུས། བུམ་པའི་ཁ་ནས་བདུད་རྩི་ཁ་དོག་
25



བཅུ་བཞི་
།སྣ་ལྔའི་མདངས་ལྡན་བྱོན། ཁྱད་པར་དུ་སྒྲིབ་གཉིས་བག་ཆགས་དང་བཅས་པ་བྱང་ཞིང་དག སྒོ་གསུམ་རྡོ་རྗེ་གསུམ་གྱི་རང་བཞིན་དུ་གྲུབ་པར་མོས་པ་ནི་དམིགས་སྐོར་བདུན་པའོ། །དེ་རེ་རེ་ལའང་སྔགས་སྟོང་རྩ་སོགས་
ཅི་ནུས་བཟླ་བ་དང་དམིགས་པ་སྤྱི་རྣམས་ནི་དམིགས་སྐོར་བདུན་པའོ། །དེ་རེ་རེ་ལའང་སྔགས་སྟོང་རྩ་སོགས་ཅི་ནུས་བཟླ་བ་དང་དམིགས་པ་སྤྱི་རྣམས་ནི་དམིགས་སྐོར་དང་པོས་རིགས་འགྲེ་བར་བྱའོ། །གསུམ་པ་ལ་གཉིས། མཇུག་གི་བྱ་བ་དངོས་དང་
བདག་བསྐྱེད་བསྟན་པའོ། །དང་པོ་ནི། ཐུན་འཇོག་པ་ན། གོང་ལྟར་མཆོད་ཅིང་བསྟོད་ལ་གསོལ་བ་བཏབ་པས། བླ་མ་ཚེ་དཔག་མེད་བདུད་རྩིའི་རྣམ་པར་ཞུ་ནས་རང་ལ་ཐིམ་པས་རང་ལུས་ཀྱང་གསལ་སྟོང་ཟུང་འཇུག་འཇའ་ཚོན་ལྟ་བུའི་རྣམ་པར་གྱུར་
བྷི |པར་མོས་ལ་སྤྲོས་བྲལ་གྱི་ངང་དུ་མཉམ་པར་གཞག་གོ །གཉིས་པ་ལ་གསུམ། འཇུག གནས། ལྡང་བའི་རྣལ་འབྱོར་རོ། །དང་པོ་ལ་གཉིས། ཡན་ལག་བཞི་རྫོགས་ཀྱི་ཚུལ་གྱིས་རང་ཉིད་ལྷར་བསྐྱེད་པ། ཞར་བྱུང་མཆོད་ཅིང་བསྟོད་པའོ། །དེ་
ཨཀྵ གཉིས་ཀའང་གོང་སྨོས་མདུན་བསྐྱེད་ཉིད་ཅུང་ཟད་ཁ་སློས་པས་འགྲུབ་སྟེ། དེའང་མདུན་བསྐྱེད་རང་ལ་བསྟིམས་པའི་རྗེས་ཐོག་དེ་ཉིད་དུ། ཨོཾ་སྭ་བྷཱ་ཝ་སོགས། སྟོང་པའི་ངང་ལས་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་དབུས་སུ་རང་གི་
སེམས་ཉིད་ཀྱི་ངོ་བོ་ཡི་གེ་བྷི དམར་པོ་སོགས་ནས། ཡོངས་སུ་གྱུར་པ་ལས། རང་ཉིད་སྐད་ཅིག་གིས་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པ་སོགས་ནས། ཐིམ་པར་གྱུར། ཅེས་པའི་བར་མདུན་བསྐྱེད་ལྟར་ལ་འདི་ལ་མངོན་པར་
25
གྲུབ་རྒྱལ་ཚོ་ཁྲིད་



དབང་བསྐུར་བ་ཞེས་པའི་མལ་དུ། བདག་ལ་ཞེས་པ་སྦྱར། ཨོཾ་ཨ་པ་རི་མི་ཏ་སོགས་མཆོད་བསྟོད་བྱ། གཉིས་པ་ལ་ཞི། ང་རྒྱལ་བརྟན་པ། རྣམ་པ་གསལ་བ། རྣམ་དག་དྲན་པ། ཞར་བྱུང་བཟླས་པའི་རྣལ་འབྱོར་རོ། །དང་པོ་ནི། རང་ཉིད་ཐ་
མལ་པའི་རིགས་རུས་མིང་གི་བླ་དྭགས་སོགས་ལ་ཞེན་པའི་རྟོག་པ་སྤངས་ཏེ། སྐྱོན་ཀུན་ཟད། ཡོན་ཏན་ཀུན་རྫོགས་ཀྱི་སངས་རྒྱས་མགོན་པོ་ཚེ་དང་ཡེ་ཤེས་དཔག་ཏུ་མེད་པ་དངོས་ཡིན་ནོ་སྙམ་པའི་ང་རྒྱལ་ཤིན་ཏུ་བརྟན་པར་བྱའོ། །གཉིས་པ་ནི། རང་
ཉིད་ཚེ་དཔག་མེད་ཡིན་པ་དེའི་སྐུའི་རྣམ་ཆའང་འདི་ལྟ་བུའོ་ཞེས་སྐུ་མདོག་པདྨ་རཱ་གའི་ལྷུན་པོ་ལ་ཉི་ཟེར་བྱེ་བས་འཁྱུད་པ་ལྟ་བུ་དམར་ལ་དྭངས་ཤིང་འོད་འཕྲོ་བ་སོགས་སྐུ་མདོག་ཞལ་ཕྱག ཕྱག་མཚན། ཞབས་ཀྱི་སྐྱིལ་ཀྲུང་གདན་དང་བཅས་
པ༑ གཙུག་གི་ནོར་བུ། དབུ་རྒྱན། སྙན་རྒྱན། མགུལ་རྒྱན། དཔུང་རྒྱུན། སེ་མོ་དོ། ཕྱག་གདུབ། ཞབས་གདུབ། སྐ་རགས་ཏེ་རིན་པོ་ཆེའི་རྒྱན་བརྒྱད། དར་སྣ་ཚོགས་པའི་སྨད་གཡོགས་དང་། དམར་པོའི་སྟོད་གཡོགས་ཏེ་དར་གྱི་རྒྱན་
གཉིས༑ འོད་ཟེར་གྱི་ཕྲེང་བ་རིགས་བདག གནས་གསུམ་ཡི་གེ་དང་བཅས་པ་རེ་རེ་ནས་གསལ་སྣང་ཐོན་ངེས་སུ་སེམས་གཟུང་། གསུམ་པ་ནི། སངས་རྒྱས་ཆོས་ཀྱི་སྐུ་ལ་ཞལ་ཕྱག་གི་མཚན་མ་མེད་ཀྱང་ཡོན་ཏན་ལྷུན་གྱིས་གྲུབ་ཅིང་འགྲོ་བ་ལ་གང་
འདུལ་གྱི་མཛད་པ་སྟོན་པའི་བརྡ་ཐབས་སུ་གཟུགས་སྐུའི་རྣམ་པར་ཤར་བ་སྟེ། དེའང་ཆོས་ཐམས་ཅད་དེ་བཞིན་ཉིད་དུ་རོ་གཅིག་པའི་ཞལ། ཐབས་ཤེས་ཟུང་འཇུག་གི་ཕྱག སྲིད་ཞིའི་མཐའ་མི་གནས་པའི་ཞབས། འཆི་མེད་ཚེའི་དངོས་གྲུབ་སྩོལ་བའི་
260



བཅོ་ལྔ་
༄༅། །ཕྱག་མཚན། འགྲོ་ལ་དམིགས་མེད་སྙིང་རྗེའི་གཟིགས་པ་ལྷུར་ལེན་པའི་ཞལ་འཛུམ། ཡོན་ཏན་ལྷུན་ལ་རྫོགས་པའི་རྒྱན་ཆ་སོགས་གཤིས་ལུགས་དང་མཐུན་པའི་དགེ་སྦྱོར་སོ་སོ་ནས་དྲན་པའམ། བསྡུ་ན། ལྷ་སྐུའི་རྣམ་པ་
བཀྲ་ས་ལེར་སྣང་བ་དེའང་སྣང་ལ་རང་བཞིན་མ་གྲུབ་པ་ནམ་མཁའི་ལམ་དུ་དབང་པོའི་གཞུ་རིས་བྲིས་པ་ལྟ་བུ། སྤྲོས་བྲལ་ཆོས་ཉིད་དེ་བཞིན་ཉིད་ཀྱི་ཡོན་ཏན་རྣམས་མཚན་མའི་ཚུལ་དུ་ཤར་བ་ལ་འཛིན་མེད་ཞེན་མེད་ཀྱི་སྒོམ་པ་དང་། བསམ་མེད་
དམིགས་མེད་ཀྱི་ལྟ་བས་རྒྱས་ཐེབ་པར་བྱ། གསུམ་ཀའང་ཧ་ཅང་གློད་དྲག་པ་དང་འཇུར་དྲག་པ་མ་ཡིན་པར་སྒྲིམ་གློད་རེས་འཇོག་ཏུ་བསླབས་པས་ཏིང་ངེ་འཛིན་མྱུར་དུ་སྐྱེ་བར་འགྱུར་རོ། །བཞི་པ་ནི། རང་གི་སྙིང་གར་ཟླ་བའི་དཀྱིལ་འཁོར་གྱི་སྟེང་དུ་
#* ཧི དམར་པོའི་མཐར་གཟུངས་སྔགས་དང་སྙིང་པོའི་ཕྲེང་བ་གཡས་སྐོར་དུ་འཁོར་བ་ལས་འོད་ཟེར་འཕྲོས། ནད་གདོན་སྡིགས་སྒྲིབ་དུས་མ་ཡིན་པའི་འཆི་བ་སྦྱངས། བ་སྤུའི་བུ་ག་ནས་ཕྱིར་འཕྲོས། འཇིག་རྟེན་གྱི་ཁམས་ཐམས་ཅད་ལ་ཁྱབ། འགྲོ་བ་ཁོ
ཀུན་གྱི་སྒྲིབ་གཉིས་སྦྱངས་ནས་ཚེ་བསོད་དཔལ་འབྱོར་ལུང་རྟོགས་ཀྱི་ཡོན་ཏན་བསྐྱེད། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཐུགས་ཀ་ནས་ཚེ་དང་ཡེ་ཤེས་ཀྱི་བདུད་རྩི་བརྟན་གཡོའི་དྭངས་བཅུད་ཐམས་ཅད་བསྡུས་ཏེ་རང་གི་སྤྱི་གཙུག་ནས་
ཞུགས༑ ལུས་ཐམས་ཅད་གང་བས་འཆི་མེད་ཚེའི་དངོས་གྲུབ་ཐོབ་པར་གྱུར། ཅེས་མོས་ལ། གཟུགས་རིང་དང་སྙིང་པོ་ཅི་ནུས་བཟླ། བསྙེན་ཚད་ཀྱང་རབ་མཚན་མའི་བསྙེན་པ་རྟགས་མཐོང་
། འབྲིང་དུས་བསྙེན་ཟླ་བ་དྲུག ཐ་མ་གྲངས་བསྙེན་
གྲུབ་རྒྱལ་ཚོ་ཁྲིད་



གཟུངས་རིང་བྱེད་ན་འབུམ་ཕྲག་བཞི། སྙིང་པོ་བྱེད་ན་འབྲུ་འབུམ་མོ། །གསུམ་པ་ལ་གསུམ། འོད་གསལ་གྱི་ངང་དུ་བསྡུ་བ། ཟུང་འཇུག་གི་སྐུར་ལྡང་བ། བསྔོ་སྨོན་ཟུང་འབྲེལ་གྱིས་རྒྱས་གདབ་ཅིང་སྤྱོད་ལམ་ལ་འཇུག་པའོ། །དང་པོ་ནི། ཐུན་
འཇོག་པར་འདོད་པ་ན། མཆོད་བསྟོད་འདོད་དོན་གསོལ་བ་རྣམས་བྱས་ནས། སྣོད་བཅུད་ཐམས་ཅད་འོད་དུ་ཞུ་ནས་རང་ལ་ཐིམ། རང་ལྷར་གསལ་བ་དེའང་ཡས་མས་རིམ་པའི་ཚུལ་གྱིས་འདུས་ཏེ་མཐར་ཐུགས་ཀའི་སྔགས་ཕྲེང་ལ་ཐིམ། དེ་ཧི ལ་
ཐིམ༑ དེའང་གྱེན་རྫོགས་སུ་ཡལ་ནས་ནཱ་ད་ཤིན་ཏུ་ཕྲ་བར་གྱུར་པ་ལ་སེམས་གཟུང་། མཐར་དེའང་ཡལ་ནས་སྤྲོས་བྲལ་སྟོང་པ་ཉིད་ཀྱི་ངང་དུ་དང་པོ་ཧྲིལ་གྱིས་བསྒྲིལ། བར་དུ་ལྷོད་ཀྱིས་གློད། ཐ་མ་རང་སོ་གཟུང་བའི་ཚུལ་གྱིས་ཡུན་རིང་དུ་བསྐྱང་
སྒྱུ བར་བྱའོ། །གཉིས་པ་ནི། དེ་ལས་ལྡང་བར་འདོད་པ་ན། སྐད་ཅིག་གིས་རང་ཉི་ཚེ་དཔག་མེད་པའི་སྐུ་སྣང་སྟོང་སྒྱུ་མའི་རང་བཞིན་ཅན་དུ་གསལ་བའི་གནས་གསུམ་ཡི་གེ་གསུམ་གྱིས་མཚན་པར་མོས། གསུམ་པ་ནི། དགེ་བ་འདི་ཡིས་མྱུར་དུ་
བདག ཚེ་དཔག་མེད་མགོན་འགྲུབ་གྱུར་ནས། །སོགས་དང་། གཞན་ཡང་ཐེག་པ་ཆེན་པོའི་བསྔོ་སྨོན་སྤྱི་དང་། བྱེ་བྲག་གནས་སྐབས་འཆི་མེད་ཀྱི་ཚེ་བརྙེས་ཤིང་ཆོས་མཐུན་གྱི་དཔལ་འབྱོར་རྒྱས་པའི་སྨོན་ལམ་མང་དུ་བཏབ་ལ། ཉལ་ལྡང་ཁ་ཟས་
འགྲོ་འདུག་ལ་སོགས་པ་ལམ་དུ་འགྱུར་བའི་ཐབས་ཀྱི་རྣལ་འབྱོར་བསྐྱེད་རིམ་སྤྱིའི་རིག་པས་འཕྲུལ་ཤེས་པར་བྱའོ། །གཉིས་པ་རྫོགས་པའི་རིམ་པ་ལ་གསུམ། སྦྱོར་བ། དངོས་གཞི། མཇུག་གི་བྱ་བའོ། །དང་པོ་ལ་གཉིས། ལུས་ཀྱི་གནད་འཆིང་བ་
12



བཅུ་དྲུག
།དང་། དམིགས་པའི་གནད་གསལ་བའོ། །དང་པོ་ནི། བསམ་གཏན་གྱི་གནོད་པས་དབེན་ཞིང་ཉམས་དགའ་ཡིད་སྤྲོ་བའི་གནས་སུ། ནང་ཚང་དང་ལྡན་པའི་བདེ་བའི་སྟན་ལ་ལུས་གནད་རྐང་པ་རྡོ་རྗེ་སྐྱིལ་ཀྲུང་། ལག་པ་
མཉམ་གཞག སྒལ་ཚིགས་བསྲང་། མགྲིན་པ་དགུག ལྕེ་རྐན་ལ་སྦྱར། མཆུ་དང་སོ་ཅུང་མ་རེག་པ། མིག་སྣ་རྩེའི་ཐད་ཀྱི་བར་སྣང་ལ་ཧད་དེ་ལྟ་བ་སྟེ་རྣམ་པར་སྣང་མཛད་ཀྱི་ཆོས་བདུན་དང་ལྡན་པས་འཁོད། གཉིས་པ་ལ་གསུམ། ལུས་ཀྱི་སྟོང་
ར༔ རྩའི་སྟོང་ར། རླུང་གི་སྟོང་རའོ། །དང་པོ་ནི། རང་ཉིད་ཚེ་དཔག་མེད་ཞལ་ཕྱག་རྒྱན་ཆ་ཡོངས་སུ་རྫོགས་པར་གསལ་བའི་སྐུ་ལུས་ཀྱི་ནང་ཐམས་ཅད་ཕྲུ་མ་ཕུས་བཏབ་པ་ལྟར་སྟོང་སོང་ངེ་བ། འོད་ཀྱི་རང་བཞིན་ཅན། སོར་མོའི་རྩེ་དང་བ་སྤུའི་
མཐར་ཐུག་པ་སྟོང་ཕྱ་ལེ་བར་བསྒོམ་མོ། །གཉིས་པ་ནི། ལུས་ཀྱི་དབུས་དྲང་པོར་རྩ་དབུ་མ་ཕྱི་སྔོ་ལ་.ཕྱི་སྲེག་རྩ་དང་། ནང་དབུ་མའི་དོན་ཏེ་ཐུན་མོང་དང་ཁྱད་པར་གྱི་གནད་ཚང་། མཆན། ནང་དམར་བ། ཕྲ་སྦོམ་རང་གི་སྲིན་མཛུབ་ཀྱི་ཚད་ཙམ། ཡར་སྣ་སྤྱི་བོ་དང་མར་ ཚོ
ཟླ སྣ་ལྟེ་འོག་སོར་བཞིར་ཟུག་པའི་གཡས་སུ་རོ་མ་དམར་མོ་དང་། གཡོན་དུ་རྐྱང་མ་དཀར་མོ་གཉིས་དྷཱ་ཏི་ལས་སུམ་འགྱུར་གྱི་ཕྲ་བ། མར་གྱི་སྣ་གཉིས་ཅུང་ཟད་གུག་སྟེ་དབུ་མའི་ནང་དུ། ཆུད་པ། འཁོར་ལོ་བཞི་གྱེས་མཚམས་སོ་སོར་རྩ་གསུམ་སྒྲུབ་
གཅིག་ཏུ་འབྲེལ་བ། ཡར་སྣ་གཉིས་མགོ་བོའི་ནང་ནས་གུག་སྟེ་སྣ་བུག་གཉིས་སུ་ཟུག་པ། སྤྱི་བོའི་ནང་དུ་རྩ་འདབ་སུམ་ཅུ་སོ་གཉིས་དམར་ལ་དཀར་བའི་མདངས་ཅན། མགྲིན་པར་རྩ་འདབ་དྲུག་ཤིན་ཏུ་དམར་བ། སྙིང་གར་རྩ་འདབ་བརྒྱད་དམར་ལ་
གྲུབ་རྒྱལ་ཚེ་ཁྲིད་



སྔོ་བའི་མདངས་ཅན། ལྟེ་བའི་དྲུག་ཅུ་རྩ་བཞི་དམར་ལ་སེར་བའི་གདངས་ཆགས་པ། ཐམས་ཅད་ཀྱང་རྩའི་གཙོ་མོ་ལས་གདུགས་ཀྱི་རྩིབས་མ་ལྟར་གྱེས་ཤིང་། ལྟེ་སྙིང་དང་། དཔྲལ་མགྲིན་སོ་སོར་ཅུང་ཟད་ཁ་སྦྱོར་བའི་རྣམ་པ་ཅན་ཕྲ་ཞིང་དྭངས་ལ་
རྙོག་པ་མེད་པ། ནང་ཐམས་ཅད་སྟོང་པའི་སྦུ་གུ་སེག་གེ་བར་བསྒོམས་ལ་གསལ་སྣང་མ་སྐྱེས་ཀྱི་བར་དུ་སེམས་ཡུན་རིང་དུ་གཟུང་། གསུམ་པ་ནི། སྣ་བུག་གཡོན་དང་། གཡས་དང་། དབུས་ནས་རླུང་ལྷག་མ་མ་ལུས་པ་ཚར་རེ་ཕྱིར་འབུད། ནད་
གདོན་སྡིག་སྒྲིབ་མ་ལུས་པ་སངས་ཀྱི་དག་པར་བསམ་པ་སྟེ་རླུང་རོ་ལན་གསུམ་བསལ་བའི་རྗེས་སུ། ཅུང་ཟད་ངལ་གསོ་ལ་ཤེས་པ་རྣལ་དུ་དབབ་བོ། །གཉིས་པ་དངོས་གཞི་ལ་གསུམ། གནས་པ་རྩ། གཡོ་བ་རླུང་། བཀོད་པ་བྱང་ཆུབ་ཀྱི་སེམས་ཀྱི་
# རྣལ་འབྱོར་ལ་བརྟེན་ནས་ཚེ་བསྲིང་བའོ། །དང་པོ་ནི། དབུ་མའི་ཡས་སྣར་ཧཾ་ཡིག་བྱང་ཆུབ་སེམས་ཀྱི་ངོ་བོ་ཚེ་དཔག་མེད་དཀར་ལ་འཚེར་བ། མས་སྣར་ཨ་ཤད་གཏུམ་མོའི་མེའི་ངོ་བོ་ཚེ་དཔག་མེད་དམར་ལ་དྭངས་པ། གཉིས་ཀའང་རྒྱན་དང་རྣམ་
འགྱུར་རྫོགས་པར་གསལ་གདབ། དེ་ནས་ལྟེ་བའི་ཚེ་དཔག་མེད་ལ། ཨརྒྱུ་སོགས་དང་། དྲི་མེད་གཞོམ་བྲལ་གྱིས་མཆོད་བསྟོད། ཨཱ་ཡུ་ཁེ་ལན་གསུམ་གྱིས་གསོལ་བ་བཏབ་པས། ཐུགས་ཀའི་ཧཱི ཡིག་ལས་འོད་ཟེར་འཕྲོས། བླ་ཚེ་ཆད་པ་
ཉམས་པ་ཡར་བ་ལ་སོགས་པ་བསྡུས། བུམ་པར་བྱོན། བདུད་རྩི་དམར་པོར་གྱུར། ཁོལ་ཞིང་ལུད་པ་དྲོད་ཀྱི་རང་བཞིན་ཅན་དེས་ལྟེ་བའི་རྩ་འཁོར་ཐམས་ཅད་ཁེངས། རྩེ་སྐམ་པ་རྣམས་སྤང་། ཞར་བ་སོས། ཆད་པ་མཐུད། འཛིངས་པ་རྣམས་
，



༄༅། །ཁྲོལ་གྱིས་སོང་ནས་རྩ་ཐམས་ཅད་བདུད་རྩིས་དམར་ལྟེམ་གྱིས་གང་། ཡར་ལུད། རིམ་བཞིན་སྙིང་ག མགྲིན་པ། སྤྱི་བོའི་འཁོར་ལོ་རྣམས་བདུད་རྩི་དམར་པོ་དྲོད་ཀྱི་རང་བཞིན་ཅན་དེས་ཁེངས་པར་བསམས་ལ། ཨོཾ་
ཨ་མཱ་ར་ཎི་ཛཱི་བནྟི་ཡེ་སྭཱ་ཧཱ། ཞེས་སྙིང་པོ་བརྒྱ་རྩ་ལ་སོགས་པ་ཡིད་བཟླས་བྱ། ཡང་སྤྱི་བོའི་ཚེ་དཔག་མེད་ལ་མཆོད་བསྟོད་གསོལ་གདབ་བྱས་པས། ཐུགས་སྲོག་འོད་ཀྱིས་བླ་ཚེ་ཡར་བ་བསྡུས། བུམ་པར་བདུད་རྩི་དཀར་པོར་གྱུར། ཁོལ་ཞིང་ལུད་
པ་བདེ་བའི་རང་བཞིན་ཅན་དེས་ཐོག་མར་སྤྱི་བོ་དང་། རིམ་བཞིན་མགྲིན་པ་ནས་ལྟེ་བའི་བར་བདུད་རྩི་དཀར་པོ་བདེ་བའི་རང་བཞིན་ཅན་གྱིས་ཁེངས་པར་བསམས་ལ་སྙིང་པོ་ཡིད་ཀྱིས་བཟླ་བ་བཅས་གོང་གིས་འགྲེ། ཡང་ལྟེ་བའི་ལྷ་ལ་མཆོད་བསྟོད་
# གསོལ་གདབ་འོད་ཟེར་སྤྲོས་པས་འབྱུང་བ་རླུང་གི་བཅུད་བསྡུས། བདུད་རྩི་དམར་པོའི་རྣམ་པས་མས་ནས་ཡར་ཁེངས། སྤྱི་བོའི་ལྷ་ལ་མཆོད་བསྟོད་གསོལ་གདབ་འོད་ཟེར་སྤྲོས་པས་རླུང་བཅུད་བསྡུས། བདུད་རྩི་དཀར་པོའི་རྣམ་པས་ཡས་ནས་མར་
ཀླུ |ཁེངས༑ དེས་མཚོན་པར། མེ། ཆུ། ས། འཇིག་རྟེན་པ་དང་། འཇིག་རྟེན་ལས་འདས་པའི་བཅུད་བསྡུ་བའི་དམིགས་སྐོར་བདུན་པོ་རེ་རེ་བཞིན་ལྷ་གཉིས་ཀ་ལ་སྦྱར་ཏེ། མས་ནས་བདུད་རྩི་དམར་པོ་དང་། ཡས་ནས་དཀར་པོ་འབའ་ཞིག་གིས་
ཁེངས་པར་དམིགས་ལ། མཐར་བདུད་རྩི་དཀར་དམར་གྱིས་ལུས་ཀྱི་ནང་ཐམས་ཅད་ཁེངས། རྩ་ཁམས་ཀྱི་ཉེས་སྐྱོན་སྦྱངས། ལུས་ཀྱི་ཟུངས་དང་སེམས་ཀྱི་རྟེན་དུ་གྱུར། རྩའི་མདུད་པ་གྲོལ། རྡོ་རྗེའི་སྐུ་ཐོབ་པར་མོས། གཉིས་པ་ལ་གསུམ། རླུང་
265
བཅུ་བདུན་ གྲུབ་རྒྱལ་ཚེ་ཁྲིད་



རྡོ་རྗེའི་བཟླས་པ། བུམ་པ་ཅན། འཛིན་གཏོང་རེས་འཇོག་ལ་བསླབ་པའོ། །དང་པོ་ལ་གཉིས། ཐུན་མོང་དང་
། ཁྱད་པར་རོ། །དང་པོ་ནི། རླུང་ནང་དུ་འཇུག་པ་ཨོཾ་གྱི་སྒྲ་གདངས་ལྡན་པས་འཁོར་འདས་ཀྱི་ཚེ་བཅུད་བཀྲག་མདངས་ཡོན་ཏན་ཐམས་
ཅད་འུབ་ཀྱིས་བསྡུས། སྣ་བུག་ནས་ཞུགས། དབུ་མར་ཐིམ་པས་འཆི་མེད་ཚེའི་དངོས་གྲུབ་ཐོབ། རླུང་ནང་དུ་གནས་པ་ཨཱཿ འི་སྒྲ་གདངས་ལྡན་པས་བརྟན་ཅིང་ནུས་ལྡན་དུ་བྱས། རླུང་ཕྱིར་དབྱུང་བ་ཧཱུྃ་གི་སྒྲ་དང་ལྡན་པས་ནད་གདོན་སྡིག་སྒྲིབ་དུས་མ་
ཡིན་པའི་འཆི་བ་ཐམས་ཅད་རྡུལ་འཚུབས་ལྟར་ནག་བུན་གྱིས་ཕྱིར་ཐེན་པར་བསམས་ལ། འབྱུང་འཇུག་གནས་གསུམ་མ་ནོར་བར་རང་བབས་སུ་བརྒྱ་སྟོང་ལ་སོགས་པ་བགྲང་ངོ་། །འདི་ཁོ་ན་ལ་ཐུན་བཞིའམ་དྲུག་གི་རིམ་པས་བསླབས་པས། མངོན་
ཤེས་ཕྱོགས་མེད་དུ་འཆར། ཚེ་སྲིང་། ཁྱད་པར་ཆུ་དང་ཐོག་རྡིབ་པ་སོགས་གློ་བུར་འཆི་རྐྱེན་གང་གིས་ཀྱང་མི་ཚུགས། ལོ་གཅིག་གི་ནང་དུ་སྔ་དྲོའི་ཆ་ལ་སྟོང་སྟོང་བསྒོམས་ན་ཚེ་ཇི་ཙམ་ཐུབ་པ་དེ་འདབ་ཏུ་འགྱུར། ཞག་བདུན་གྱི་ནང་དུ་འབུམ་ཕྲག་
གཅིག་བསྒོམས་ན་ཞག་བདུན་གྱི་ཚེ་ལས་མེད་པའང་ལོ་ལྔ་ཅིས་ཀྱང་ཚེ་བསྲིང་བར་འགྱུར་རོ། །འདི་རྣམས་ནི་མྱོང་བས་གྲུབ་པ་ཐེ་ཚོམ་མེད་དོ་ཞེས་གོང་མ་དག་གསུངས། གཉིས་པ་ནི། རྐྱང་མ་རླུང་རྒྱུ་བའི་དུས་སུ་སྲོག་རླུང་འཇུག་པ་འདྲེན་པ་
སྟེ༑ དེའང་རླུང་སྣ་བུག་གཉིས་གང་རུང་ནས་རྟག་ཏུ་རྒྱུ་བ་མི་ཤིས་པས་དེ་དང་། སྣ་བུག་མཉམ་རྒྱུ་བཅས་རེས་མོས་སུ་སྤོ་བའི་ལག་ལེན་ནི། ལུས་གནད་བསྲང་། ལག་གཡོན་པའི་མཐིལ་གྱིས་གཡས་པའི་མཆན་འོག་མནན། དེའི་སྟེང་ནས་གཡས་
266
ས



༄༅། །པའི་བར་ལྷས་མནན། རྡོ་རྗེ་ཁུ་ཚུར་དཔུང་མགོ་གཡས་སུ་བསྒྲིལ་བ་དང་མཉམ་དུ་མགྲིན་པ་གཡས་སུ་གཅུ། ཡང་། དེའི་ངང་ལས་ལག་གཡས་པའི་རྡོ་རྗེ་ཁུ་ཚུར་གྱིས་དཔྱི་མགོ་གཡས་པའི་ཐད་དུ་བརྐྱངས་ཏེ་
བསྒྲིལ༑ མགྲིན་པ་རྒྱབ་ཏུ་དགྱེ་ཞིང་གཡོན་དུ་གཅུ། ཡང་། ལག་མཐིལ་གཡས་པ་འགྲམ་པ་གཡས་པར་སྦྱར། སྲིན་ལག་གིས་སྣ་བུག་གཡས་བཀག་སྟེ། གཡོན་ནས་རླུང་ཤུགས་དྲག་པོ་ལན་ཁ་ཡར་བུས་པས་འཕོ་གསུངས། སྲོག་འདྲེན་པ་
དངོས་ནི་འཇུག་པ་ལ་རྩེ་གཅིག་ཏུ་སེམས་གཏད། གནས་དང་ལྡང་བ་བཏང་སྙོམས་སུ་འཇོག་པ་གྲངས་སུ་བགྲང་བ་ཁོ་ནས་ཀྱང་དུས་མ་ཡིན་པའི་འཆི་བ་ཟློག་པ་རྒྱུད་ལས་གསལ་བར་གསུངས་ཤིང་། ཁུངས་ཐུབ་ཀྱི་རྒྱ་གཞུང་མང་པོར་བསྔགས་བརྗོད་
འཚ |ཆེའོ། །གཉིས་པ་བུམ་པ་ཅན་ནི། རླུང་རོ་ལན་གསུམ་བསལ། འོག་རླུང་དང་པོར་གཟུང་བགེགས་ཅུང་ཟད་ཆེ་བས། ཐོག་མར་སྟེང་རླུང་ཤིན་ཏུ་དལ་བར་བརྡུབ། དེ་རྫོགས་པ་དང་འོག་རླུང་ཅུང་ཟད་འཐེན་ལ་ཁ་སྦྱོར། གསུས་པ་ཐེར་བྱས་ལ་གནོད་
ཅིང་དགང་། མི་ཐུབ་སྙམ་བྱེད་པ་དང་གཡས་ནོན་གཡོན་ནོན་གྱི་ཚུལ་དུ་གཞིལ། མི་ཐུབ་ན་དང་པོ་དལ་བུས་དང་། མཐར་སངས་ཀྱིས་བུས་ལ་འཕང་བ་སྟེ་དེ་ལྟར་སྦྱོར་བ་བཞི་ལྡན་དུ་བསྒོམ། གོམས་ནས་འོག་གི་འཛིན་གཏོང་གི་དམིགས་པའང་སྦྱར་
རོ༑ །གསུམ་པ་འཛིན་གཏོང་རེས་འཇོག་ནི། རྩ་འཁོར་ཚེ་དཔག་མེད་གཉིས་དང་བཅས་པ་སྔར་ལྟར་གསལ། རླུང་བུམ་ཅན་དང་ཆ་འདྲ་བར་དལ་བུས་འཛིན་གཏོང་བྱེད། དམིགས་པ་དངོས་ཡིག་རྙིང་ལས། སྲོག་ཐུར་གཉིས་ཀའི་རླུང་གཏོང་བ་ན་ལྟེ་
67
བཅོ་བརྒྱུད་ གྲུབ་རྒྱལ་ཚོ་ཁྱེད་



རྒྱུད་སྡེ་ཀུན་བཏུས་
འོག་གི་ཚེ་དཔག་མེད་ཀྱི་བུམ་པ་ནས་ཉི་མའི་བདུད་རྩི་བྱུང་བས་ལྟེ་བའི་རྩ་འདབ་ཁེངས། འཛིན་པའི་དུས་སུ་སྟེང་གི་རླུང་བཟུང་བས་སྤྱི་བོའི་ཚེ་དཔག་མེད་ཀྱི་བུམ་པ་ནས་ཟླ་བའི་བདུད་རྩི་བྱུང་བས་སྤྱི་བོའི་རྩ་འདབ་ཁེངས། ཡང་གཏོང་བའི་དུས་སུ་ཉི་
མས་སྙིང་གའི་རྩ་འདབ་ཁེངས། ཡང་བཟུང་བས་མགྲིན་པའི་རྩ་འདབ་ཁེངས། ཡང་གཏོང་བའི་དུས་མགྲིན་པར་ཉི་མ་བྱོན་པས་ཉི་ཟླ་འདྲེས་པས་ཁེངས། ཡང་བཟུང་བས་ཟླ་བ་སྙིང་གར་བྱོན་པས་ཉི་ཟླ་འདྲེས་པས་ཁེངས། ཡང་གཏོང་བ་ན་ཉི་མ་སྤྱི་
བོར་བྱོན་པས་ཉི་ཟླ་འདྲེས་པས་སྤྱི་བོ་ཁེངས། ཡང་བཟུང་བས་ལྟེ་བར་ཟླ་བ་བྱོན་པས་ཉི་ཟླ་འདྲེས་པས་ཁེངས། ཉི་མ་མར་བྱོན་ཟླ་བ་ཡར་བྱོན་པར་བསམས་ལ་ལྷོད་གློད་ལ་ངལ་གསོ། ཡང་སྔར་བཞིན་བསྒོམ་མོ་ཞེས་གསུངས། འོན་ཀྱང་བླ་མའི་ཞལ་
ལུང་ངུ་། སྟེང་རླུང་ཕྱིར་བཏང་བ་དང་ལྷན་ཅིག་འོག་རླུང་འཐེན་པས་ལྟེ་བའི་བདུད་རྩི་དམར་པོས་ལྟེ་འཁོར་ཁེངས། འོག་རླུང་སོར་འཇོག་པ་དང་སྟེང་རླུང་མནན་པས་སྤྱི་བོའི་བདུད་རྩི་དཀར་པོས་སྤྱི་བོ་ཁེངས། དེས་འགྲེས་ཏེ་རླུང་སྦྱོར་རེ་རེས་རིམ་པར་
བསྐུལ་བས་དྲོད་ཀྱི་བདུད་རྩི་འབར་ཞིང་བདེ་བའི་བདུད་རྩི་འཛག མཐར་རྩ་ཁམས་ཐམས་ཅད་བདུད་རྩི་དཀར་དམར་གྱིས་ཁྱབ་པས། བདེ་དྲོད་མི་རྟོག་པའི་ཡེ་ཤེས་སྐྱེས། འཆི་མེད་འཇའ་ལུས་རྡོ་རྗེའི་སྐུ་ཐོབ་པར་མོས་པ་སྟེ་འདི་གཉིས་གང་རུང་ཉམས་
སུ་བླང་གསུངས་སོ། །གསུམ་པ་ཐིག་ལེའི་རྣལ་འབྱོར་ལ་གཉིས། ཀུན་རྫོབ་བྱང་སེམས་དབབ་ཟློག་དང་། དོན་དམ་བྱང་སེམས་ངོ་སྤྲོད་པ་ལ་བརྟེན་ནས་ཚེ་བསྲིང་བའོ། །དང་པོ་ལ་གསུམ། སྦྱོར་བ་འདུ་ཤེས་གསུམ་ལྡན། དངོས་གཞི་དབབ་ཟློག་
268



རྡ
བཅུ་དགུ་
༄༅། །དགའ་བཞི། རྗེས་ཕྱག་རྒྱ་ཆེན་པོའི་ཡེ་ཤེས་ལ་བསླབ་པའོ། །དང་པོ་ནི། རང་ཉིད་ཚེ་དཔག་མེད་དུ་གསལ་བའི་པང་དུ་ཡུམ་གོས་དཀར་མོ་ཟླ་ཤེལ་མདངས་ཅན་གཡས་པདྨ་དམར་པོ་འདབ་བརྒྱད། གཡོན་ཚེ་བུམ་འཛིན་
པ༑ ཞབས་པདྨའི་སྐྱིལ་ཀྲུང་གིས་འཁྱུད་པར་བསྒོམ་པ་ལྷའི་འདུ་ཤེས། རྩ་འཁོར་ཚེ་དཔག་མེད་གཉིས་དང་བཅས་པར་གསལ་བ་དང་། ཡབ་ཀྱི་གསང་བ་ཧཱུྃ་ལས་རྡོ་རྗེ་ཧཱུྃ་གིས་མཚན་པ། ཡུམ་གྱི་མཁའ་ལཿ ལས་པདྨ་ཨཱཿ ས་མཚན་པ། གཉིས་
ཀའི་བུ་ག་ཕཊ་ཀྱིས་བཀག་པར་བསམ་པ་ཆོས་ཀྱི་འདུ་ཤེས། ཐབས་འདི་ལ་བརྟེན་ནས་འཕོ་མེད་ལྷན་སྐྱེས་ཀྱི་ཡེ་ཤེས་དང་འཆི་མེད་འཇའ་ལུས་རྡོ་རྗེའི་སྐུ་མངོན་དུ་བྱའོ་སྙམ་པ་བདེ་བ་ཆེན་པོའི་འདུ་ཤེས་སོ། །གཉིས་པ་ནི། ཡབ་ཡུམ་སྙོམས་པར་
# ཞུགས༑ རྗེས་ཆགས་ཀྱི་མེས་བསྐལ་བས་ལྟེ་འོག་ཚེ་དཔག་མེད་ཀྱི་བུམ་པ་ནས་བདུད་རྩི་དམར་པོ་དྲོད་ཀྱི་རང་བཞིན་གྱེན་དུ་སོང་། འཁོར་ལོ་བཞི་རིམ་གྱིས་གང་། མཐར་དྭངས་མ་དམར་པོ་ཡུངས་འབྲུ་ཙམ་སྤྱི་བོའི་ཚེ་དཔག་མེད་དཀར་པོའི་པང་དུ་ལཾ
ཊྛ བྱོན༔ ཡུམ་གོས་དཀར་མོ་དམར་མོར་གྱུར་པས་ཡབ་ལ་འཁྱུད་དེ་སྙོམས་འཇུག་མཛད་པའི་སྦྱོར་མཚམས་ནས་བདུད་རྩི་དཀར་པོ་བབས། འཁོར་ལོ་བཞི་རིམ་གྱིས་གང་། ཡས་བབས་ཀྱི་དགའ་པ་བཞི་སྐྱེས། མཐར་དྭངས་མ་དཀར་པོ་ཡུངས་འབྲུ་
% ཙམ་ལྟེ་འོག་ཚེ་དཔག་མེད་དམར་པོའི་པང་དུ་བྱོན། ཡུམ་གོས་དཀར་མོར་གྱུར་པས་སྙོམས་པར་ཞུགས། སྦྱོར་མཚམས་ནས་བདུད་རྩི་དམར་པོ་བབས། གྱེན་དུ་འབར་ནས་འཁོར་ལོ་བཞི་ཁེངས། མས་བརྟན་གྱི་དགའ་བ་བཞི་རྒྱུད་ལ་སྐྱེས། ལུས་
གྲུབ་རྒྱལ་ཚེ་ཁྲིད་



ཐམས་ཅད་བདེ་དྲོད་འབར། སྟོང་བཞིའི་འོད་གསལ་མཐར་ཕྱིན་པའི་ཟུང་འཇུག་གི་ཡེ་ཤེས་སྐྱེས། འཇའ་ལུས་རྡོ་རྗེའི་སྐུ་འགྲུབ་པར་བསམ། འདི་ལ་གོམས་ནས་ཤེར་དབང་གི་ལམ་མཐར་ཕྱིན་པའི་བོགས་འདོན་དུ། ཡུམ་གྱི་སྐུ་ལ་རྩ་འཁོར་སོགས་གསལ། དེར་ཚེ་བཅུད་བསྡུ། སྙོམས་
འཇུག་གིས་རང་ལ་དྲངས་པ་གུང་དུ་སྦས་པའི་ཞལ་ཤེས་སོ། གསུམ་པ་ནི། དགའ་བཞི་དཔེའི་ཡེ་ཤེས་ཀྱིས་དྲངས་པའི་བདེ་བ་དང་སྟོང་པ་དབྱེར་མི་ཕྱེད་པ་དོན་དམ་ཕྱག་རྒྱ་ཆེན་པོའི་རང་ངོ་བསྐྱང་བ་སྟེ། དེའང་རང་ལུས་ལྷ་སྐུ་སྣང་སྟོང་སྒྱུ་མ་དང་། སེམས་རྒྱུད་བདེ་
ཆེན་ཟག་པ་མེད་པའི་ཉམས་མྱོང་ཡིད་ཡུལ་དུ་བྱས་ལ་གནས་ལུགས་ཀྱི་ངང་དུ་མཉམ་པར་གཞག་གོ །གཉིས་པ་ནི། མ་སྐྱེས་པའི་ཤེས་པ་ཐམས་ཅད་རྣམ་པར་བརྟགས་པའི་བློས་མ་བསླད་པ་སྤྲོས་བྲལ་ཆོས་ཀྱི་སྐུ། སྐྱེས་པའི་ཤེས་པ་ངོ་ཤེས་གསལ་
སྟོང་དུ་གྲོལ་བ་ལོངས་སྤྱོད་རྫོགས་པའི་སྐུ། སྐྱེས་པ་དང་མ་སྐྱེས་པའི་ཤེས་པ་ཐམས་ཅད་གཉུག་མ་རང་སོ་ཚུགས་པ་ལ་བརྟེན་ནས་རྟེན་ཅིང་འབྲེལ་འབྱུང་གི་རོལ་པར་རྟོགས་པ་སྤྲུལ་པའི་སྐུ་སྟེ། གཞི་དུས་ཀྱི་སྐུ་གསུམ་དབྱེར་མེད་ཕྱག་རྒྱ་ཆེན་པོ་ཤེས་པ་ལ
སྐད་ཅིག་མ་གཅིག་གི་སྟེང་དུ་རྫོགས་པར་ངོ་ཤེས། འཁྲུལ་རྟོག་ཡེ་ཤེས་སུ་ཐག་ཆོད། གཉིས་སྣང་རང་གྲོལ་གྱི་ཉམས་མྱོང་ལ་བརྟེན་པ་ཐོབ་པའི་རྟོགས་པ་དང་འབྲེལ་བའི་ལྟ་བས་བསྐྱེད་རྫོགས་ཀྱི་རྣལ་འབྱོར་ཐམས་ཅད་ལ་རྒྱས་ཐེབ་པར་བྱ་བ་ནི། རྣལ་
འབྱོར་ཀུན་གྱི་གཅེས་པའི་གནད་མཆོག་དང་ཕུལ་དུ་གྱུར་པ་ཡིན་ཅིང་། སྐྱེ་མེད་གནས་ལུགས་ཀྱི་ལྟ་བ་ལ་རྒྱུན་དུ་འདྲིས་པ་ནི་ཚེ་བསྲིང་བའི་ཐབས་ཀྱང་ཀུན་ལས་འཕགས་པའོ། །གསུམ་པ་རྗེས་ཀྱི་བྱ་བ་ལ་གསུམ། སྟེང་འོག་གི་ཚེའི་སྒོ་བསྡོམ་



པ། སྙིང་གར་ཚེའི་ཕུར་པ་གདབ་པ། བར་ཆད་འཇུག་པའི་འཕྲང་དགག་པའོ། །དང་པོ་ནི། ཐུན་འཇོག་པའི་ཚེ། དབུ་མའི་ཡར་སྣེར་ཟླ་བའི་རང་བཞིན་ཅན་གྱི་ཚེ་དཔག་མེད་དཀར་པོ་དང་། མར་སྣེར་ཉི་མའི་རང་བཞིན་
ཅན་གྱི་ཚེ་དཔག་མེད་དམར་པོས་དགག་པར་མོས། གཉིས་པ་ནི། འོག་གི་ཚེ་དཔག་མེད་ཀྱི་བུམ་ཆུ་ཡར་ལུད། སྙིང་གར་སླེབས། ཉི་མའི་དཀྱིལ་འཁོར་དུ་གྱུར། སྤྱི་བོའི་ཚེ་དཔག་མེད་ཀྱི་བུམ་ཆུ་ཕྱིར་ལུད། སྙིང་གར་སླེབས། ཟླ་བའི་དཀྱིལ་
འཁོར་དུ་གྱུར། དེ་གཉིས་ཁ་སྦྱར་བའི་དབུས་སུ་རང་གི་རླུང་སེམས་གཉིས་མེད་ཀྱི་ངོ་བོ་ཧཱུྃ་མཐིང་ག་འོད་ཟེར་ལྔ་ལྡན་འཕྲོ་བ་ལ་སེམས་ཡུན་རིང་དུ་གཏད་དོ། །གསུམ་པ་ནི། རང་གི་སྙིང་ག་ནས་བཟུང་། རྐང་ལག་གི་སྲིན་ལག་བཞི་པོའི་རྩེ་མོའི་བར་
གྱི་རྩའི་ལམ་ཁྲོ་བོའི་རང་བཞིན་གྱི་ཧཱུྃ་ཡིག་དམར་པོ་མགོ་བོ་མཛུབ་རྩེར་བསྟན་ཅིང་མེའི་ཚྭ་ཚྭ་འཕྲོ་བ་མང་པོས་བྲེང་ཆགས་སུ་གཏམས་པས་བདུད་དང་གཤིན་རྗེ་ལ་སོགས་པའི་བར་ཆད་ཐམས་ཅད་སྲུང་ཞིང་། ཚེའི་གུར་ཁང་འཇིགས་མེད་རྡོ་རྗེའི་རང་
ཀྵ བཞིན་དུ་བརྟན་པར་བསམ། སྤྲོ་ན་ཚེ་ཕུར་གདབ་པའི་རྗེས་སུ་ཚེའི་གོ་གྱོན་པ་ནི། འཁོར་ལོ་ལྔར་གཟུགས་སོགས་ཕུང་པོ་ལྔའི་ངོ་བོ་ཚེ་དཔག་མེད་དཀར་དམར་མཐིང་སེར་ལྗང་གུ་རྣམས་ལས་རང་མདོག་དང་མཐུན་པའི་འོད་ཟེར་འཕྲོས། དེའང་ཐོག་
ཚེམར་སྔོན་པོ། དེ་ནས་དམར། དཀར། སེར། ལྗང་གི་རིམ་པས་ལུས་ཐམས་ཅད་ཁྱབ། པ་སྤུའི་བུ་ག་ཐམས་ཅད་རྡོ་རྗེའི་གོ་ཁྲབ་ཀྱིས་གོ་མཚམས་མེད་པར་གཏམས་པར་བསམ་པ་སྟེ། འདི་ཉིད་བརྒྱུད་པ་གཞན་གྱི་གདམས་ངག་ལས་འབྱུང་བས་
271



ཁྲིད་ཀྱི་དཀྱུས་སུ་བསྟན་པར་མི་མཛད་ཀྱང་སྦྱོར་ན་རུང་གསུངས། མཐར་རྣམ་པར་དག་པའི་བསྔོ་སྨོན་གྱིས་རྒྱས་གདབ་ཅིང་ཤིས་པའི་ཚིག་གིས་དགེ་ལེགས་ཀྱི་སྣང་བས་ཁྱབ་པར་བྱ། ཐུན་མཚམས་སུའང་སྣང་གྲག་རྟོག་ཚོགས་ལྷ་སྔགས་ཡེ་ཤེས་ཀྱི་
རོལ་པར་ཤེས་པས། འཆི་མེད་ཚེའི་མདོ་གཟུངས་བཀླག་པ། སཱཙྪ་གདབ་པ། སེམས་ཅན་གྱི་སྲོག་སྐྱོབ་པ་སོགས་འཕྲལ་དང་ཡུན་དུ་དོན་ཆེན་འགྱུར་བའི་རྣམ་དཀར་གྱི་བྱ་བ་སྤྱི་དང་བྱེ་བྲག་པ་རྣམས་ལའང་བརྩོན་པར་བྱའོ། །དེ་རྣམས་ཀྱིས་ནི་གྲུབ་
རྒྱལ་ལུགས་ཀྱི་ཚེ་དཔག་མེད་ལྷ་གཅིག་བུམ་གཅིག་ཏུ་གྲགས་པའི་བསྐྱེད་རྫོགས་ཀྱི་ཁྲིད་རིམ་དངོས་གཞི་ལེགས་པར་བསྟན་ཟིན་ཏེ། དཔལ་ལྡན་བླ་མའི་ཞལ་ལུང་ལས་བྱོན་ཅིང་བཀའ་ཡིས་རྗེས་སུ་གནང་བ་ཁོ་ན་ལས་རང་རྟོག་གི་དྲི་མས་མ་སྦགས་པའི་
# ཡི་གེ་འདི་ལ། ཞལ་ཤེས་ཐུན་མོང་མ་ཡིན་པ་གསེར་གྱི་མཎྜལ་ཅན་རྣམས་ཀྱང་དཀྱུས་སུ་ཡོད་པས། ཚིག་བརྒྱུད་བཀའ་རྒྱུ་ཅན་གྱི་སྐོར་སྤྲོ་ན་སྦྱོར་ཆོག་པ་ལས་ཁྲིད་ཡིག་མ་བུ་ཞལ་ཤེས་དང་བཅས་པའི་ཁོག་གཞུང་མཐའ་དག་མ་ཚང་བ་མེད་པའི་ཕྱིར་
ཕྱིན་ཆད་བཅོས་བསླད་མི་བྱ་བར་ཡིད་ཆེས་པའི་གནས་སུ་བཟུང་ཞིང་དམ་མེད་ལ་མི་སྟོན་པར་གཅེས་སྤྲས་སུ་བྱ་དགོས་པ་ནི་རྩ་བརྒྱུད་བླ་མའི་བཀའ་ལུང་ངོ་། །རིམ་པ་འདི་དག་ཞག་བཅུ་གཉིས་བསྒོམས་ན་ལོ་གཅིག་གི་ཚེ་བསྲིང་། ཟླ་བ་གཅིག་བར་མ་
ཆད་པར་བསྒོམས་ན་ལོ་བཅུ་གཉིས་ཚེ་བསྲིང་། ལོ་དྲུག་ཆིག་དྲིལ་དུ་བསྒོམས་ན་འཆི་མེད་འགྲུབ་པ་ལ་ཐེ་ཚོམ་མི་ཟ། མདོར་ན་གནས་སྐབས་སུ་ཚེ་སྲིང་ཞིང་། ལུས་འདི་སྤངས་ནས་བདེ་བ་ཅན་དུ་འཚང་རྒྱ་བར་འགྱུར་བ་ནི་བརྒྱུད་པ་ནས་བརྒྱུད་པའི་
272



།གསུངས་ཡང་དག་པའི་ངེས་ཏིག་ཅན་ཡིན་ནོ། །གསུམ་པ་རྒྱུན་གྱི་ཉམས་ལེན་སྙིང་པོར་དྲིལ་བ་ནི། སྐྱབས་སེམས་སྔོན་དུ་འགྲོ་བས། མདུན་བསྐྱེད་ཡན་ལག་བཞི་རྫོགས་སམ་སྐད་ཅིག་གིས་གསལ་གདབ། མཆོད་
བསྟོད་གསོལ་བ་གདབ། དམིགས་སྐོར་གཙོ་བོ་གསུམ་དུ་བསྡུ་སྟེ། བླ་ཚེ་ཡར་བ་དགུག་པ་ལ་གཅིག འབྱུང་བཞིའི་བཅུད་བསྡུ་བ་ལ་གཅིག འཇིག་རྟེན་དང་འཇིག་རྟེན་ལས་འདས་པའི་བཅུར་བསྡུ་བ་ལ་གཅིག་སྟེ་གསུམ་པོ་སོ་སོར་ཨ་མཱ་ར་ཎི་བརྒྱ་རྩ་
ཙམ་རེ་བཟླ། དེ་ནས་མདུན་བསྐྱེད་རང་ལ་བསྟིམ། རང་སྐད་ཅིག་གིས་ཚེ་དཔག་མེད་དུ་གསལ་བའི་སྟོང་རའི་དབུས་སུ། རྩ་གསུམ་འཁོར་ལོ་བཞི་ཚེ་དཔག་མེད་དཀར་དམར་གཉིས་དང་བཅས་པ་གསལ་བཏབ་པས་རྩ། འཇམ་རླུང་བུམ་པ་ཅན་དུ་
《བཟུང་བས་རླུང་། འཛིན་གཏོང་རེས་འཇོག་གི་སྐབས་ལྟར་འབར་འཛག་གི་དམིགས་པ་བསྒོམས་པས་ཐིག་ལེ་ལ་བརྟེན་ནས་ཚེ་བསྲིང་བའི་དམིགས་གནད་ཚང་བས་འདི་ཁོ་ན་གཙོར་བཏོན་ཅིང་། དེ་ཐམས་ཅད་གནས་ལུགས་ཕྱག་ཆེན་གྱི་རྩིས་ཟིན་པར་
g །བྱ༔ ཐུན་མཐར་ཚེའི་སྒོ་བསྡམ་པ་སོགས་དཀྱུས་ལྟར་ལ། གནས་གསུམ་བསྲུང་། བསྔོ་སྨོན་བྱ། སྣང་གྲག་རིག་གསུམ་འཆི་མེད་མགོན་པོའི་གསང་བ་གསུམ་དང་། བདེ་སྟོང་དབྱེར་མེད་ཀྱི་ཡེ་ཤེས་ཀྱི་རང་བཞིན་དུ་བལྟ་བར་བྱ་སྟེ། འདི་ནི་ཁྲིད་
རིམ་ཡོངས་སུ་རྫོགས་པའི་ཚར་ཆོས་སོ། །དེ་ནས་ཚེ་བསྲིང་བའི་ཐབས་བཞི་པར་གསུངས་པ་བཅུད་ལེན་ནི་བསྐྱེད་རྫོགས་ཀྱི་ཁྲིད་དངོས་གཞིར་གཏོགས་པ་མ་ཡིན་ཀྱང་། དེ་དག་གི་བོགས་འདོན་ཡན་ལག་ཏུ་ཉེ་བར་མཁོ་བས་ཁྲིད་ཀྱི་གཤམ་དུ་སྦྲེལ་ནས་
273
ཉེར་གཅིག་ གྲུབ་རྒྱལ་ཚེ་ཁྲིད་



འཆད་པའི་ཕྱག་སྲོལ་འབྱུང་བ་ལྟར་འདིར་ཡང་ཞར་བྱུང་འཆད་པ་སྟེ། དེ་ལ་གསུམ། སྦྱོར་བ་རྫས་གསག་པ། དངོས་གཞི་ནུས་ལྡན་དུ་བསྒྲུབ་པ། རྗེས་བཅུད་ལེན་དུ་བསྙེན་པའོ། །དང་པོ་ནི། རླུང་གི་གཉེན་པོར་ར་མོ་ཤག་སྟེ། དེའང་རབ་རྒྱ་ནག་
ནས་འབྱུང་བའི་གཞིན་གསིན། འབྲིང་རྒྱ་གར་ནས་འབྱུང་བ། ཐ་མ་བོད་ཡུལ་དུ་སྐྱེས་པ་ཉིད་ཀྱང་གནས་ཆེན་ལྟ་བུའི་ས་གཙང་ཞིང་མཁྲེག་པར་སྐྱེས་པའི་ར་མེ་སྟོན་ཀ་རྩི་སྐམ་དུས་བརྐོས་ལ་གྲིབ་སྐམ་བྱས་པ་ཁྲོལ་ཙམ་བརྡུང་། ཁྲོལ་ཚག་ལྟ་བུའི་ཐབ་
མིག་ཕྲུ་བའི་སྦོ་ལོགས་ལ་མེ་མི་འཆོར་བར་ག་དར་ལེགས་པར་བྱས་པའི་ཕུ་བ་བཙུགས་པར་སྨན་བླུགས་པའི་ཁུ་བ་ལེགས་པར་གདུས་པའི་དྭངས་མ་སླར་ཡང་ལྕགས་སྣོད་དུ་བསྐོལ་བས་ལྷ་ནག་སོགས་ལྦུ་བའི་རིགས་ཐམས་ཅད་བཏོན་ལ་དུག་དབྱུང་། མེ་
དལ་བུས་བསྲིངས་ལ་ཁཎྜ་སྣམ་ཚིག་པར་བྱ། བད་ཀན་གཉེན་པོར་ཅོང་ཞི་རིགས་ལྔ་ལས་ཕོ་ལ་མོ་ཅོང་སྨུག་ཟིལ་བ་ནུ་འདྲ་བ་གཡའ་བྲག་གི་སྲུབ་ནས་འབྱུང་བ་དང་། མོ་ལ་ཕོ་ཅོང་དཀར་པོ་ཤེལ་མདོག་རྟ་སོ་བཅག་པ་འདྲ་བ་དེ་ལེགས་པར་གསུངས་
ཀྱང་༑ སྤྱི་མཐུན་དུ་ཤིས་པ་མ་ནིང་ཅོང་ཞི་དཀར་དམར་སེར་གསུམ་མདངས་ལྡན་སྣ་རིང་མཉན་པ་ཉིད་ལེགས་ཤིང་། དེའང་ཡིག་རྙིང་རྩ་བར་རྒོད་བཏུལ་བྱེད་པར་བཤད་ཀྱང་ཕྱག་ལེན་ཕལ་ཆེར་དུ་མཛོ་འོར་འདམ་འཐག་བྱས་པ་ལེགས་
གསུངས། མཁྲིས་པའི་གཉེན་པོར་འཇམ་དབྱངས་གཙོ་བོར་གྱུར་པའི་རྟག་དུ་རིགས་གསུམ་སྟེ། དེའང་སྡོང་པོ་སུམ་ཏིག་དང་མེ་ཏོག་བརྐོས་པོར་འདྲ་བ་སེར་པོ་འདབ་ལྔ་རྩེ་ཐུང་དུ་ཕྱོགས་པའི་ནང་དུ་ཐིག་ལེ་དམར་སེར་ཅན་འཇམ་དབྱངས་རྟག་
214



ཚ༄༅། ། །ངུ་། སྡོང་པོ་ལ་འདབ་ཆུང་ལྡན་པའི་རྩེར་མེ་ཏོག་དཀར་པོ་འདབ་ལྔ་ཟེའུ་སེར་པོ་རྒྱ་མདངས་ཕྲ་མོ་ཅན་མདངས་མི་གསལ་བ་སྤྱན་རས་གཟིགས་རྟག་ངུ་། མེ་ཏོག་སྔོན་པོ་ནང་དུ་ཟེའུ་འབྲུ་ནར་མོ་ཅན་མགོ་གུག་པ་ཞིག་
དང་༔ མེ་ཏོག་སྔོ་ནག་བོང་ཐུང་བ་ཞིག་ལའང་ངོས་འཛིན་པ་སྟེ་གཉིས་པོ་ཕྱག་རྡོར་རྟག་ངུ་། རིགས་གསུམ་ཀའང་སྡོང་པོ་མཐོ་རེ་ལྷག་ཙམ་ཡོད་པ་དེ་དག་མེ་ཏོག་རྒྱས་པའི་དུས་རྩ་ལོ་མེ་འབྲས་ཡོངས་རྫོགས་བཏུ། ཞིབ་པར་བཏག་ལ་ཆང་གར་མར་
༔ སྦོལ༑ ཨ་རུ་ར་རིགས་ལྔ་ལས་སྐབས་འདིར་བདུད་རྩི་ཤ་མཐུག་སེར་པོ་ཤ་ཤིན་ཏུ་རྒྱས་པ་ཟུངས་ངན་གཉེན་པོར་དབང་པོ་ལག་པ་སྟེ་སོར་མོ་གཉིས་པ་མི་རུང་ལ། སོར་མོ་ལྔ་པ་རྙེད་ན་མཆོག་དང༌། མ་རྙེད་ན་གསུམ་པས་ཀྱང་རུང་ལ་ཞིབ་བཏག་པའི་འོ་
མར་སྦྱར་ལ་ཞག་གཅིག་བསྙལ། ནངས་པར་རྟག་དུ་ཅོང་ཞི་ཨ་རུ་ར་རྣམས་ཀྱི་ཕྱེ་མ།.ཞལ་ཤེས་བཀའ་རྒྱ་མར། ཡུལ་དག་པའི་ཤ་ལྔ་བདུད་རྩི་ལྔ་ཁ་ཚར་དུ་བཏབ་གསུངས། མཆན། བཏབ་ལ་འདམ་ཐག་ཡུན་རིང་བྱ། དེ་ལ་ར་རྩེ་བའི་ཁཎཱ་དང་བུ་རམ། སྤྲ་ཚིལ་མེད་པའི་མི
སྦྱང་བཅས་བསྲེས་ལ་རིལ་བུ་རི་བོང་གི་རིལ་མ་ཙམ་དུ་གསུངས་ཀྱང་བརྟེན་དུས་ཁྱུར་མིད་བདེ་ཁྱད་ཆེ་ཆུང་སྲན་མ་ཙམ་དུ་བསྒྲིལ་བ་གྲིབ་སྐམ་དང་རིལ་འཚགས་ལེགས་པར་བྱ། དེ་རྣམས་ལ་ཐོག་མཐའ་བར་གསུམ་དུ་སྦྱོང་ཁྲུས་ནན་ཏན་ཀྱང་བྱ་དགོས་
སོ༑ །གཉིས་པ་ནི། དབེན་ཞིང་གཙང་ལ་ཉམས་དགའ་བའི་གནས་སུ་ཚེ་དཔག་མེད་ཀྱི་སྐུ་བརྙན་བཤམས་པའི་མདུན་དུ། སྟེགས་བུའི་ཁར་མཉྫི་ལ་ཐོད་པ་དུམ་བུ་གསུམ་པ། རྣལ་འབྱོར་སྲོག་ཀ་སོགས་མཚན་ཉིད་ཚང་བར་རིལ་བུ་བླུགས་ལ་དར་



[ དམར་གྱིས་དགབ། ཉེར་སྤྱོད་མཆོད་གཏོར་བཤམ། བདག་བསྐྱེད་བཟླས་པ་དང་བཅས་པ་གྲུབ་པའི་རྗེས་སུ། མདུན་གྱི་རྟེན་ལས་སྔགས་ཀྱིས་བསང་། སྭ་བྷ་ཝས་སྦྱང་། སྟོང་པའི་ངང་ལས། ཡཾ་ལས་རླུང་། རཾ་ལས་མེ། ཨ་ལས་ཐོད་པའི་ནང་
དུ་རིལ་བུ་ཤ་ལྔ་བདུད་རྩི་ལྔར་གྱུར་པ་སོ་སོར་ཧཱུཾ་ཧཱུཾ་ཧཱུཾ་ཛྲ་ཁཾ་རྣམས་ཀྱིས་མཚན་པའི་སྟེང་དུ། ཨོཾ་དཀར་ཨཱཿ དམར་ཧཱུྃ་མཐིང་ཐོ་བརྩེགས་སུ་གནས་པ། དེ་གསུམ་ལས་འོད་ཟེར་འོག་ཏུ་འཕྲོས་རླུང་གཡོས། མེ་སྦར། རྫས་རྣམས་ཁོལ་ཞིང་འོད་དུ་ཞུ་བ་
ཡེ་ཤེས་ཀྱི་བདུད་རྩི་དཀར་དམར་གྱི་རྣམ་པར་གྱུརཾ། སླར་ཡང་འབྲུ་གསུམ་ལས་འོད་ཟེར་འཕྲོས། འབྱུང་བ་བཞིའི་བཅུད་དང་དྭངས་མ་ཐམས་ཅད་འོད་ཟེར་ཁ་དོག་སྣ་ཚོགས་པའི་རྣམ་པར་བཀུག་སྟེ་རྫས་ལ་ཐིམ་པས་འཆི་མེད་གྲུབ་པའི་བཅུད་ལེན་དུ་
# གྱུར་པར་མོས་ལ། ཨོཾ་ཨཱཿ ཧཱུཾ། བརྒྱ་རྩ་བཟླ། སླར་ཡང་འབྲུ་གསུམ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་ཚེ་དང་བསོད་ནམས་དང་། ཕྱོགས་བཅུའི་རྒྱལ་བ་སྲས་དང་བཅས་པའི་ཐུགས་ཀ དཔའ་བོ་རྣལ་འབྱོར་མ་རྣམས་ཀྱི་སྦྱོར་
མཚམས་ནས་ཡེ་ཤེས་ཀྱི་བདུད་རྩི་སྤྱན་དྲངས། ཐོད་པའི་བདུད་རྩི་ལ་ཐིམ་པས་མྱོང་གྲོལ་ཡེ་ཤེས་ཀྱི་བདུད་རྩིར་གྱུར་པར་མོས་ལ། འབྲུ་གསུམ་བརྒྱ་རྩ་བཟླ་སྟེ། དེ་ལྟ་བུའི་བཟླས་དམིགས་ཡང་ཡང་བསྐྱར། རྣམ་པ་གསལ་བའི་ཆེད་དུ་གཟུངས་ཐག་
རྡོ་རྗེ་བཞག་ལ་འཛིན་ཀྱང་རུང་
། ཐུན་མཐར། ཡི་གེ་འབྲུ་གསུམ་བདུད་རྩི་དཀར་དམར་མཐིང་གའི་རྣམ་པར་ཞུ་ནས་རྫས་ལ་ཐིམ་པས། འཆི་མེད་ཚེའི་དངོས་གྲུབ་ཐོགས་མེད་དུ་སྟེར་བའི་ཡེ་ཤེས་ཀྱི་བདུད་རྩིའི་རང་བཞིན་བཅུད་ལེན་གྱི་རིལ་བུར་གྱུར་
276



ཉེར་གསུམ་ གྲུབ་རྒྱལ་ཚོ་ཁྲིད་
པར་བསམ། དེ་ལྟ་བུའི་ཚུལ་གྱིས་ཞག་གསུམ་ལྔ་བདུན་ལ་སོགས་པར་དག་ཁོར་ཡུག་ཏུ་བཅད་ཅིང་ཐུན་བཞིར་བྱས་ལ་བསྒྲུབ། ཐུན་གཉིས་ཀྱི་མཐར་སྒྲུབ་ཐབས་ནས་འབྱུང་བ་ལྟར་གཏོར་མགྲོན་སྤྱན་དྲངས་ལ་གཏོར་མ་
དབུལ་ལོ། །གསུམ་པ་ནི། དེ་ལྟར་སྒྲུབ་པ་ཐོན་ནས་རབ་བཞི་གང་ཡང་རུང་བའི་ཚེས་གཅིག་ནས་བརྩམས་ཟླ་བ་དྲུག་སོགས་བར་མ་ཆད་པར་བསྟེན་ཏེ། དེའང་ལག་གཡོན་པའི་མཐིལ་དུ་བཞག་ལ་བདུད་རྩི་བྱིན་རླབས་ཀྱི་དམིགས་པ་རྫོགས་
#|པའམ། རིལ་བུ་ལས་འོད་འཕྲོས་ཚེ་བཅུད་བསྡུ་བའི་དམིགས་པ་ཙམ་བྱས་ལ་རླུང་ནང་དུ་རྔུབ་པ་དང་ལྷན་ཅིག་སོས་མ་རེག་པར་མིད། ལྷག་མ་ཟ་འོག་དམར་པོའི་ཁུག་མར་བླུགས་ཏེ་རྟེན་གྱི་གྲལ་དུ་གཞག་པའམ། དྲོད་དང་མ་བྲལ་བར་བཅང་ཞིང་རིལ་
# བུ་མིས་མ་མཐོང་བ་དམ་ཚིག་ཡིན་ནོ། །བཅུད་ལེན་ཁོ་ན་གཙོ་བོར་བྱེད་ན་ཁ་ཟས་རགས་པ་རིམ་པར་སྤང་ཞིང་རིལ་བུ་ཐོ་རངས་གཅིག་ནས་བདུན་སོགས་རིམ་པར་བསྐྱེད་ལ་བསྟེན་པ་སོགས་སྤྱི་ལྟར་བྱ་བ་ཡིན་ལ། མི་ནུས་ན་དམ་རྫས་ཀྱི་ཚུལ་དུ་བསྟེན་མི
% པས་ཀྱང་དུས་མ་ཡིན་པའི་འཆི་བ་ཟློག་ཅིང་ཚེ་རིང་དུ་སྲིང་བ་སོགས་ཕན་ཡོན་རྒྱ་ཆེན་པོ་འཐོབ་པར་འགྱུར་རོ། །སྤྱིར་གདམས་ངག་སོ་སོར་ཚེ་བསྲིང་བའི་ཐབས་མང་དུ་བཞུགས་ཤིང་། དེ་ཐམས་ཅད་ཀྱང་ཕྱོགས་རེ་ནས་ཟབ་པ་མང་མོད། ཕྱི་ནང་གི་
འཆི་བ་བསླུ་བའི་ཐབས་ཐམས་ཅད་ཚང་ཞིང་མཆོག་ཐུན་གཉིས་ཀ་སྒྲུབ་པའི་གནད་འདྲིལ་བ་ནི་འདི་ཁོ་ན་ཡིན་པས་མཆོག་ཏུ་གཅེས་པར་བྱའོ་གསུངས་སོ། །ཨ་ཧོ་མཐོ་རིས་འཇིག་རྟེན་ནོར་གྱི་མཆོག །ཚེ་ཡི་ཀ་བ་བདེ་བླག་འཛུགས་པ་དང་། །ཟུང་



འཇུག་བདེ་སྟོང་ཕྱག་རྒྱ་ཆེར་གྲགས་པ། །དཔེ་བྲལ་མཆོག་དེ་ཚེ་འདིར་སྟེར་བའི་ཆོས། །རྒྱུད་དང་གདམས་པར་འབྲེལ་བས་ཁུངས་བཙུན་ཞིང་། །གྲུབ་པའི་མྱོང་བས་བརྒྱན་པའི་ཡིད་ཆེས་ཅན། །དབུལ་པོས་ནོར་བུའི་ཕུང་པོ་རྙེད་འདྲ་འདི། །གཟུར་
གནས་སྙིང་གི་དཔལ་བེར་ཅིས་མི་ལེན། །གྲོགས་དག་དད་བརྩོན་སྐལ་བས་མི་ཕོངས་ན། །ཟབ་ཆོས་འདི་འདྲར་གཡར་དམ་འཆའ་རིགས་ཀྱི། །རང་གཞན་རྒྱུད་ལ་མི་འབྱོར་ཡིག་ནག་ཁུར། །འུད་གོག་རྒྱབ་བརྟེན་དེ་ཡིས་ཅི་ཞིག་བྱ། །ཨེ་མ་ཚེ་
རབས་སྔ་མར་བསགས་པའི་ལས། །དམ་པས་རྗེས་བཟུང་འཁྲུལ་ཟད་ཆོས་གཤའ་མ། །རྣ་བའི་བཅུད་དུ་སོན་པའི་འཕྲོ་ལྡན་པས། །སྙིགས་དུས་སྐྱེས་ཀྱང་སྐལ་བཟང་གྲངས་སུ་ཆུད། །འོན་ཀྱང་རློམས་དང་ང་རྒྱལ་འགྲན་ཕྱིར་དུ། །བྲིས་མིན་རྗེ་བཙུན་
༼ ཐུགས་རྗེ་ཅན་གྱི་གསུང་། །ཟླ་ཟེར་བདུད་རྩིས་བྲན་པའི་བློ་གྲོས་ཁ། །ཡང་ཡང་ཕྱེ་ལས་ཚིག་གི་སྦྲང་རྩི་སྐྱགས། །བྱིས་པའི་རྣམ་ཤེས་ཀུན་རྨོངས་དྲྭ་བ་བརྒྱ། །ཡོངས་སུ་དཀྲིས་ལས་རྣམ་དཔྱོད་དམིགས་བུ་ཡང་། །ནོར་འཁྲུལ་རབ་རིབ་དང་འགྲོགས་
ཆོས་ཉིད་ཕྱིར། །སྲས་བཅས་རྒྱལ་བས་དག་ཚངས་དབུགས་དབྱུང་སྩོལ། །བླ་མ་མཆོག་དང་རིས་མེད་བསྟན་འཛིན་སྐྱེས་བུའི་སྐུ་ཚེ་རྡོ་རྗེའི་ཆོས་སུ་བརྟན། །སྐྱེ་དགུའི་དུས་མིན་འཆི་སོགས་འཇིགས་ཚོགས་མུན་པ་ཆོས་མཐུན་འབྱོར་བའི་སྣང་བས་
བཅོམ། །བདག་ཀྱང་འཆི་མེད་ཚེ་དང་ཡེ་ཤེས་མཛོད་ལ་གནས་སྐབས་མཐར་ཐུག་རང་དབང་སྤྱོད། །ཚེ་དཔག་མེད་པའི་རྣམ་ཐར་བསྒྲུབ་ཕྱིར་ལེགས་སྤྱད་འདི་ཡང་དོན་ལྡན་ཉིད་གྱུར་ཅིག །ཅེས་པ་འདིའང་ཡོངས་རྫོགས་བསྟན་པའི་མངའ་བདག་བཀའ་
278



༄༅། །
།དྲིན་སུམ་ལྡན་ཀུན་གཟིགས་འཇམ་དབྱངས་མཁྱེན་བརྩེའི་དབང་པོའི་ཞལ་སྔ་ནས་སྨིན་ཁྲིད་བཀའ་དྲིན་དུ་ནོད་པའི་ཚེ། ཕྱིན་ཆད་འཆད་ཉན་བདེ་བའི་སླད་དུ་ཅིས་ཀྱང་ཁྲིད་ཡིག་ཅིག་འབྲི་བར་འོས་ཞེས་བཀའ་ལུང་གསེར་གྱི་
ཅོད་པཎ་ཡང་ཡང་བཅིངས་པ་དང་། སྒྲུབ་བརྒྱུད་བསྟན་པའི་སྣང་བྱེད་མཁན་ཆེན་རྡོ་རྗེ་འཛིན་པ་ཟླ་བ་བཟང་པོ་སོགས་སྐྱབས་ཀྱི་ཡུལ་དང་། ཆོས་བཞིན་དུ་སྤྱོད་པའི་གྲོགས་མང་པོས་ཀྱང་རྗེས་བསྐུལ་གནང་བར་བརྟེན། རྗེ་འབའ་ར་བའི་ཡིག་ཆ་རྣམས་
དང་༑ ཚར་ཆེན་ཡབ་སྲས་ཀྱི་གསུང་ལ་ཞལ་ཤེས་ཀྱིས་བརྒྱན་ཏེ། ས་བཅད་ཀྱི་ཆིངས་སོགས་རྗེ་བླ་མས་ཇི་ལྟར་སྩལ་བ་ཉིད་ལ་སྒྲོ་སྐུར་དྲི་མ་སྤངས་ཏེ་མ་སྦས་བཀླགས་ཆོག་གི་ཚུལ་དུ། སྙིགས་དུས་ཀྱི་རྒྱལ་བ་ཏཱའི་སི་ཏུ་པདྨའི་མཚན་ཅན་གྱིས་རྗེས་སུ་
བཟུང་བའི་སྙོམ་ལས་པ་ཀརྨ་ངག་དབང་ཡོན་ཏན་རྒྱ་མཚོས་ཆོས་འཁོར་ཆེན་པོ་དཔལ་སྤུངས་ཀྱི་ཡང་དབེན་ཀུན་བཟང་བདེ་ཆེན་འོད་གསལ་གླིང་དུ་བྲིས་པ་དགེ་ལེགས་འཕེལ།། །།
279
ཉེར་བཞི་བྱོན། གྲུབ་རྒྱལ་ཚེ་ཁྲིད་



280



༄༅།།
གཅིག་པུའོ། ། གུར་དཀར་ཚེ་ཁྲིད་
།གུར་མགོན་དཀར་པོའི་ཚེ་ཁྲིད་ལ། སྔོན་འགྲོ། དངོས་གཞི། རྗེས་གསུམ་ལས། དང་པོ་ནི། སྲུང་འཁོར་རྡོ་རྗེའི་བྲག་རྫོང་ཕྱི་ནང་གསང་གསུམ་དང་འབྲེལ་ཚེ་རང་རང་གི་མཇུག་ཏུ་སྦྱར་ཞིང་། འདི་
ཉིད་ལོགས་སུ་བྱེད་ན། སྐྱབས་འགྲོ། སེམས་བསྐྱེད། བླ་མའི་རྣལ་འབྱོར་རྣམས་ཕྱི་ཁྲིད་ལྟར་བྱ། གཉིས་པ་ནི། རང་ཉིད་སྐད་ཅིག་གིས་གུར་གྱི་མགོན་པོར་གསལ་བའི་ཐོད་པའི་ནང་དུ་འོད་སྔོན་པོ་ནམ་མཁའ་དྭངས་པའི་མདོག་ལྟ་བུ། དེའི་
༔ དབུས་སུ་དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་སྐུ་མདོག་དཀར་པོ་གྲི་གུག་དང་ཐོད་པ་རྣམ་འཕྲུལ་གྱི་གཎྜི་འཛིན་པ། རྒྱན་ཆ་ལུགས་ཡོངས་སུ་རྫོགས་པ། སྐུ་མཐེབ་སོར་གྱི་ཚད་ཙམ་པ་ཞིག་གསལ་གདབ། དེའི་ཐུགས་ཀར་ཉི་མའི་དཀྱིལ་
༄༅ འཁོར་སྲན་མ་ཕྱེད་བཀས་པ་ཙམ་གྱི་སྟེང་དུ་ཧཱུྃ་ཡིག་དཀར་པོ་ནས་འབྲས་ཙམ་གཟི་འོད་འབར་བ་གཅིག་བསམ། དེ་ལས་འོད་ཟེར་འཕྲོས་པས་རྩ་བརྒྱུད་ཀྱི་བླ་མ། ཡི་དམ་ལྷ་ཚོགས། སངས་རྒྱས་བྱང་སེམས། དཔའ་བོ་མཁའ་འགྲོ། ཆོས་ *
སྐྱོང་སྲུང་མའི་ཚོགས་དང་བཅས་པའི་ཐུགས་རྗེ་ནུས་པ་མཐུ་སྟོབས་རྣམས་དང་། སྣོད་བཅུད་ཀྱིས་བསྡུས་པའི་ཚེ་དང་བསོད་ནམས་ཡེ་ཤེས་ཐམས་ཅད་འོད་ཟེར་དཀར་པོའི་རྣམ་པར་བསྡུས་ནས་ཧཱུྃ་ཡིག་དེ་ཉིད་ལ་ཐིམ། དེ་ལས་འཆི་མེད་བདུད་
རྩིའི་རྒྱུ་རྒྱུན་དཀར་ལ་དམར་བའི་མདངས་ཆགས་པ་དཔག་ཏུ་མེད་པ་ཆི་ལི་ལི་བྱུང་བས་མགོན་པོའི་སྐུའི་ནང་ཐམས་ཅད་མེར་ཏེ་ཁེངས། དེའི་བ་སྤུའི་བུ་ག་ཐམས་ཅད་ནས་བདུད་རྩིའི་རྒྱུན་སྤྲིན་ལས་ཆར་འབབ་པ་ལྟར་བབས་པས་རང་གི་ལུས་རྩ་



གསུམ་འཁོར་ལོ་ལྔ། དེ་ལས་གྱེས་པའི་རྩ་བདུན་ཅུ་རྩ་གཉིས། བ་སྤུ་བྱེ་བ་ཕྲག་ཕྱེད་དང་བཞི་ལ་སོགས་པའི་རྩ་གནས་ཀྱི་ནང་ཐམས་ཅད་དང་། ལུས་ཀྱི་ཆ་ཤས་ཐམས་ཅད་ཁྱབ་ཅིང་ཁེངས་པས། སྐད་ཅིག་དེ་ཉིད་ལ་ནད་གདོན་སྡིག་་་
སྒྲིབ༑ ཁྱད་པར་དུ་དུས་མ་ཡིན་པར་འཆི་བའི་འཇིགས་པ་བག་ཆགས་དང་བཅས་པ་ཐམས་ཅད་ཉི་མའི་འོད་ཟེར་ཤར་བས་མུན་པ་རང་སངས་སུ་སོང་བ་ལྟར་བྱང་ཞིང་དག ལུས་སེམས་ཐམས་ཅད་བདེ་ཆེན་གྱི་ཡེ་ཤེས་སུ་གནས་གྱུར་པར་བསམ་
པའི་དམིགས་པ་ཡང་ཡང་གསལ་གདབ་ཅིང་། ངག་ཏུ། ཨོཾ་ཤྲཱི་མ་ཧཱ་ཀཱ་ལ་ཡ་མ་མ་ཨཱ་ཡུ པུཊྚི་ཀུ་རུ་ཡེ་ཧཱུཾ་ཧཱུཾ་ཕཊ་སྭཱ་ཧཱ། ཞེས་པ་འདི་ཉིད་བརྒྱ་སྟོང་ལ་སོགས་པ་ཅི་ནུས་སུ་བཟླས་པར་བྱའོ། །གསུམ་པ་ནི། ཐུན་ལས་ལྡང་བར་འདོད་
རྒྱུན༑ མགོན་པོ་ཉིད་ཀྱང་འཆི་མེད་བདུད་རྩིའི་ཆུ་རྒྱུན་དུ་ཞུ་ནས་རང་གི་ལུས་ཐམས་ཅད་མེར་གྱིས་གང་། བ་སྤུའི་བུ་ག་ཐམས་ཅད་བདུད་རྩིའི་ཟིལ་པ་ཕྲུམ་མེར་གྱུར། འཆི་མེད་ཚེའི་དངོས་གྲུབ་ཐོབ་པར་བསམ། རླུང་བུམ་པ་ཅན་ལ་སོགས་པ་
གཟུང་། ལོ་བརྒྱ་ཐུབ་ཅིང་སྟོན་བརྒྱ་སོགས་སྨོན་ལམ་རྣམ་པར་དག་པས་རྒྱས་གདབ་བོ། །ཞེས་པ་འདིའང་འཇམ་པའི་དབྱངས་ངག་དབང་ལེགས་གྲུབ་ཀྱི་གསུང་ལྟར་བློ་གཏེར་གྱིས་བྲིས་པའོ།། ། །
282



༄༅། །ཤྲཱིཧེབཛྲཏནྡརཱཛནཱམབིཛཧཱརམ།།
༄༅། །དཔལ་ཀྱེ་རྡོ་རྗེ་ཞེས་བྱ་བའི་རྒྱུད་ཀྱི་རྒྱལ་པོ་བཞུགས་སོ།།
2a
གཅིག་ བརྟག་གཉིས་



རྒྱུད་སྡེ་ཀུན་བཏུས་
༄༅། །རྒྱ་གར་སྐད་དུ། ཧེ་བཛྲ་ཏནྟཱ་རཱ་ཛ་ནཱ་མ། བོད་སྐད་དུ། ཀྱེ་རྡོ་རྗེ་ཞེས་བྱ་བའི་རྒྱུད་ཀྱི་རྒྱལ་པོ། ཀྱེ་རྡོ་རྗེ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་། གསུང་དང་། ཐུགས་ཀྱི་སྙིང་པོ་རྡོ་རྗེ་བཙུན་མོའི་བྷ་ག་ལ་བཞུགས་སོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་། གསུང་དང་། ཐུགས་ཀྱི་
སྙིང་པོ་རྗེ་བཙུན་གསང་བ་ལས་ཆེས་ཤིན་ཏུ་གསང་བའམ། དེ་ནས་བཅོམ་ལྡན་འདས་ཀྱིས་བཀའ་སྩལ་པ། ཨེ་མ་ཧོ། བྱང་ཆུབ་སེམས་དཔའ་ཆེན་པོ། རྡོ་རྗེ་སྙིང་པོ་སྙིང་རྗེ་ཆེན་པོ་ལེགས་སོ། །ལེགས་
སོ༑ །རྡོ་རྗེ་སེམས་དཔའ་དང་
། སེམས་དཔའ་ཆེན་པོ་དང་། དམ་ཚིག་སེམས་དཔའ་ཆེན་པོ་སྙིང་པོ་ཀྱེ་རྡོ་རྗེ་ཞེས་བྱ་བ་ཉོན་ཅིག རྡོ་རྗེ་སྙིང་པོས་གསོལ་པ། གང་ཕྱིར་རྡོ་རྗེ་སེམས་དཔའ་ལགས། །ཇི་ལྟར་
284



ཐ# ༄༅། །སེམས་དཔའ་ཆེན་པོ་ལགས། །གང་གིས་དམ་ཚིག་སེམས་དཔའ་ལགས། །བཅོམ་ལྡན་འདས་ཀྱིས་བདག་ལ་གསུངས། །བཅོམ་ལྡན་འདས་ཀྱིས་བཀའ་སྩལ་པ། །རྡོ་རྗེ་མི་ཕྱེད་ཅེས་བྱར་བརྗོད། །སེམས་དཔའ་སྲིད་པ་
གསུམ་གཅིག་པ། །འདིས་ནི་ཤེས་རབ་རིགས་པ་ཡིས། །རྡོ་རྗེ་སེམས་དཔའ་ཞེས་བྱར་བརྗོད། །ཡེ་ཤེས་ཆེན་པོའི་རོས་གང་བས། །སེམས་དཔའ་ཆེན་པོར་བརྗོད་པར་བྱ། །རྟག་ཏུ་དམ་ཚིག་ལ་སྤྱོད་ཕྱིར། །དམ་ཚིག་སེམས་དཔར་བརྗོད་པར་བྱ། །
རྡོ་རྗེ་སྙིང་པོས་གསོལ་པ། །མིང་བསྡུས་པས་ནི་འདི་ལྟ་བུ། །གང་གིས་ཀྱེ་ཡི་རྡོ་རྗེ་ལགས། །ཧེ་ཡི་རྣམ་པས་ཅི་ཞིག་བཤད། །བཛྲ་ཡིས་ཀྱང་དེ་བཞིན་ཅི། །བཅོམ་ལྡན་འདས་ཀྱིས་བཀའ་སྩལ་པ། །ཧེས་ནི་སྙིང་རྗེ་ཆེན་པོ་ཉིད། །བཛྲའང་ཤེས་རབ་
བརྗོད་པར་བྱ། །ཐབས་དང་ཤེས་རབ་བདག་ཉིད་རྒྱུད། །དེ་ནི་ང་ཡིས་བཤད་ཀྱིས་ཉོན། །ལྟ་སྟངས་དགུག་དང་བརྡ་ཆེན་དང་། །དོན་བྱེད་རྣམ་མང་བརྗོད་པ་དང་། །རེངས་པར་བྱེད་དང་སྐྱོད་པ་ཉིད། །སྡེ་རེངས་བྱེད་དང་མངོན་སྤྱོད་དང་། །ཇི་ལྟར་ ནི
རིགས་པར་རྣལ་འབྱོར་མའི། །བསྐྱེད་དང་གནས་དང་བྱེད་རྒྱུ་དང་། །དོན་བྱེད་ཡེ་ཤེས་རྣམ་ཤེས་དང་། །ལྷ་རྣམས་ཇི་ལྟར་འབྱུང་བའོ། །ཧེ་རུ་ཀ་ནི་བསྐྱེད་པའི་རྒྱུ། །དང་པོར་གཅིག་ནི་བསྒོམ་པར་བྱ། །རྡོ་རྗེ་སྙིང་པོ་སྙིང་རྗེ་ཆེ། །དངོས་པོ་ཉིད་ཀྱིས་
རྒྱུ རྣམ་གྲོལ་ཞིང་། །དངོས་པོའི་འཆིང་བས་འཆིང་བར་འགྱུར། །དེ་ཡོངས་ཤེས་པས་གྲོལ་བ་ཡིན། །དངོས་པོ་མེད་པའང་ཡོངས་ཤེས་པས། །དངོས་པོ་བསྒོམ་འགྱུར་ཤེས་རབ་ཅན། །དངོས་པོ་མེད་པ་ཡོངས་ཤེས་པས། །དེ་ལྟར་ཧེ་རུ་ཀ་བསྒོམ་
285



བྱ། །ལུས་ལ་ཡེ་ཤེས་ཆེན་པོ་གནས། །རྟོག་པ་ཐམས་ཅད་ཡང་དག་སྤངས། །དངོས་པོ་ཀུན་ལ་ཁྱབ་པ་པོ། །ལུས་གནས་ལུས་ལས་མ་སྐྱེས་པའོ། །ཀྱེ་བཅོམ་ལྡན་འདས་རྡོ་རྗེའི་ལུས་ལ་རྩ་དུ་ལགས། བཅོམ་ལྡན་འདས་ཀྱིས་བཀའ་སྩལ་པ། རྩ་
རྣམས་ནི་སུམ་ཅུ་རྩ་གཉིས་ཏེ། བྱང་ཆུབ་ཀྱི་སེམས་སུམ་ཅུ་རྩ་གཉིས་འབབ་པ། བདེ་བ་ཆེན་པོའི་གནས་སུ་འཛག་པའོ། །དེ་རྣམས་ཀྱི་ནང་ནས་རྩ་རྣམ་པ་གསུམ་ནི་གཙོ་མོ་སྟེ། བརྐྱང་མ་དང་། རོ་མ་དང་
། ཀུན་འདར་མའོ། །བརྐྱང་མ་ཤེས་རབ་
རང་བཞིན་གྱིས། །ཐབས་ཀྱིས་རོ་མ་ཡང་དག་གནས། །ཀུན་འདར་མ་ནི་དབུས་གནས་སུ། །གཟུང་དང་འཛིན་པ་རྣམ་པར་སྤངས། །བརྐྱང་མ་མི་བསྐྱོད་འབབ་མ་སྟེ། །རོ་མ་དེ་བཞིན་ཁྲག་འབབ་ཅིང་། །ཤེས་རབ་ཟླ་བ་འབབ་བཤད་པ། །དེ་ནི་
ཀུན་འདར་མར་རབ་གྲགས། །མི་ཕྱེད་མ་དང་ཕྲ་གཟུགས་མ་དང་། བརྩེ་བ་མ་དང་། གཡོན་པ་མ་དང་། ཐུང་དུ་མ་དང་། རུས་སྦལ་སྐྱེས་མ་དང་། སྒོམ་པ་མ་དང་། དབང་མ་དང་། སྐྱོན་མ་དང་། འཇུག་མ་དང་། མ་མོ་དང་། མཚན་མོ་
དང་༑ བསིལ་སྦྱིན་མ་དང་། ཚ་བ་མ་དང་། བརྐྱང་མ་དང་། ཀུན་འདར་མ་དང་། རོམ་དང་། གཞོལ་མ་དང་། རངས་མ་དང་། ཤིན་ཏུ་གཟུགས་ཅན་མ་དང་། སྤྱི་མ་དང་། རྒྱུ་སྦྱིན་མ་དང་། སྦྱོར་བྲལ་མ་དང་། སྡུག་གུ་མ་དང་། གྲུབ་
མ་དང་། འཚེད་མ་དང་། དེ་བཞིན་དུ་ཡིད་བཟངས་མ་དང་། སུམ་སྐོར་མ་དང་། འདོད་མ་དང་། ཁྱིམ་མ་དང་། གཏུམ་མོ་དང་། བདུད་འདྲལ་མའོ། །བཅོམ་ལྡན་འདས་རྩ་སུམ་ཅུ་རྩ་གཉིས་པོ་འདི་རྣམས་ཇི་ལྟ་བུ་ལགས། བཅོམ་ལྡན་འདས་
286



ཆ
༄༅ ། །ཀྱིས་བཀའ་སྩལ་པ། །སྲིད་གསུམ་ཡོངས་གྱུར་ཐམས་ཅད་ནི། །གཟུང་དང་འཛིན་པ་རྣམ་པར་སྤོངས། །ཡང་ན་ཐབས་ནི་ཐམས་ཅད་ཀྱིས། །དངོས་པོའི་མཚན་ཉིད་དུ་ནི་བརྟག། །།སྡོམ་པའི་དབྱེ་བའང་བཤད་པར་བྱ་
སྟེ༑ ཨཱ་ལི་ཀཱ་ལི་ནི་ཟླ་བ་དང་། ཉི་མ་དང་། ཤེས་རབ་དང་། ཐབས་སོ། །ཆོས་དང་། ལོངས་སྤྱོད་རྫོགས་པ་དང་། སྤྲུལ་པ་ནི་སྐུ་དང་། གསུང་དང་། ཐུགས་སོ། །ཨེ་ཝཾ་མ་ཡ་ནི། ཨེ་ཡི་རྣམ་པ་ལྷ་མོ་སྤྱན། །ཝཾ་གྱི་རྣམ་པ་བདག་མར་
བརྗོད། །མ་ནི་ལྷ་མོ་གོས་དཀར་མོ། །ཡ་ཡི་རྣམ་པ་སྒྲོལ་མར་བརྗོད། །སྤྲུལ་པའི་འཁོར་ལོ་ལ་པདྨ་འདབ་མ་དྲུག་ཅུ་རྩ་བཞི་དང་། ཆོས་ཀྱི་འཁོར་ལོ་ལ་འདབ་མ་བརྒྱད་དང་། ལོངས་སྤྱོད་རྫོགས་པའི་འཁོར་ལོ་ལ་འདབ་མ་བཅུ་དྲུག་དང་། བདེ་བ་
ཆེན་པོའི་འཁོར་ལོ་ལ་འདབ་མ་སུམ་ཅུ་རྩ་གཉིས་སོ། །འཁོར་ལོའི་གྲངས་ཀྱི་རིམ་པས་རྣམ་པར་གཞག་པ། སྐད་ཅིག་མ་བཞི་ནི། རྣམ་པ་སྣ་ཚོགས་པ་དང་། རྣམ་པར་སྨིན་པ་དང༌། རྣམ་པར་ཉེད་པ་དང་། མཚན་ཉིད་དང་བྲལ་བའོ། །འཕགས་
པའི་བདེན་པ་བཞི་ནི། སྡུག་བསྔལ་བ་དང་། ཀུན་འབྱུང་བ་དང་། འགོག་པ་དང་། ལམ་མོ། །དེ་ཁོ་ན་ཉིད་བཞི་ནི། བདག་གི་དེ་ཁོ་ན་དང་། སྔགས་ཀྱི་དེ་ཁོ་ན་དང་། ལྷའི་དེ་ཁོ་ན་དང་། ཡེ་ཤེས་ཀྱི་དེ་ཁོ་ན་ཉིད་དོ། །དགའ་བ་བཞི་ནི། དགའ་
བ་དང་། མཆོག་ཏུ་དགའ་བ་དང་། དགའ་བྲལ་གྱི་དགའ་བ་དང་། ལྷན་ཅིག་སྐྱེས་པའི་དགའ་བའོ། །སྡེ་པ་བཞི་ནི། གནས་བརྟན་པ་དང་། ཐམས་ཅད་ཡོད་པར་སྨྲ་བ་དང་། ཀུན་གྱིས་བཀུར་བ་དང་། དགེ་འདུན་ཕལ་ཆེན་ནོ། །ཟླ་བ་དང་། ཉི་
28
གསུམ་བརྟག་གཉིས་



མ་དང་། ཨཱ་ལི་དང་། ཀཱ་ལི་དང་། འཕོ་བ་བཅུ་དྲུག་དང་། དབྱུ་གུ་དྲུག་ཅུ་རྩ་བཞི་དང་
། ཆུ་ཚོད་སུམ་ཅུ་རྩ་གཉིས་དང་། ཐུན་ཚོད་བཞི་སྟེ། དེ་ལྟར་ཐམས་ཅད་བཞིའོ། །ལྟེ་བར་གཏུམ་མོ་འབར་བ་ཡིས། །དེ་བཞིན་གཤེགས་པ་ལྔ་བསྲེགས་
ཤིང་༑ །སྤྱན་ལ་སོགས་པ་ཡང་བསྲེགས་ཏེ། །བསྲེགས་པས་རི་བོང་ཅན་ཧཾ་འཛག །རྡོ་རྗེ་རིགས་ཀྱི་ལེའུ་སྟེ་དང་པོའོ།། །།དེ་ནས་སྔགས་ཀྱི་ལེའུ་བཤད་པར་བྱའོ། །ཨོཾ་ཨ་ཀཱ་རོ་མུ་ཁཾ་སརྦ་དྷམཎཾ་ཨདྱ་ནུཏྤནྣ་ཏྭཱཏི། ཨོཾ་ཨཱཿ ཧཱུྃ་ཕཊ་སྭཱ་
ཧཱ༔ འབྱུང་པོ་ཐམས་ཅད་ཀྱི་གཏོར་མའི་སྔགས་སོ། །ཧཱུཾ་ཧཱུཾ་ཛྲ་ཁཾ་ཧཱུྃ། དེ་བཞིན་གཤེགས་པ་རྣམས་ཀྱི་ས་བོན་ནོ། །ཨོཾ་དེ་ཝ་ཡི་ཙུ་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཀྱེའི་རྡོ་རྗེའི་སྙིང་པོའོ། །སྔགས་ཐམས་ཅད་ཀྱི་རྐང་པ་དང་པོར་ཨོཾ་གྱི་རྣམ་པ་དང་། མཐར་
ནི་སྭཱ་ཧཱ་དང་། ཧཱུྃ་ཕཊ་ཀྱི་རྣམ་པ་ནི་ནང་དུ་གཞུག་གོ །ཨོ་ཨ་ཀ་ཙ་ཊ་ཏ་པ་ཡ་ཤ་སྭཱ་ཧཱ། གྲོང་ཁྱེར་དཀྲུགས་པའི་སྔགས་སོ། །ཨ་ཨཱ། ཨི་ཨཱི། ཨུ་ཨཱུ། རི་རཱི། ལི་ལཱི། ཨེ་ཨཻ། ཨོ་ཨཽ་ཨཾ། རྣལ་འབྱོར་མ་རྣམས་ཀྱི་ས་བོན་ནོ། །ཨོཾ་ཏྲི་ལོ་
ཀྱཨཱཀེ་པ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཕྱག་གཉིས་པའི་འོ། །ཨོཾ་ཛྭ་ལ་ཛྭ་ལ་བློ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཕྱག་བཞི་པའི་འོ། །ཨོ་ཀི་ཊི་ཀི་ཊི་བཛྲ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། ཕྱག་དྲུག་པའི་འོ། །ཨོཾ་ཨཱཿ ཧཱུྃ། སྐུ་དང་། གསུང་དང་། ཐུགས་བྱིན་གྱིས་བརླབ་པའི་
སྔགས་སོ། །ཨོཾ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ས་སྦྱང་བའི་སྔགས་སོ། །ཨོཾ་ཧཱུཾ་སྭཱཧཱ། རེངས་པར་བྱེད་པའི་འོ། །ཨོྃ་ཨོཾ་སྭཱ་ཧཱ། དབང་དུ་བྱེད་པའི་འོ། །ཨོཾ་ཁཾ་སྭཱཧཱ། སྐྱོད་པར་བྱེད་པའི་འོ། །ༀ་ཛྭ་སྭཱ་ཧཱ། སྡང་བར་བྱེད་པའིའོ། །ཨོཾ་ཧཱུཾ་སྭཱ་
88



ཆ
༄༅། །ཧཱ། མངོན་སྤྱོད་ཀྱིའོ། །ཨོཾ་ཧཱུྃ་སྭཱ་ཧཱ། འགུགས་པར་བྱེད་པའིའོ། །ཨོཾ་བྷཿ སྭཱ་ཧཱ། གསོད་པར་བྱེད་པའིའོ། །ཨོ་ཀུ་རུ་ཀུལླེ་ཧི སྭཱ་ཧཱ། ཀུ་རུ་ཀུལླེའི་སྔགས་སོ། །ཨ་ཕུ འི་རྣམ་པས་མཐའ་ཡས་ཀྱི་གཟུགས་བརྙན་
བྱས་ལ། བདུད་རྩི་ལྔས་ནི་བླུགས། མེ་ཏོག་ནག་པོས་ནི་མཆོད། ཀླུ་འདུལ་བར་བྱེད་པའི་ཁུ་བས་ནི་བྱུགས། གླང་པོ་ཆེའི་ཆང་གིས་ནི་མགོ་བོ་བྱུགས། ཁམ་ཕོར་ཁ་སྦྱར་དུ་ནི་གཞག བ་ནག་མོའི་འོ་མས་ནི་དགང་། གཞོན་ནུ་མ་ནག་མོས་བཀལ་
བའི་སྐུད་པས་ནི་དཀྲི། རླུང་གི་ཕྱོགས་སུ་རྫིང་བུ་བྱས་ཏེ་མཐའ་ཡས་དེར་གཞག་གོ །དེའི་འགྲམ་དུ་དཀྱིལ་འཁོར་བཞེངས་པར་བྱ་སྟེ། དུར་ཁྲོད་ཀྱི་སོལ་བས་ནི་རྡུལ་ཚོན་ནག་པོ། སྐྱེས་པའི་རུས་པའི་ཕྱེ་མས་ནི་རྡུལ་ཚོན་དཀར་པོ། ལྡོང་རོས་ཀྱིས་ནི་
རྡུལ་ཚོན་སེར་པོ། དུར་ཁྲོད་ཀྱི་སོ་ཕག་གིས་ནི་རྡུལ་ཚོན་དམར་པོ། རྐུན་མའི་ལོ་མ་དང་སྐྱེས་པའི་རུས་པའི་ཕྱེ་མ་དག་གིས་ནི་རྡུལ་ཚོན་ལྗང་གུ་སྟེ། རྡུལ་ཚོན་འདི་རྣམས་ཀྱིས་དཀྱིལ་འཁོར་བཞེངས་སོ། །དུར་ཁྲོད་ཀྱི་སྲད་བུས་ཐིག་གདབ་ཅིང་དཀྱིལ་ནི
འཁོར་ཁྲུ་གསུམ་པ་བྱ་སྟེ། དེའི་དབུས་སུ་མཐའ་ཡས་མནན་པའི་ཀྱེ་རྡོ་རྗེ། ཞལ་བརྒྱུད་པ། ཞབས་བཞི་པ། ཕྱག་བཅུ་དྲུག་གིས་བརྒྱན་པ། སྤྱན་ཉི་ཤུ་རྩ་བཞིས་ཕྱེ་བ། འཇིགས་པའང་འཇིགས་པར་མཛད་པ་བྲིའོ། །དེ་ནས་སློབ་དཔོན་གྱིས་ནང་གི་
མ་རུངས་པའི་སེམས་ཀྱིས་དབེན་པའི་གནས་སུ་སྔགས་བཟླས་ཏེ། ཨོཾ་བྷུ་རུ་བྷུ་རུ་བྷུ་ཊུ་ཧྥུ་ཊུ་མ་ཤ་མ་ཤ་གྷ་ཊ་གྷ་ཊ། གྷོ་ཊ་ཡ་གྷོ་ཊ་ཡ། ཨ་ནནྟ་ཀློ་བྷ་ཀཱ་ར་ཡ་ནཱ་ག་ཨ་དྷི་པ་ཏ་ཡེ་ཧེ་ཧེ་རུ་རུ་ཀཾ་སཔྟ་པཱ་ཏཱ་ལ། ག་ཏཱ་ན་ནཱ་ག་ཨཱ་ཀརྨ་ཡ། བརྒྱ་ཡ། གཎྜ



རྒྱུད་སྡེ་ཀུན་བཏུས་ ་
ཡ་ཏ་ཡ། ཕུ ཕུ ཝུ ཕུ ཕུ ཕུ ཕུ ཕུ ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། གལ་ཏེ་ཆར་མི་འབབ་ན་དེའི་ཚེ་སྔགས་འདི་བཟློག་ལ་བཟླས་ཏེ་ཆར་འབབ་བོ། །གལ་ཏེ་མི་འབབ་ན་དེའི་ཚེ་མགོ་ཨརྫ་ཀའི་དོག་པ་ལྟར་འགས་སོ། །ཆར་དབབ་པ་ཞེས་བྱ་བའི་ཆོ་
གའོ། །སྤྲིན་དྲལ་བ་བཤད་དེ། དུར་ཁྲོད་ཀྱི་རས་ལ་ཉེ་བར་འདུག་ནས་སྔགས་བཟླ་ཞིང་དྲལ་ཏེ། ཨོ་ཨརྱ་ཨརྨ་གླཤཱ་ན་པྲ་ཡཱ་ཡ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། སྤྲིན་དྲལ་བའི་ཆོ་གའོ། །ཕ་རོལ་གྱི་སྡེ་རྣམ་པར་གཞིག་པའི་ཕྱིར་ཁ་ཊི་ཀཱའི་བསྒྲུབ་པ་བཤད་
དེ༑ ཁ་ཊི་ཀཱ་དང་བདུད་རྩི་ལྔ་དང་། ཀུ་ཏྟཱ་ར་ཙྪིནྡ་དང་ལྷན་ཅིག་བཏགས་ལ་རིལ་བུ་བྱས་ཏེ། སྔགས་ནི། ཨོཾ་བཛྲ་ཀརྟ་རི་ཧེ་བཛྲ་ཡ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། དངོས་གྲུབ་ཀྱི་དོན་དུ་བྱེ་བ་བཟླས་ཤིང་སྔོན་དུ་བསྙེན་པ་འབུམ་བྱས་ཏེ། དེས་བསྒྲུབ་ལ་རིལ་བ་
# སྤྱི་བླུགས་ཀྱིས་མགྲིན་པ་བསྐོར་ཞིང་བསྐོར་ནས་བཅག་ན་དགྲ་ཐམས་ཅད་ཀྱི་མགོ་མེད་པར་འགྱུར་རོ། །རྡོ་རྗེ་གྲི་གུག་གི་ཆོ་གའོ། །ལྷ་རྣམས་དགས་པར་འདོད་པས་ཐིག་ལེ་བསྒྲུབ་སྟེ། ཚངས་པའི་ས་བོན་རྒྱལ་ལ་བསྒྲུབས་ནས། ཀུ་ཏྟཱ་ར་ཙྪིནྡ་དང་
བསྲེས་ལ་ཉི་མ་གཟས་ཟིན་པ་ལ་མི་བསྐྱོད་པ་དང་བཏག་ཅིང་བཏགས་ནས་དགྲ་སྟ་བྱས་ཏེ། དེ་རྐང་པས་མནན་ནས་སྔགས་བཟླས་ཏེ། ཨོཾ་བཛྲ་ཀུ་ཏྟཱ་ར་ཝཱ་ཊ་ཡ་ཕྲ་ཊ་ཡ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། བྱེ་བ་བཟླས་ནས་ཐིག་ལེ་བྱས་ཏེ་གང་ལ་ཕྱག་བྱས་པ་དེ་འགས་
སོ༑ །ལྷ་དགས་པའི་ཆོ་གའོ། །ཚ་བས་གདུང་བར་བྱ་བར་འདོད་པས་ཨརྒའི་ལོ་མ་ལ་དུག་དང་སྐེ་ཚེ་དང་ཙི་ཏྲ་ཀའི་ཁུ་བས་དགྲའི་མིང་བྲི་ཞིང་འབྲས་ཕུབ་ཀྱི་མེ་ལ་གདུངས་ཏེ་སྔགས་ཁྲི་བཟླས་སོ། །ཨོཾ་ཧེ་བཛྲ་ཛཱ་ར་ཛཱ་ར་ཤ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཕཊ་སྭཱ་
20



།ཧཱ། ཚ་བའི་ཆོ་གའོ། །ཁྲི་བཟླས་པས་འགྲུབ་པའོ། །ཆང་སྐྱུག་པར་བྱ་བར་འདོད་པས་བསྒྲུབ་བྱའི་ལྟེ་བར་ཡཾ་གི་རྣམ་པ་བསྒོམ་ཞིང་མཾ་གྱི་རྣམ་པར་གྱུར་པ་ལས་ཆང་ལྟོ་བར་བསྒོམས་ཏེ་སྐྱག་པར་བྱེད་པར་བལྟས་ན་ཆང་
སྐག་གོ །རབ་ཏུ་མྱོས་མ་དབང་དུ་བྱ་བར་འདོད་པས། མྱ་ངན་མེད་པའི་བརྒྱད་ལ་མྱ་ངན་མེད་པའི་འོག་ཏུ་སོང་སྟེ་གོས་དམར་པོ་བགོས་ནས་མྱོས་བྱེད་ཀྱི་འབྲས་བུ་བཟའ་ཞིང་། ཀཱ་ཀཱ་མ་ཙི་ཀཱའི་ཁུ་བས་ཐིག་ལེ་བྱས་ནས་སྔགས་བཟླས་ཏེ། ཨོ་ཨ་མུ་
ཀ་མེ་དྷི བ་སཱི་བྷ་ཝ་ཏུ་སྭཱ་ཧཱ། ཁྲི་ཡིས་འོང་བར་འགྱུར་རོ། །ཟླ་བ་དང་ཉི་མ་དབང་དུ་བྱ་བར་འདོད་པས་སཱ་ལུ་བཏགས་པའི་འགྱུར་བ་ལ་ཟླ་བ་དང་ཉི་མ་བྱས་ལ་རྡོ་རྗེའི་ཆུ་ལ་གཞུག་ཅིང་སྔགས་བཟླས་ཏེ། ཨོཾ་བཛྲ་ཨརྐ་ཀ་མཱ་ཙེ་ལ་མཱ་ཙ་ལ་ཏིཥྛཏིཥྛཧེ་
བཛྲ་ཡ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། བྱེ་བ་ཕྲག་བདུན་བཟླས་ཏེ་ཉི་མ་དང་ཟླ་བ་དག་ཡང་དག་པར་གནས་ཤིང་ཉིན་མཚན་བྱེ་བྲག་མེད་པར་འགྱུར་རོ། །ཟླ་བ་དང་ཉི་མ་རྣམ་པར་འཛིན་པ་ཞེས་བྱ་བའི་ཆོ་གའོ། །ཨོཾ་ན་གྲྭ་ན་གྲྭ། ཞེས་བྱ་བའི་སྔགས་འདིས་དུས་མ་ཎི
ཡིན་པའི་དུས་སུ་དོན་བསྒྲུབ་པའི་ཕྱིར། གཞོན་ནུ་མའི་མིག་དག་ལ་བརྒྱ་རྩ་བརྒྱད་མངོན་པར་བསྔགས་ནས་མེ་ཏོག་ལ་སོགས་པའི་མཆོད་པས་ཡང་དག་པར་མཆོད་ཅིང་སྙན་གསན་དབབ་བོ། །བཅུ་བཞི་པའམ་བརྒྱད་པའི་སྔ་བའི་དུས་སུ་བུམ་པ་ལ་
སོགས་པ་བཞག་ཅིང་འབྲུ་མར་དང་ཨ་ལཀྟའི་ཁུ་བ་ལ་སྔགས་འདི་ཉིད་ཀྱིས་ལན་བརྒྱ་རྩ་བརྒྱད་མངོན་པར་བསྔགས་སོ། །དེ་ནས་མངོན་པར་བསྔགས་པའི་ཨ་ལལྟའི་ཁུ་བས་སྔགས་པའི་མཐེ་བོང་རྒན་པོ་ལ་བསྐུས་ནས་འབྲུ་མར་གྱིས་ཀྱང་བླུགས་ལ་
ལྔ་
བརྟག་གཉིས་



གཞོན་ནུ་མ་ལ་བསྟན་ཏེ། ངའི་རྫས་སུས་ཁྱེར་སྨྱོས། དེ་ལ་དེས་སྨྲས་པ། ཆེ་གེ་མོ་ཞེས་བྱ་བས་ཁྱེར་རོ། །རྡོ་རྗེ་སྐར་མའོ། །བེ་འུ་ཡཱ་བེ་ཞུ་ཡ་ཞེས་བརྗོད་ན་གླང་པོ་ཆེ་འབྲོས་པར་འགྱུར་རོ། །མམྨ་མམ་ཞེས་བརྗོད་ན་སྟག་འབྲོས་པར་འགྱུར་རོ། ། །
ཏེ@་ཡཱ་ཏེ@་ཡཞེས་བརྗོད་ན་བསེ་འབྲོས་པར་འགྱུར་རོ། །ཨི་ལི་མི་ལི་ཕུ ཝུ ཞེས་བརྗོད་ན་སྦྲལ་འབྲོས་པར་འགྱུར་རོ། །ནོར་སྐྱོང་འདུལ་བའི་ཕྱག་གིས་ལག་པ་རབ་ཏུ་བསྟན་ན་ཁྱི་འབྲོས་པར་འགྱུར་རོ། །རྡོ་རྗེ་མ་དང་། དཀར་མོ་དང་། ཆུ་མ་
དང་༑ རྡོ་རྗེ་མཁའ་འགྲོ་མ་དང་། བདག་མེད་མ་དང་། ས་སྤྱོད་མ་དང་། མཁའ་སྤྱོད་མའི་རྣལ་འབྱོར་ལས་རེངས་པར་བྱེད་པ་ལ་སོགས་པ་བརྟུལ་ཞུགས་ཅན་གྱིས་བྱེད་དོ། །སྔགས་ཀྱི་ལེའུ་སྟེ་གཉིས་པའོ།། །།དེ་ནས་ལྷའི་ལེའུ་བཤད་པར་
བྱའོ། །དང་པོར་བྱམས་པ་བསྒོམ་པར་བྱ། །གཉིས་པར་སྙིང་རྗེ་རྣམ་བསྒོམ་ཞིང་། །གསུམ་པར་དགའ་བ་བསྒོམ་པ་དང་། །ཀུན་གྱི་མཐའ་ནི་བཏང་སྙོམས་སོ། །ཡང་ནི་སྟོང་པ་བྱང་ཆུབ་སྟེ། །གཉིས་པ་ལ་ནི་ས་བོན་བསྡུ། །གསུམ་པ་ལ་ནི་ལཾ
གཟུགས་བརྙན་རྫོགས། །བཞི་པ་ལ་ནི་ཡིག་འབྲུ་དགོད། །རེ་ཕས་ཉི་མ་སྔོན་དུ་རྣམ་བསྒོམས་ནས། །ཉི་དེར་ཧཱུྃ་བྱུང་སྣ་ཚོགས་རྡོ་རྗེ་སྟེ། །རྡོ་རྗེ་དེ་ཉིད་ཀྱིས་ནི་རྭ་བ་དང་། །གུར་བཅིང་བ་ཡང་རྣམ་པར་བསྒོམ་པ་ཉིད། །དང་པོར་རོ་ནི་རྣམ་བསྒོམ་
པ༑ །ཆོས་ཀྱི་དབྱིངས་ཀྱི་བདག་ཉིད་བརྗོད། །དེ་སྟེང་རྣལ་འབྱོར་པ་གནས་ནས། །ཧེ་རུ་ཀ་ཉིད་རྣམ་པར་བསྒོམ། །རང་གི་སྙིང་གར་རེ་ཕ་བསྒོམ། །དེ་ལས་བྱུང་བའི་ཉི་དཀྱིལ་འཁོར། །དེར་ནི་ཧཱུཾ་གི་རྣམ་པ་ཉིད། །ཐབས་དང་ཤེས་རབ་རང་བཞིན་



ཤ་
དྲུ
༄༅། ། །ཅན། །ཧཱུྃ་ལས་བྱུང་བའི་རྡོ་རྗེ་ནི། །ཁ་དོག་ནག་པོ་འཇིགས་ཆེན་པོ། །རྡོ་རྗེ་ལྟེ་བའི་དབུས་གནས་པར། །ཡང་ནི་ཧཱུཾ་གི་དེ་ཉིད་བསྒོམ། །ཧཱུྃ་གི་རྣམ་པ་གྱུར་བལྟས་ནས། །ཞེ་སྡང་བདག་ཉིད་རྣམ་པར་བསྒོམ། །རྡོ་རྗེ་སྐྱེ་
བ་ནག་པོ་ཆེ། །འདམ་སྐྱེས་སྔོན་པོ་འདྲ་བའི་མདོག །ཡང་ན་རྟོགས་དང་ཉི་མའི་མདོག །དད་པས་ངེས་པར་རྣམ་པར་བསྒོམ། །ནམ་མཁར་རྗེ་བཙུན་བལྟས་ནས་ནི། །རྡོ་རྗེ་སྐྱེ་བ་སྙིང་རྗེ་ཆེ། །རྒྱན་རྣམས་ཐམས་ཅད་འཛིན་པ་ཡི། །ལྷ་མོ་བརྒྱད་པོ་
རྣམས་ཀྱིས་མཆོད། །དཀར་མོས་རི་དྭགས་མཚན་མ་འཛིན། །ཆོམ་རྐུན་བདུད་ལས་རྒྱལ་བའི་སྣོད། །རོ་ལངས་མ་ནི་ཆུ་ལག་མ། །གསྨ་རཱི་ནི་སྨན་འཛིན་ཅིང་། །པུཀྐ་སི་ནི་རྡོ་རྗེ་ལག །དེ་བཞིན་རི་ཁྲོད་མ་རོ་འཛིན། །གདོལ་པ་མོ་ནི་ཅང་ཏེའུ་
བརྡུང་༑ །འདི་རྣམས་ཀྱིས་ནི་གཙོ་བོ་མཆོད། །འདོད་ཆགས་ཆེན་པོའི་རྗེས་ཆགས་པས། །གཡུང་མོས་སྐུ་ལ་འཁྱུད་པ་ཉིད། །ཨཱ་ལི་ཟླ་བ་ཀཱ་ལི་ཉི། །ས་བོན་ནང་དུ་སོན་གྱུར་པ། །དེ་ཉིད་སེམས་དཔའ་ཞེས་བྱར་བརྗོད། །མཆོག་ཏུ་དགའ་བའི་རང་མི
བཞིན་ཅན། །ནམ་མཁའི་དཀྱིལ་འཁོར་ཁྱབ་པ་ཡི། །རང་གི་ལུས་མཚུངས་རྣམ་པར་སྤྲོ། །བསྡུས་ནས་སྙིང་གར་བཀུག་པ་ན། །ཡོ་གིའི་ཞེ་སྡང་བདག་ཉིད་འགྱུར། །སྔོ་དང་ཉི་མ་མཚུངས་པའི་མདོག །བནྡྷ་དམར་པོའི་སྤྱན་དང་ལྡན། །སྐྱ་སེར་
གྱེན་དུ་འཁྱིལ་བ་དང་། །ཕྱག་རྒྱ་ལྔས་ནི་རྣམ་པར་བརྒྱན། །འཁོར་ལོ་རྣ་ཆ་ནོར་བུ་དང་། །ལག་གདུབ་དང་ནི་སྐ་རགས་ཉིད། །སངས་རྒྱས་ལྔ་ནི་རྣམ་དག་པ། །འདི་རྣམས་ཕྱག་རྒྱུར་རབ་ཏུ་གྲགས། །སྡང་མིག་བརྒྱད་གཉིས་ལོ་ཡི་ཚུལ། །གཡོན་
ག
བརྟག་གཉིས་



པས་རྡོ་རྗེ་ཐོད་པ་དང་། །གཡོན་པ་ནས་ཀྱང་ཁ་ཊཾ་ག །གཡས་ན་རྡོ་རྗེ་ནག་པོ་ཉིད། །ཧཱུྃ་གི་ཡི་གེ་འདོན་པའི་བདག །རྣལ་འབྱོར་མ་བརྒྱད་ཡོངས་བསྐོར་ནས། །དུར་ཁྲོད་དུ་ནི་མགོན་པོ་རོལ། །དབུགས་རྒྱུ་ཞེས་བྱའི་རིགས་པ་འདིས། །དུར་ཁྲོད་
ཅེས་ནི་མངོན་པར་བརྗོད། །ཕྱག་བཞི་ནི་བདུད་བཞི་ལས་རྣམ་པར་རྒྱལ་བ་རྣམ་པར་དག་པ་སྟེ་གང་དུ་བརྗོད་པའི་གཟུགས་དང་། སྐུ་མདོག་དང་ཧཱུྃ་ལས་བྱུང་བའོ། །ཕྱག་གཡོན་གྱི་དང་པོ་ན་སྐྱེས་པའི་ཐོད་པ་ལྷ་དང་ལྷ་མ་ཡིན་གྱི་ཁྲག་གིས་བཀང་བ། དེ་
བཞིན་དུ་གཡས་ཀྱི་ཕྱག་ན་རྡོ་རྗེ། ཕྱག་ལྷག་མ་དག་གིས་ཤེས་རབ་ལ་འཁྱུད་པ། ཤེས་རབ་རྡོ་རྗེ་ཕག་མོ་ནི། བཅོམ་ལྡན་འདས་ཀྱི་གཟུགས་ཅན་ནོ། །ཕྱག་དྲུག་པ། ཞལ་གསུམ་པ། གཡོན་དམར་བ། གཡས་ཟླ་བ་དང་ཉི་མ་ལྟ་བུ། དང་པོ་སྔོན་
ཟླ པོ་ གཅེར་བུ་གོང་དུ་བརྗོད་པའི་སྐུ་མདོག་དང་གཟུགས་ཅན། ཕྱག་རྣམས་ནི་ཕ་རོལ་ཏུ་ཕྱིན་པ་རྣམ་པར་དག་པའོ། །ཕྱག་གཡོན་གྱི་དང་པོ་ན་རྩེ་གསུམ་པ། ཕྱག་གཡས་ཀྱི་དང་པོ་ན་རྡོ་རྗེ། ཕྱག་གཡོན་གྱི་བ་ཉིས་པ་ན་དྲིལ་བུ། ཕྱག་གཡས་ཀྱི་གཉིས་
པ་ན་གྲི་གུག ཕྱག་ལྷག་མ་དག་གིས་རྡོ་རྗེ་ལུ་གུ་རྒྱུད་མ་ལ་སྙོམས་པར་འཇུག་པ། བཅོམ་ལྡན་འདས་ཇི་ལྟ་བ་དེ་ལྟར་ཤེས་རབ་སྟེ། གཡས་པ་དང་གཡོན་པ་ན་གྲི་གུག་དང་ཐོད་པ། ཁམས་གསུམ་གྱི་བདག་ཉིད་ཅན་གྱི་རོ་མནན་པའོ། །ལྷའི་ལེའུ་སྟེ་
གསུམ་པའོ།། །།ལྷ་དབང་བསྐུར་བའི་ལེའུ་བཤད་པར་བྱའོ། །རང་གི་སྙིང་གར་ས་བོན་བསམ་མོ། །ས་བོན་ལས་འོད་ཟེར་ནག་པོ་ལྕགས་ཀྱུའི་རྣམ་པའི་གཟུགས་ཀྱིས་ཕྱུང་ནས། དེས་ཁམས་གསུམ་དུ་བཞུགས་པའི་སངས་རྒྱས་ཐམས་ཅད་སྤྱན་
94



བདུན་བརྟག་གཉིས་
།དྲངས་ལ་ལྷ་མོ་བརྒྱད་ཀྱིས་ཡང་དག་པར་མཆོད་ནས་གསོལ་བ་གདབ་པར་བྱའོ། །ཨོཾ་ཨ་བྷི་ཥིཉྩ་ཏུ་མཾ་སརྦ་ཏ་ཐཱ་ག་ཏ་ཞེས་སངས་རྒྱས་དེ་རྣམས་ཧེ་རུ་ཀའི་རྣམ་པའི་གཟུགས་ཀྱིས་དེ་བཞིན་གཤེགས་པ་ལྔའི་བདག་ཉིད་ཀྱི་
བདུད་རྩི་ལྔས་གང་བའི་བུམ་པས་དབང་བསྐུར་བར་བྱའོ། །དབང་བསྐུར་བ་ན་མེ་ཏོག་གི་ཆར་འབབ་པར་འགྱུར་རོ། །རྔའི་སྒྲ་འབྱུང་བར་འགྱུར་རོ། །གུར་གུམ་གྱི་ཆར་འབབ་པར་འགྱུར་རོ། །གཟུགས་རྡོ་རྗེ་མ་ལ་སོགས་པ་རྣམས་ཀྱིས་མཆོད་པར་
བྱའོ། །རྡོ་རྗེའི་གླུ་སྤྱན་ལ་སོགས་པ་རྣམས་ཀྱིས་བླང་བར་བྱའོ། །དབང་བསྐུར་ནས་སྤྱི་བོར་རང་གི་རིགས་ཀྱི་བདག་པོར་འགྱུར་རོ། །འདིས་ནི་ཧེ་རུ་ཀ་རྫོགས་པ་ཉིད་དོ། །ཐུན་གསུམ་དུ་བྱིན་གྱིས་བརླབས་པའི་བསྒོམ་པ་རྣམ་པར་བསྒོམས་ནས་ལངས་
% ཏེ་ལྷའི་གཟུགས་སུ་གཞག་གོ །དབང་གི་ལེའུ་སྟེ་བཞི་པའོ།། །།དེ་ནས་དེ་ཁོ་ན་ཉིད་ཀྱི་ལེའུ་བཤད་པར་བྱའོ། །ངོ་བོས་གཟུགས་མེད་མཐོང་བ་པོ། །སྒྲ་མེད་ཐོས་པ་པོ་ཡང་མེད། །དྲི་མེད་སྣོམ་པ་པོ་ཡང་མེད། །རོ་མེད་མྱོང་བ་པོ་ཡང་མེད།། མ
༼ རེག་མེད་རེག་པ་པོ་ཡང་མེད། །སེམས་མེད་སེམས་ལས་བྱུང་བའང་མེད། །སྐྱེད་བྱེད་མ་དང་སྲིང་མོ་ཉིད། །རྣལ་འབྱོར་རིག་པས་རྟག་ཏུ་མཆོད། །གར་མ་ཚོས་མ་རྡོ་རྗེ་མ། །གདོལ་མ་དེ་བཞིན་བྲམ་ཟེ་མ། །ཐབས་དང་ཤེས་རབ་ཆོ་ག་ཡིས། །དེ་
ཉིད་རིག་པས་རྟག་ཏུ་མཆོད། །ཇི་ལྟར་བྱེ་བར་མི་འགྱུར་བར། །རབ་ཏུ་འབད་པས་བསྟེན་པ་ཉིད། །མ་གསང་སྦྲུལ་དང་ཆོམ་རྐུན་དང་། །ས་སྤྱོད་མེ་ཡིས་སྡུག་བསྔལ་བྱེད། །རིགས་ལྔའི་ཕྱག་རྒྱ་ཞེས་བྱ་བ། །ཐར་པའི་རྒྱུར་ནི་བརྗོད་པར་བྱ། །རྡོ་རྗེ་



འདིས་ནི་གདབ་པ་ཉིད། །དེས་ན་ཕྱག་རྒྱར་བརྗོད་པར་བྱ། །རྡོ་རྗེ་པདྨ་དེ་བཞིན་ལས། །དེ་བཞིན་གཤེགས་དང་རིན་ཆེན་ཉིད། །སྙིང་རྗེ་ཆེན་པོ་དམ་པ་ཡི། །རིགས་ནི་རྣམ་པ་ལྔ་རུ་བརྗོད། །རྡོ་རྗེའི་ཕྱག་རྒྱ་གཡུང་མོ་ཉིད། །དེ་བཞིན་པདྨའི་གར་མ་
ཉིད༑ །ལས་ནི་ཚོས་མར་རྟག་ཏུ་བཤད། །དེ་བཞིན་གཤེགས་པའི་བྲམ་ཟེ་མོ། །རིན་ཆེན་གདོལ་མར་ཤེས་བྱ་བ། །ཕྱག་རྒྱ་ལྔར་ནི་རྣམ་པར་ངེས། །འདི་རྣམས་དེ་བཞིན་གཤེགས་པའི་རིགས། །མདོར་བསྡུས་པས་ནི་བརྗོད་པར་བྱ། །དཔལ་ལྡན་དེ་
བཞིན་ཉིད་གཤེགས་ཤིང་། །དེ་བཞིན་སླར་ཡང་གཤེགས་པ་ཉིད། །འདིས་ནི་ཤེས་རབ་རིགས་པ་ཡིས། །དེ་བཞིན་གཤེགས་ཞེས་བརྗོད་པར་བྱ། །རིགས་ནི་རྣམ་པ་དྲུག་བརྗོད་ཅིང་། །མདོར་བསྡུས་པས་ནི་རྣམ་པ་ལྔ། །སྐུ་གསུང་ཐུགས་ཀྱི་དབྱེ་བ་
ཡིས༑ །ཕྱི་ནས་རྣམ་པ་གསུམ་དུ་འགྱུར། །རིགས་དང་འབྱུང་བ་ལྔ་རྣམས་དང་། །ཕུང་པོ་ལྔ་ཡི་རང་བཞིན་གྱིས། །རིགས་དང་བགྲང་བྱ་འདི་ཡིས་ནི། །རིགས་ཞེས་མངོན་པར་བརྗོད་པར་བྱ། །སྒོམ་པ་པོ་མེད་བསྒོམ་པའང་མེད། །ལྷ་མེད་སྔགས་
ཀྱང་ཡོད་མ་ཡིན། །སྤྲོས་པ་མེད་པའི་རང་བཞིན་ལས། །སྔགས་དང་ལྷ་ནི་ཡང་དག་གནས། །རྣམ་སྣང་མི་བསྐྱོད་དོན་ཡོད་དང་། །རིན་ཆེན་དཔག་མེད་སེམས་དཔའ་པོ། །ཚངས་པ་ཁྱབ་འཇུག་ཞི་བ་དང་། །ཐམས་ཅད་སངས་རྒྱས་དེ་ཉིད་
བརྗོད༑ །ཚངས་པ་སྒྲིབ་བྲལ་སངས་རྒྱས་ཉིད། །འཇུག་ཕྱིར་ཁྱབ་འཇུག་བརྗོད་པར་བྱ། །རྟག་ཏུ་དགེ་བས་ཞི་བ་ཉིད། །ཐམས་ཅད་ཀུན་གྱི་བདག་ཉིད་གནས། །དམ་པའི་བདེ་བས་དེ་ཉིད་དེ། །བདེ་བ་རྟོགས་ཕྱིར་རྣམ་སངས་རྒྱས། །གང་ཕྱིར་ལུས་
296



7
།ལས་བྱུང་བ་ཉིད། །ལྷ་ཞེས་མངོན་པར་བརྗོད་པར་བྱ། །སངས་རྒྱས་འདི་ལ་བྷ་ག་མངའ། །བཅོམ་ལྡན་འདས་ཞེས་བརྗོད་པར་བྱ། །བྷ་ག་རྣམ་པ་དྲུག་ཏུ་བརྗོད། །དབང་ཕྱུག་ལ་སོགས་ཡོན་ཏན་ཀུན། །ཡང་ན་ཉོན་
མོངས་ལ་སོགས་བདུད། །འཇོམས་ཕྱིར་བཅོམ་ལྡན་འདས་ཞེས་བྱ། །གང་ཕྱིར་སྐྱེ་འགྲོ་སྐྱེད་པ་ཡིས། །ཤེས་རབ་མ་ཞེས་བརྗོད་པར་བྱ། །གང་ཕྱིར་སྐལ་བ་སྟོན་པ་ཡིས། །ཤེས་རབ་སྲིང་མོ་ཞེས་བྱ་ཉིད། །བཙོ་བླག་མ་དང་བུ་མོ་དང་།. །གར་
མཁན་མ་ཡང་བརྗོད་པར་བྱ། །སེམས་ཅན་ཐམས་ཅད་འཚེད་པའི་ཕྱིར། །བཙོ་བླག་མ་ཞེས་དེ་བཞིན་བརྗོད། །ཡོན་ཏན་འཇོ་ཕྱིར་ཤེས་རབ་ནི། །བུ་མོ་ཞེས་ནི་བརྗོད་པར་བྱ། །སྙིང་རྗེ་ཆེན་པོ་གཡོ་བའི་ཕྱིར། །ཤེས་རབ་གར་མར་བརྗོད་པར་བྱ། །
© གང་ཕྱིར་བཅོམ་ལྡན་མི་རེག་པ། །དེ་ཕྱིར་གཡུང་མོར་བརྗོད་པར་བྱ། །ཨཱ་ལི་ཀཱ་ལི་རབ་བརྟགས་པས། །བརྗོད་པ་བཟླས་པར་ཡང་དག་བཤད། །རྐང་པའི་རྗེས་ནི་དཀྱིལ་འཁོར་ཉིད། །ཉེད་ཕྱིར་དཀྱིལ་འཁོར་བརྗོད་པར་བྱ། །ལག་པ་བསྒྱུར་བ་ཕྱག་
ཟླ |རྒྱ་ཡིན། །སོར་མོ་ཉེད་པའང་དེ་བཞིན་ནོ། །གང་ཕྱིར་རྣམ་སེམས་བསམ་གཏན་ནི། །གང་བསམས་དེ་ནི་བསམ་གཏན་ནོ། །ཇི་ལྟར་ཕ་ལས་བདེ་ཐོབ་པ། །དེ་ཡི་བདེ་བ་རང་གིས་བཟའ། །བདེ་བ་གང་གིས་འཆི་བ་འདིར། །དེ་ཡི་བདེ་བ་བསམ་
གཏན་བརྗོད། །དེ་ཁོ་ན་ཉིད་ཀྱི་ལེའུ་སྟེ་ལྔ་པའོ།། །།དེ་ནས་གཞན་ཡང་རབ་བཤད་བྱ། །སྤྱོད་པ་ཕ་རོལ་ཕྱིན་མཆོག་ཉིད། །གང་གིས་དངོས་གྲུབ་མཐར་འགྲོ་བ། །ཀྱེ་ཡི་རྡོ་རྗེའི་དངོས་གྲུབ་རྒྱུས། །སྒོམ་པ་པོ་ཡིས་རྣམ་འཛིན་པ། །རྣ་བ་དག་ལ་རྣ་
རྒྱུད་བརྟག་གཉིས་



ཆ་བཟང་། །སྤྱི་བོར་འཁོར་ལོ་རྣམ་པར་འཛིན། །ལག་པ་དགུ་ལ་ལག་གདུབ་གཉིས། །རྐེད་པ་ལ་ཡང་སྐ་རགས་ཉིད། །རྐང་པར་དེ་བཞིན་རྐང་གདུབ་བོ། །ལག་པའི་རྩ་བར་དཔུང་རྒྱན་ཉིད། །མགྲིན་པར་རུས་པའི་ཕྲེང་བ་སྟེ། །བགོ་བ་སྟག་གི་
པགས་པ་ཉིད། །བཟའ་བ་མི་འཆི་བཅུ་ཕྱེད་དེ། །ཧེ་རུ་ཀ་སྦྱོར་སྐྱེས་བུ་ཉིད། །ཁ་དོག་ལྔ་ལ་རྣམ་པར་གནས། །རིགས་ལྔ་དག་དང་མཉམ་ལྡན་པ། །རིགས་ནི་གཅིག་ཏུ་རྣམ་པར་བརྟག །ཁ་དོག་དུ་མ་ཉིད་ཀྱིས་ནི། །གང་ཕྱིར་དབྱེ་བ་མཚོན་མི་བྱ། །
ཤིང་གཅིག་དང་ནི་དུར་ཁྲོད་དང་། །མ་མོའི་ཁྱིམ་དང་མཚན་མོ་དང་། །ཡང་ན་དབེན་པའམ་བས་མཐའ་རུ། །བསྒོམ་པ་བཟང་བར་བརྗོད་པར་བྱ། །ཅུང་ཟད་དྲོད་ནི་ཐོབ་པ་ན། །གལ་ཏེ་སྤྱོད་པ་བྱེད་འདོད་པས། །གལ་ཏེ་འགྲུབ་འགྱུར་འདོད་ཡོད་
# ན༑ །འདིས་ནི་སྤྱོད་པ་སྤྱད་པ་ཉིད། །ཤིན་ཏུ་བཞིན་བཟངས་མིག་ཡངས་མ། །རང་གི་དབང་བསྐུར་སྙིང་རྗེ་ཅན། །རྡོ་རྗེའི་བུ་མོ་འདི་ཁྱེར་ནས། །སྤྱོད་པ་བྱ་བར་རྟོགས་པར་བྱ། །རྡོ་རྗེའི་རིགས་ཀྱིས་དངོས་མེད་ན། །རང་འདོད་ལྷ་ཡི་རིགས་ཀྱིས་
བྱ༑ །ཡང་ན་གཞན་གྱི་རིགས་བྱུང་བ། །བྱང་ཆུབ་ས་བོན་གདབ་པ་དང་། །སྦྱང་བ་ཡིས་ནི་གཟུང་བར་བྱ། །གལ་ཏེ་དགའ་བས་གླུ་བླངས་ཏེ། །དེ་ཚེ་རྡོ་རྗེ་མཆོག་ལྡན་ནོ། །གལ་ཏེ་དགའ་བ་སྐྱེས་པ་ན། །ཐར་པའི་རྒྱུས་ནི་གར་བྱ་སྟེ། །དེ་ཚེ་རྡོ་རྗེ་
རྐང་པས་གར། །ཡོ་གིས་མཉམ་པར་བཞག་པས་བྱེད། །འཁོར་ལོའི་གཟུགས་ཀྱིས་མི་བསྐྱོད་པ། །རྣ་ཆའི་བདག་ཉིད་འོད་དཔག་མེད། །མགུལ་གྱི་ཕྲེང་བ་རིན་ཆེན་བདག །ལག་པར་རྣམ་པར་སྣང་མཛད་བརྗོད། །སྐ་རགས་ལ་ནི་དོན་ཡོད་
༡



༄༅། །གནས། །ཁ་ཊཾ་ག་གཟུགས་ཤེས་རབ་སྟེ། །ཐབས་ཀྱི་གཟུགས་ཀྱིས་ཅང་ཏེའུ་ཉིད། །ཞེ་སྡང་རྣམ་དག་རྣལ་འབྱོར་པ། །གླུ་ནི་རྣམ་དག་སྔགས་སུ་གནས། །གར་ནི་བསྒོམ་པ་བྱས་པ་ཉིད། །དེ་ཡི་ཕྱིར་ན་གླུ་དང་གར། །
ཡོ་གིས་རྟག་ཏུ་རྟག་ཏུ་བྱེད། །སྨན་ནི་རྣམ་པར་བཟའ་བ་སྟེ། །ཆུ་ནི་རྟག་པར་བཏུང་བ་ཉིད། །རྒ་ཤིས་ཟིལ་གྱིས་མི་གནོན་ཞིང་། །རྟག་ཏུ་བསྲུང་བར་འགྱུར་བ་ཡིན། །རྐུན་མའི་སྐྲ་ལས་ཅོད་པཎ་བྱས། །དེ་ལ་ཧཱུྃ་བྱུང་སྦྱར་བར་བྱ། །སངས་རྒྱས་ལྔ་
ཡི་ཐོད་པ་རྣམས། །རྣལ་འབྱོར་སྤྱོད་པས་རྣམ་པར་འཛིན། །ཐོད་པ་སོར་ལྔ་པ་ཡི་ཚད། །བྱས་པས་ཅོད་པན་འཛིན་པར་བྱེད། །ཐབས་དང་ཤེས་རབ་རང་བཞིན་ལས། །སྐུ་ཡི་སྐ་རགས་ཉིས་སྐོར་ཉིད། །ཐལ་བ་སྒྲ་ཡི་མཆོད་ཕྱིར་ཐོགས། །རྣལ་
འི འབྱོར་པ་ཡི་སྤྱོད་པས་འཛིན། །ཅང་ཏེའུ་སྒྲ་ནི་བཟླས་པ་སྟེ། །ཁ་ཊཾ་ག་བསྒོམ་ཤེས་རབ་ཉིད། །རྡོ་རྗེ་ཐོད་པའི་སྤྱོད་པ་ཡིས། །འདི་དག་བཟླས་དང་བསྒོམ་པ་ཡིན། །བརྐམ་དང་རྨོངས་དང་འཇིགས་དང་ཁྲོ། །ངོ་ཚའི་འབྲས་བུ་རྣམ་པར་སྤངས། །ཚོ
ཟླ །བདག་ཉིད་ཀྱིས་ནི་གཉིད་སྤངས་ནས། །ཐེ་ཚོམ་མེད་པར་སྤྱོད་པ་བྱ། །ལུས་ཀྱི་སྦྱིན་པ་བྱིན་ནས་ནི། །ཕྱི་ནས་སྤྱོད་པ་ཡང་དག་སྤྱད། །སྐལ་དང་སྐལ་མིན་རྣམ་དཔྱད་པས། །དེ་ཕྱིར་སྦྱིན་པ་སྦྱིན་མི་བྱ། །བཟའ་བཅའ་དེ་བཞིན་བཏུང་བ་ཉིད། །ཇི་ལྟར་
ཆེད་པ་རབ་ཏུ་བཟའ། །ཡིད་འོང་མི་འོང་རྣམ་རྟོག་ཕྱིར། །ཞེན་པ་ཙམ་དུ་མི་བྱའོ། །བཟའ་དང་བཟའ་མིན་སྤྱོད་པ་དང་། །དེ་བཞིན་བཏུང་དང་བཏུང་མིན་ཉིད། །བགྲོད་དང་བགྲོད་མིན་སྔགས་པ་ཡིས། །རྣམ་རྟོག་ཉིད་དུ་མི་བྱའོ། །དངོས་གྲུབ་ཐོབ་



པའི་སློབ་མ་གང་། །ཡང་དག་ཡེ་ཤེས་སྣང་བ་པོ། །མནར་མེད་སྤང་བའི་རྒྱུ་ཡི་ཕྱིར། །གྲུབ་པས་བླ་མ་མངོན་ཕྱག་འཚལ། །བསླབ་དང་དབང་ལས་རྣམ་པར་གྲོལ། །དེ་བཞིན་ངོ་ཚའི་འབྲས་བུ་ཉིད། །དངོས་པོ་ཀུན་གྱི་རང་བཞིན་གྱི། །ཡོ་གིས་
རྣམ་དཔྱད་སྙིང་རྗེ་ཆེ། །སྦྱིན་སྲེག་མཆོད་སྦྱིན་དཀའ་ཐུབ་འདས། །སྔགས་དང་བསམ་གཏན་རྣམ་པར་སྤངས། །དམ་ཚིག་སྡོམ་ལས་རྣམ་པར་གྲོལ། །རྣལ་འབྱོར་ལྡན་པས་སྤྱོད་པ་བྱེད། །ངེས་པར་སྔོན་དུ་ལྷ་མིན་གང་། །བརྒྱ་བྱིན་ལྟ་བུ་ཡིན་ན་
ཡང་༑ །དེ་ལ་འཇིགས་པར་མི་བྱ་སྟེ། །སེངྒེའི་གཟུགས་ཀྱིས་རྣམ་པར་རྒྱུ། །སེམས་ཅན་ཀུན་གྱི་དོན་གྱི་ཕྱིར། །རྟག་ཏུ་སྙིང་རྗེ་བཏུང་བར་བྱ། །རྣལ་འབྱོར་བཏུང་དང་འ་རྣལ་འབྱོར་པ། །གཞན་གྱི་བཏུང་བས་བཟི་བ་མེད། །སྤྱོད་པའི་ལེའུ་སྟེ་དྲུག་
པའོ།། །།དེ་ནས་ལྕོམའི་ལེའུ་བཤད་པར་བྱའོ། །གང་གིས་སྤྱན་དང་སྲིང་མོར་ཡང་། །ཐེ་ཚོམ་མེད་པར་ཤེས་པར་བྱ། །གང་ཞིག་སོར་མོ་གཅིག་སྟོན་དང་། །གཉིས་ཀྱིས་ལེགས་པར་འོངས་པ་ཡིན། །གཡོན་པའི་མཐེ་བོང་བཅངས་པ་ལས། །
སྙན་གྱི་ཕྱག་རྒྱུར་རྣམ་པར་ཤེས། །གང་ཞིག་སྲིན་ལག་སྟེར་བ་ལ། །དེ་ལ་མཐེའུ་ཆུང་རྣམ་པར་སྦྱིན། །གང་ཞིག་གུང་མོ་སྟོན་པ་ལ། །དེ་ཡི་མཛུབ་མོ་རྣམ་པར་སྦྱིན། །གང་ཞིག་སྲིན་ལག་སྟོན་པ་ལ། །དེ་ཡི་མགྲིན་པ་རབ་ཏུ་བསྟན། །གང་ཞིག་
གོས་ནི་སྟོན་པ་ལ། །དེ་ཡི་རྩེ་གསུམ་རབ་ཏུ་བསྟན། །གང་ཞིག་ནུ་མ་སྟོན་པ་ལ། །དེ་ཡི་མཚམས་ནི་རབ་ཏུ་བསྟན། །གང་ཞིག་ས་ནི་སྟོན་པ་ལ། །དེ་ཡི་མཁའ་ནི་རབ་ཏུ་བསྟན། །གང་ཞིག་ཁྲོ་གཉེར་སྟོན་པ་ལ། །གཙུག་ཕུད་དགྲོལ་བར་བརྗོད་པར་
300



བཅུ་ཐམ་པ་
༄༅། །བྱ། །གང་ཞིག་དཔྲལ་བ་སྟོན་པ་ལ། །དེ་ཡི་རྒྱབ་ནི་རབ་ཏུ་བསྟན། །གང་ཞིག་རྐང་མཐིལ་སྟོན་པ་ལ། །ལྟོ་ཡིས་རྣམ་པར་རྩེ་བར་བྱ། །ཕྱག་རྒྱ་ཕྱག་རྒྱའི་ལན་གྱིས་ནི། །དམ་ཚིག་གིས་ནི་རྣམ་པར་དབྱེ། །དེ་ལ་རྣལ་
འབྱོར་མས་སྨྲས་པ། །ཨེ་མ་བུ་ནི་སྙིང་རྗེ་ཆེ། །གལ་ཏེ་ཕྲེང་བ་ལག་སྟོན་ན། །འདུ་བར་བྱ་ཞེས་སྨྲ་བ་ཡིན། །ཕྲེང་བ་མངོན་པར་གཏད་བྱས་ན། །དམ་ཚིག་ལ་མནོས་བརྟུལ་ཞུགས་བཟང་། །དེ་ལ་ཕྱི་རོལ་ཞེས་འདུ་བ། །བཟང་པོའི་སྤྱོད་ཡུལ་གནས་
པ་ནི། །དེ་ལ་འདུ་བར་རྣལ་འབྱོར་མས། །གང་སྨྲས་དེ་ལྟར་ཐམས་ཅད་བྱ། །ཀྱེ་བཅོམ་ལྡན་འདས་འདུ་བའི་གནས་དུ་ལགས། བཅོམ་ལྡན་འདས་ཀྱིས་བཀའ་སྩལ་པ། གནས་དང་ཉེ་བའི་གནས་དང་ནི། །ཞིང་དང་ཉེ་བའི་ཞིང་ཉིད་དང་། །ཙྪནྟོ་ཉེ་
བའི་ཙྪནྡོ་དང་། །དེ་བཞིན་འདུ་བ་ཉེ་འདུ་བ། །འཐུང་གཅོད་ཉེ་བའི་འཐུང་གཅོད་ཉིད། །དུར་ཁྲོད་ཉེ་བའི་དུར་ཁྲོད་ཉིད། །འདི་རྣམས་ས་ནི་བཅུ་གཉིས་ཏེ། །ས་བཅུའི་དབང་ཕྱུག་མགོན་པོ་ཉིད། །འདིས་ནི་བ་གཞན་གྱིས་བརྗོད་མི་བྱ། །ཀྱེ་བཅོམ་ལྡན་
འདས་གནས་ལ་སོགས་པ་གང་ལགས། བཅོམ་ལྡན་འདས་ཀྱིས་བཀའ་སྩལ་པ། །གནས་ནི་ཛཱ་ལན་རར་བཤད། །དེ་བཞིན་དུ་ནི་ཨོ་རྒྱན་ཉིད། །གནས་ནི་ཀོg་གི་རི་ཉིད། །དེ་བཞིན་དུ་ནི་ཀཱམ་རཱ་ཉིད། །ཉེ་གནས་མ་ལ་ཝ་ཞེས་བརྗོད། །སིནྡ་ན་ག་ར་
ཉིད་དོ། །ཞིང་ནི་མུམྨཱ་ནིར་བཤད་དེ། །ཞིང་ནི་བྱེད་པའི་བྲང་ཉིད་དོ། །དེ་ཝཱི་ཀོ་ཊ་དེ་བཞིན་ཞིང་། །ཞིང་ནི་ལྕགས་པའི་བྲང་ཉིད་དོ། །ཉེ་ཞིང་ཀུ་ལུ་ཏ་ཞེས་བརྗོད། །དེ་བཞིན་ཨཆུ་ད་ཉིད་དོ། །བ་ཡི་མཆོག་སྦྱིན་ཁ་བའི་རི། །ཉེ་བའི་ཞིང་ནི་མདོར་
301
བརྟག་གཉིས་



， བསྡུས་པའོ། །ནྡོ་ཧ་རི་ཀེ་ལ་དང་། །ལན་ཚྭ་རྒྱ་མཚོའི་ནང་སྐྱེས་དང་། །ལམ་ཀཱ་དང་ཀཱཉྩི་ཉིད། །དེ་བཞིན་སོ་རཉྫཉིད་དོ། །ཉེ་བའི་ཙྪནྡོ་ཀ་ལིངྒ། །གསེར་དང་ལྡན་པའི་གླིང་དང་ནི། །ཀོངྐ་ན་ཡང་ཉེ་ཙྪནྡོར། །མདོར་བསྡུས་པས་ནི་བརྗོད་པར་
བྱ །འཐུང་གཅོད་གྲོང་ཁྱེར་གྱི་དང་ཡང་། །འཐུང་གཅོད་གྲོང་གི་མཐར་གནས་པ། །ཙ་རི་ཏྲ་དང་ཀོ་ས་ལ། །བིནྡྷ་གཞོན་ནུའི་གྲོང་ཁྱེར་རོ། །རྡོ་རྗེ་སྙིང་པོ་སྙིང་རྗེ་ཆེ། །ཉེ་བའི་འཐུང་གཅོད་དེ་ཉེ་བའོ། །དུར་ཁྲོད་རབ་སོང་དགེ་འདུན་དང་། །དུར་
ཁྲོད་རྒྱ་མཚོའི་འགྲམ་ཉིད་དོ། །སྐྱེད་ཚལ་རྭ་བའི་རྫིང་བུའི་འགྲམ། །ཉེ་བའི་དུར་ཁྲོད་བརྗོད་པར་བྱ། །སེམས་ཅན་ཀུན་གྱི་དོན་གྱི་ཕྱིར། །རྣལ་འབྱོར་མ་རྒྱུད་ཀྱེ་རྡོ་རྗེར། །རྣལ་འབྱོར་མ་ཡི་ལེགས་འདུ་བ། །ཉིན་པར་ཉིད་ཀྱང་བཤད་པར་བྱ། །ཀྱེ་
《བཅོམ་ལྡན་འདས་ཉི་མ་གང་ལགས། བཅོམ་ལྡན་འEས་ཀྱིས་དཀའ་སྩལ་པ། །ཡི་དྭགས་ཟླ་ཕྱེད་བཅུ་བཞི་དང་། །དེ་བཞིན་དུ་ཡང་བརྒྱད་པ་ཉིད། །རྒྱལ་མཚན་དང་ནི་མཚོན་བསྣུན་ཉིད། །ལན་བདུན་པ་ཡང་བཟའ་བར་བྱ། །འབད་པས་སྙིང་རྗེ་
བསྐྱེད་པ་ཡིས། །གསད་པར་བྱ་བར་བརྗོད་པ་ཉིད། །སྙིང་རྗེ་མེད་ན་མི་འགྲུབ་པས། །དེ་ཕྱིར་སྙིང་རྗེ་སྐྱེད་པ་ཉིད། །ཐམས་ཅད་གདུག་པ་གཞུག་པ་སྟེ། །ཆོ་གའི་གཙོ་བོས་དགག་པར་བྱ། །དེ་ལ་འདི་ལྟར་བལྟ་བ་ཉིད། །ཉིན་མོ་བཅོམ་ལྡན་རྡོ་རྗེ་
ཅན༑ །མཚན་མོ་ཤེས་རབ་བརྟག་པར་བྱ། །མི་བྱ་ཅུང་ཟད་ཡོད་མ་ཡིན། །རྟག་ཏུ་མི་བཟའ་ཡོད་མ་ཡིན། །འདི་ལ་མི་བསམ་ཡོད་མ་ཡིན། །བཟང་ངན་མི་སྨྲ་གང་ཡང་མེད། །ཇི་ལྟར་བདག་ཉིད་དེ་ལྟར་གཞན། །དེ་བཞིན་བདག་ནི་ང་མཆོག་
རྒྱུད་སྡེ་ཀུན་བཏུས་
302



བཅུ་གཅིག་
༄༅། །ཉིད། །འདི་ལྟར་སེམས་པའི་རྣལ་འབྱོར་བདག །བཟའ་དང་བཏུང་བ་ལ་སོགས་སྤྱད། །ཡན་ལག་ཇི་སྙེད་བསྒྱུར་བ་དང་། །ཚིག་རྣམས་རབ་ཏུ་རྒྱས་པ་ཉིད། །ཧེ་རུ་ཀ་དཔལ་གནས་ཞུགས་པས། །དེ་སྙེད་སྔགས་དང་
ཕྱག་རྒྱ་ཡིན། ཤྲཱི་ནི་གཉིས་མེད་ཡེ་ཤེས་ཏེ། །ཧེ་ནི་རྒྱུ་སོགས་སྟོང་པ་ཉིད། །རུ་ནི་ཚོགས་དང་བྲལ་བ་ཉིད། ཀ་ནི་གང་དུའང་མི་གནས་པའོ། །རྡོ་རྗེ་ཐོད་པའི་སྦྱོར་བ་ལས། །སྐྱེ་བོ་གང་དང་གང་རྣམས་ཀྱི། །ཤ་ནི་མཁས་པས་བཟའ་བྱ་བ། །
སེམས་ཅན་དེ་དེ་དབང་དུ་འགྱུར། །བརྡ་དང་གནས་གཏན་ལ་དབབ་པའི་ལེའུ་སྟེ་བདུན་པའོ།། །།དེ་ནས་རྣལ་འབྱོར་མའི་འཁོར་ལོ་བཤད་པར་བྱའོ། །ནམ་མཁའི་ཁམས་སུ་བྷ་ག་བསམ། །དབུས་སུ་རྣམ་པར་བསྒོམ་པ་ནི། །འཁོར་ལོ་སྔོན་དུ་ཅི་| .
* རིགས་པར། །ལྷ་རྣམས་ཇི་ལྟར་འབྱུང་བ་ཉིད། །འཁོར་ལོ་ས་དང་ཆུ་ནི་སྔོན། །ཇི་ལྟར་རིགས་པར་བྱིན་ཟ་དང་། །ལྷ་རྣམས་ཀྱིས་ནི་རླུང་ཆེན་དང་། །ཇི་ལྟར་སྒོམ་པ་པོ་འབྱུང་བའང་། །ཆོས་འབྱུང་ལས་སྐྱེས་འཁོར་ལོ་ཉིད། །འཕར་མ་གཉིས་དག་
སྐྱོན་མེད་པ། །ཟེའུ་འབྲུ་ལས་ནི་གཅིག་འགྱུར་ཏེ། །གྲུ་གསུམ་གྱིས་ནི་ཕྱི་མར་བརྗོད། །དེ་དབུས་ཤི་བ་བཅོ་ལྔ་ཡི། །གདན་གྱི་བདག་ཉིད་རྣམ་པར་བསམ། །དེ་ཡི་སྟེང་དུ་ཟླ་བ་ཡིན། །ཟླ་བའི་སྟེང་དུ་ས་བོན་ཉིད། །ཕྱི་ནས་བདུད་ལས་རྒྱལ་བས་
མནན། །གཉིས་འདུས་པ་ལས་བདེ་ཆེན་པོ། །ཨཱ་ལི་ཟླ་བའི་གཟུགས་ཀྱིས་གནས། །ཀཱ་ལིའི་གཟུགས་ཀྱིས་སྣང་བྱེད་དོ། །ཟླ་བ་ཉི་མ་འདུས་པ་ལས། །དཀར་མོ་ལ་སོགས་རབ་ཏུ་གྲགས། །ཟླ་བ་མེ་ལོང་ཡེ་ཤེས་ལྡན། །བདུན་གྱི་བདུན་པ་མཉམ་
304
བརྟག་གཉིས་



ཉིད་ལྡན། །རང་ལྷའི་ས་བོན་ཕྱག་མཚན་ནི། །སོ་སོར་རྟོག་པར་བརྗོད་པར་བྱ། །ཐམས་ཅད་གཅིག་གྱུར་ནན་ཏན་ཉིད། །རྫོགས་པ་ཆོས་དབྱིངས་དག་པ་སྟེ། །མཁས་པས་ཆོ་ག་གསུངས་པ་ཡིས། །རྣམ་པ་ལྔ་པོ་བསྒོམ་པ་ཉིད། །ཨཱ་ལི་ཀཱ་ལི་མཉམ་
སྦྱོར་བས། །རྡོ་རྗེ་སེམས་དཔའ་ཉིད་ཀྱི་གདན། །ཡི་གེ་ལས་བྱུང་གོང་བུ་ལ། །ཧཱུཾ་ཕཊ་རྣམ་པའང་འདོད་མི་བྱ། །སེམས་དཔའི་གཟུགས་བརྙན་ལས་བྱུང་བའི། །དཀྱིལ་འཁོར་བདག་པོ་རྣམ་པར་བསྒོམ། །ཕྱག་མཚན་ཞལ་སོགས་གོང་མ་བཞིན། །
ཟླ་བ་ཆུ་ཤེལ་ནོར་བུའི་འོད། །ཐབས་དང་ཤེས་རབ་རང་བཞིན་ལས། །འདི་ལྟར་ཐམས་ཅད་རྫོགས་པ་ཉིད། །ཟླ་བ་ཉི་མའི་རབ་དབྱེ་ལས། །ཨཱ་ལི་ཤེས་རབ་ཀཱ་ལི་ཐབས། །འདི་ལས་དཀར་མོ་ལ་སོགས་པ། །ཁ་དོག་དབྱེ་བས་སོ་སོ་ཡིན། །རེ་ཞིག་
ནང་གི་འཕར་མ་ལ། །རྣལ་འབྱོར་མ་ལྔ་ངེས་གནས་པ། །ཕུང་པོ་ལྔ་ཡི་རང་བཞིན་གྱིས། །རྣལ་འབྱོར་རིག་པས་རྟག་ཏུ་བསྒོམ། །དབང་པོར་རྡོ་རྗེ་གཤིན་རྗེར་དཀར། །ཆུ་བདག་ཆུ་ཡི་རྣལ་འབྱོར་མ། །ལུས་ངན་རྡོ་རྗེ་མཁའ་འགྲོ་མ། །དབུས་སུ་
བདག་མེད་རྣལ་འབྱོར་མ། །ཕྱི་རོལ་གྱི་ནི་འཕར་མ་ལ། །དཀར་མོ་ཆོམ་རྐུན་རོ་ལངས་མ། །གྷསྨ་རཱི་དང་པུཀྐ་སི། །རི་ཁྲོད་མ་དང་གདོལ་པ་མོ། །བརྒྱད་པ་ཌོམྦི་ནཱི་རུ་བརྗོད། །འོག་ལྡན་མ་དང་སྟེང་ལྡན་ཉིད། །མཁའ་སྤྱོད་མ་དང་ས་སྤྱོད་
བརྗོད༑ །སྲིད་དང་ཞི་བའི་རང་བཞིན་གྱིས། །སྙིང་རྗེ་ཆེན་པོ་འདི་དག་གནས། །ལྷ་མོ་ཐམས་ཅད་ཁ་དོག་ནག །དྲག་ཆེན་ཕྱག་རྒྱ་ལྔ་ཡིས་བརྒྱན། །ཞལ་གཅིག་སྤྱན་ནི་དམར་བ་རྣམས། །ལག་པར་གྲི་གུག་ཐོད་པས་ཁྱབ། །འཁོར་ལོ་རྣ་ཆ་མགུལ་
304
ཏུས་
-
--
--



༄༅། །རྒྱན་དང་། ལག་པར་ལག་གདུབ་སྐ་རགས་ནི། །སངས་རྒྱས་ལྔ་ནི་རྣམ་དག་པས། །འདི་ལྔ་ཕྱག་རྒྱུ་དག་པའོ། །ཇི་ལྟར་བདག་མེད་རྣལ་འབྱོར་མ། །དེ་ལྟར་ཐམས་ཅད་རྣམ་པར་བཤད། །ལག་པ་གཅིག་ནི་ཐོད་པས་
བྲེལ༑ །གཡས་པ་ན་ནི་གྲི་གུག་འཛིན། །གཡོན་པས་ཁ་ཊཾ་ག་ཉིད་དོ། །སྟག་གི་པགས་པས་སྣམ་དཀྲིས་ཤིང་། །རོ་ལ་ཞོན་ཞིང་གཟི་བརྗིད་འབར། །ཕྱག་གཉིས་གྱེན་དུ་དབུ་སྐྱེས་སེར། །ང་རྒྱལ་ལ་སོགས་སྐྱོན་དྲུག་རྣམས། །གཅོད་ཕྱིར་གྲི་གུག་
རྒྱུ རྣམ་པར་གནས། །དངོས་དང་དངོས་མེད་རྣམ་རྟོག་གི །མགོ་བོ་པདྨའི་སྣོད་དུ་ནི། །བདུད་རྣམས་རྣམ་པ་བཞི་ཡི་ཁྲག །དངོས་གྲུབ་ཕྱིར་ནི་བཏུང་བར་བྱ། །སྟོང་པའི་རྣམ་པས་ཁ་ཊཾ་ག །ཐབས་ཀྱིས་རོ་ནི་རྣམ་པར་བརྟག །འདིས་ནི་འཁོར་ལོ་རྣམ་
བསྒོམས་ན། །དངོས་གྲུབ་མྱུར་དུ་ཐོབ་པར་འགྱུར། །དང་པོར་ནག་པོ་རབ་ཏུ་བསྒོམ། །གཉིས་པར་དམར་པོ་རྣམ་པར་བསྒོམ། །གསུམ་པ་ལ་ནི་སེར་པོ་བསྒོམ། །བཞི་པར་ལྗང་གུ་དེ་བཞིན་ནོ། །ལྔ་པར་ཁ་དོག་སྔོན་པོ་དང་། །དྲུག་པར་དཀར་པོའི་ཚེ
ལུས་ཅན་ཏེ། །ཡན་ལག་དྲུག་བསྒོམ་རྣལ་འབྱོར་པས། །དགའ་བྲལ་མཐར་ཡང་དེ་བཞིན་ནོ། །བསྐྱེད་པའི་རིམ་པ་ཉིད་དང་ནི། །རྫོགས་པ་ཡི་ཡང་རིམ་པ་ཉིད། །རིམ་གཉིས་མཉམ་པར་གནས་ནས་ནི། །རྡོ་རྗེ་ཅན་གྱིས་ཆོས་འཆད་དོ། །བསྐྱེད་པ་
ཡི་ནི་ཆ་བཤད་དོ། །ནམ་མཁའི་ཁམས་ནི་པདྨ་ལ། །བྷ་ག་ཞེས་བྱ་ཡེ་ཤེས་བརྗོད། །བསྒོམ་པ་ཞེས་བྱ་སྙོམས་འཇུག་ཉིད། །དེ་ཡི་བདེ་བ་འཁོར་ལོར་བརྗོད། །རིགས་པ་ཇི་བཞིན་རང་རིག་ཉིད། །ལྷ་ཞེས་བྱ་བ་བྱང་ཆུབ་སེམས། །ཇི་ལྟར་འབྱུང་བ་ཁུ་



རྒྱུད་སྡེ་ཀུན་བཏུས་ ་
བ་ཡིན། །ལྷན་ཅིག་སྐྱེས་པ་རྣམ་པ་གཉིས། །རེ་ཞིག་བཙུན་མོ་ཤེས་རབ་ཡིན། །སྐྱེས་བུ་ཐབས་སུ་བརྗོད་པ་ཉིད། །ཀུན་རྫོབ་དོན་དམ་དབྱེ་བ་ལས། །ཕྱི་ནས་དེ་ཡི་རྣམ་པ་གཉིས། །རེ་ཞིག་སྐྱེས་བུ་རྣམ་པ་གཉིས། །དེ་ཡི་ཁུ་བའང་བདེ་བ་ཉིད། །
སྐྱེས་བུ་ཇི་བཞིན་ཤེས་རབ་ལའང་། །དེ་ཡི་ཁུ་བའང་བདེ་བ་ཉིད། །དེ་ཉིད་ཕྱིར་ན་དགའ་བ་ནི། །བཞི་ཡི་རབ་ཏུ་དབྱེ་བ་ཡིས། །སྐྱེ་མེད་རིམ་པའི་ཕྱོགས་ལས་ནི། །འདི་ལྟར་ལྷན་ཅིག་སྐྱེས་རྣམ་བཞི། །དགའ་བ་དང་པོ་དཔའ་བོ་ཉིད། །མཆོག་ཏུ་
དགའ་བ་རྣལ་འབྱོར་མ། །ཤིན་ཏུ་བདེ་དགའ་ཐམས་ཅད་ངེས། །དེ་བདེའི་ཐབས་ལས་ཡང་དག་རིག །དགའ་བའི་བདེ་བ་ཅུང་ཟད་དེ། །མཆོག་ཏུ་དགའ་བ་བདེ་བས་ལྷག །དགའ་བྲལ་དགའ་བ་ཆགས་བྲལ་ཡིན། །ལྷག་མ་ལྷན་ཅིག་སྐྱེས་དགའ་
ཉིད༑ །དང་པོར་རེག་པར་འདོད་པ་དང་། །གཉིས་པ་བདེ་བར་འདོད་པ་དང་། །གསུམ་པ་འདོད་ཆགས་འཇིག་པ་ཉིད། །དེས་ན་བཞི་པ་བསྒོམ་པར་བྱ། །མཆོག་ཏུ་དགའ་བ་སྲིད་པར་བརྗོད། །དགའ་བྲལ་ལས་ནི་མྱ་ངན་འདས། །དབུ་མ་དགའ་བ་ ཞི
ཙམ་ཉིད་དེ། །འདིས་ནི་ལྷན་ཅིག་སྐྱེས་པ་སྤངས། །འདོད་ཆགས་མེད་ཅིང་ཆགས་བྲལ་མེད། །དབུ་མར་དམིགས་པར་མི་འགྱུར་རོ། །འདི་ལ་ཐབས་དང་ཤེས་རབ་མེད། །ཡང་དག་དེ་ཉིད་སྣང་བ་པོ། །གཞན་གྱིས་བརྗོད་མིན་ལྷན་ཅིག་སྐྱེས། །
གང་དུ་ཡང་ནི་མི་རྙེད་དེ། །བླ་མའི་དུས་ཐབས་བསྟེན་པ་དང་། །བདག་གི་བསོད་ནམས་ལས་ཤེས་བྱ། །དམན་པ་འབྲིང་དང་མཆོག་རྣམས་དང་། །གཞན་དང་གང་དང་དེ་རྣམས་དང་། །རོ་མཉམ་དེ་ཉིད་བསྒོམས་པ་ཡིས། །འདི་ཀུན་མཉམ་པ་ཉིད་



ར
༄༅། །དུ་བལྟ། །དམན་པའི་གནས་ནས་ཕྲ་བའི་དོན། །མཆོག་ནི་དངོས་པོར་བརྗོད་པར་བྱ། །དབུ་མ་གཉིས་ཀྱིས་སྤངས་པ་ཉིད། །གཞན་རྣམས་ཞེས་བྱ་དབང་པོ་དྲུག །གང་རྣམས་འདི་རྣམས་བརྟན་དང་གཡོ། །འདི་ཀུན་
ཞེས་བྱ་ང་ཉིད་མེད། །མཉམ་ཉིད་མཚུངས་པར་འདོད་པ་ཉིད། །རོ་མཉམ་དེ་ཉིད་བསྒོམས་པ་ཡིས། །མཉམ་ཞེས་བྱ་བ་མཚུངས་པར་བརྗོད། །དེ་ཡི་འཁོར་ལོ་རོ་ཞེས་བརྗོད། །བསྒོམ་པ་རོ་གཅིག་མཉམ་པ་ཉིད། །འདིས་ནི་དོན་གྱིས་བརྗོད་པར་
ཟླ བྱ༑ །ང་ལས་འགྲོ་བ་ཐམས་ཅད་བྱུང་། །ང་ལས་གནས་གསུམ་པོ་ཡང་བྱུང་། །ང་ཡིས་འདི་ཀུན་ཁྱབ་པ་སྟེ། །འགྲོ་བའི་རང་བཞིན་གཞན་མ་མཐོང་། །དེ་ལྟར་རྣལ་འབྱོར་པས་ཤེས་ནས། །ཤིན་ཏུ་མཉམ་གཞག་གང་གོམས་པ། །བསོད་ནམས་
ཆུང་བའི་མི་ཡིས་ཀྱང་། །དེ་ནི་འགྲུབ་པར་ཐེ་ཚོམ་མེད། །བཟའ་དང་བཏུང་དང་བླུགས་པ་དང་། །ཉལ་དང་ལོག་དང་སེམས་པ་ན། །ཕྱག་རྒྱ་ཆེན་པོ་མངོན་འདོད་པ། །དེ་ནས་མངོན་དུ་འགྲོ་བར་འགྱུར། །གང་ཕྱིར་ཡིད་ཀྱིས་མི་བསྒོམ་པར། །འགྲོ་
བ་ཐམས་ཅད་བསྒོམ་པར་བྱ། །ཐམས་ཅད་ཆོས་ནི་ཡོངས་ཤེས་ན། །བསྒོམ་པ་ཉིད་ནི་བསྒོམ་པ་མིན། །བརྟན་དང་གཡོ་བའི་དངོས་པོ་གང་། །རྩྭ་ལྕག་འཁྲི་ཤིང་ལ་སོགས་པ། །བདག་གི་དངོས་པོའི་རང་བཞིན་ལས། །དམ་པའི་དེ་ཉིད་ངེས་བསྒོམ་
བྱ༑ །དེ་རྣམས་དམ་པ་གཅིག་ཡོད་མིན། །རང་རིག་བདེ་བ་ཆེན་པོ་ཉིད། །རང་རིག་ནས་ནི་བྱང་ཆུབ་འགྱུར། །རང་རིག་ཕྱིར་ན་བསྒོམ་པ་ཉིད། །རང་གིས་རིག་པའི་འགྱུར་བ་ལས། །མནན་པ་ལས་ནི་ལས་སྐྱེས་ཏེ། །རང་གིས་འཕྲོག་ཅིང་རང་གིས་
307
བཅུ་གསུམ་ བརྟག་གཉིས་



བྱེད། །རང་རིག་རྒྱལ་པོ་རང་གཙོ་གོ །འདོད་ཆགས་ཞེ་སྡང་ཕྲག་དོག་དང་། །དེ་བཞིན་གཏི་མུག་ང་རྒྱལ་ཉིད། །དེ་ཀུན་དེ་གནས་ཉམས་དགའ་བར། །བཅུ་དྲུག་ཆར་ཡང་མི་ཕོད་དོ། །ཆོས་འབྱུང་ལས་སྐྱེས་ཡེ་ཤེས་ནི། །མཁའ་མཉམ་ལྷན་ཅིག་
ཐབས་དང་བཅས། །ཐབས་དང་ཤེས་རབ་རང་བཞིན་ལས། །འཇིག་རྟེན་གསུམ་པོ་དེ་ལས་སྐྱེས། །ཁུ་བའི་རྣམ་པ་བཅོམ་ལྡན་ཡིན། །དེ་ཡི་བདེ་བ་འདོད་མར་བརྗོད། །གཅིག་དང་དུ་མ་བྲལ་བ་དེ། །སྐད་ཅིག་གཅིག་ལ་མཆོག་དགའ་བ། །རང་
གིས་རིག་པའི་ཡེ་ཤེས་འདི། །ངག་གི་ལམ་འདས་སྤྱོད་ཡུལ་ཏེ། །འདི་ནི་བྱིན་རླབས་རིམ་པའི་ཕྱིར། །ཀུན་མཁྱེན་ཡེ་ཤེས་དེ་ལྟ་བུ། །ས་དང་ཆུ་དང་རླུང་དང་ནི། །མེ་དང་ནམ་མཁའ་ཉིད་དག་དང༌། །རང་བཞིན་རིག་པའི་ཚོར་བ་ཡིས། །ཀུན་གྱིས་
སྐད་ཅིག་མི་གནོན་ཏེ། །མཐོ་རིས་མི་ཡུལ་རྐང་འོག་གིས། །སྐད་ཅིག་ལས་ནི་གཟུགས་གཅིག་འགྱུར། །རང་གཞན་ཆ་ཡི་རྣམ་རྟོག་གིས། །གནོན་པ་ཉིད་ནི་ནུས་པ་མིན། །ཐམས་ཅད་རིག་བྱེད་གྲུབ་མཐའ་དང་། །དེ་བཞིན་ལས་རྒྱས་ལ་སོགས་ ཚོ
བོ པས༑ །སྲིད་པ་དག་འགྱུར་དངོས་གྲུབ་མིན། །ཡང་ནི་སྲིད་མཐར་སྐྱེ་བར་འགྱུར། །འཇིག་རྟེན་འདི་དང་ཕ་རོལ་ཏུ། །དེ་མེད་པས་ནི་དངོས་གྲུབ་མེད། །གང་གིས་མི་ཤེས་ཀྱེ་རྡོ་རྗེ། །དེ་ཡི་ངལ་བ་དོན་མེད་འགྱུར། །ཆུ་བོའི་རྒྱུན་ནི་རབ་འབབ་
དང་༑ །མར་མེའི་རྩེ་མོ་རབ་བཅིངས་ལྟར། །རྟག་ཏུ་དེ་ཉིད་རྣལ་འབྱོར་གྱིས། །ཉིན་དང་མཚན་དུ་རྣམ་པར་གཞག །རྣལ་འབྱོར་མའི་འཁོར་ལོ་ཞེས་བྱ་པ་འདུ་བའི་ལེའུ་སྟེ་བརྒྱད་པའོ།། །།དེ་ནས་མཆོག་ཏུ་རྣམ་པར་དག་པའི་ལེའུ་བཤད་པར་



ཆ
༄༅། །བྱའོ། །ངེས་པར་དངོས་པོ་ཐམས་ཅད་ཀྱི། །དག་པ་དེ་བཞིན་ཉིད་དུ་བརྗོད། །ཕྱི་ནས་རེ་རེའི་དབྱེ་བ་ཡིས། །ལྷ་རྣམས་ཀྱི་ནི་བརྗོད་པར་བྱ། །ཕུང་པོ་ལྔ་དང་དབང་པོ་དྲུག །སྐྱེ་མཆེད་དྲུག་དང་འབྱུང་ཆེན་ལྔ། །རང་
བཞིན་གྱིས་ནི་རྣམ་པར་དག །ཉོན་མོངས་ཤེས་བྱའི་སྒྲིབ་སྦྱང་བྱ། །རང་རིག་བདག་ཉིད་དག་པ་ཉིད། །དག་པ་གཞན་གྱིས་རྣམ་གྲོལ་མིན། །ཡུལ་གྱི་དངོས་པོ་དག་པའི་ཕྱིར། །རང་གི་རིག་པའི་བདེ་བ་མཆོག །གཟུགས་ལ་སོགས་པའི་ཡུལ་རྣམས་
དང་། །གཞན་ཡང་རྣལ་འབྱོར་པས་མཐོང་བ། །དངོས་པོ་དེ་ཀུན་དག་པ་སྟེ། །འདི་ལྟར་འགྲོ་བ་སངས་རྒྱས་འགྱུར། །ཀྱེ་བཅོམ་ལྡན་འདས་རྣམ་པར་མ་དག་པ་གང་ལགས། བཅོམ་ལྡན་འདས་ཀྱིས་བཀའ་སྩལ་པ། གཟུགས་ལ་སོགས་པའོ། །
# ཅིའི་སླད་དུ་ཞེ་ན། གཟུང་བ་དང་འཛིན་པའི་དངོས་པོའི་ཕྱིར་རོ། །རྡོ་རྗེ་སྙིང་པོས་གསོལ་པ། ཀྱེ་བཅོམ་ལྡན་འདས་གཟུང་བ་དང་འཛིན་པ་ཡང་གང་ལགས། བཅོམ་ལྡན་འདས་ཀྱིས་བཀའ་སྩལ་པ། མིག་གིས་གཟུགས་ནི་གཟུང་བར་བྱ། །སྒྲ་ནི་རྣ་ནི
བས་མཉན་པར་བྱ། །དྲི་ནི་སྣ་ཡི་ཚོར་བར་བྱ། །ལྕེ་ཡིས་རོ་ནི་རེག་པར་བྱ། །དངོས་པོ་ལུས་ཀྱིས་རེག་པར་བྱ། །ཡིད་ཀྱིས་བདེ་སོགས་འཐོབ་པ་ནི། །དག་པས་དུག་མེད་བྱས་ནས་ནི། །བསྟེན་བྱ་འདི་དག་བསྟེན་པ་ཉིད། །གཟུགས་ཕུང་རྡོ་རྗེམ་ཡིན་
ཏེ༑ །ཚོར་བ་ལ་ཡང་དཀར་མོར་བརྗོད། །འདུ་ཤེས་ཆུ་ཡི་རྣལ་འབྱོར་མ། །འདུ་བྱེད་རྡོ་རྗེ་མཁའ་འགྲོ་མ། །རྣམ་ཤེས་ཕུང་པོའི་ཚུལ་གྱིས་ནི། །བདག་མེད་རྣལ་འབྱོར་མ་གནས་སོ། །རྟག་ཏུ་འདི་དག་རྣམ་དག་པས། །དེ་ཉིད་རྣལ་འབྱོར་པས་འགྲུབ་
བཞི་
བརྟག་གཉིས་



རྒྱུད་སྡེ་ཀུན་བཏུས་
འགྱུར༑ །ནང་གི་འཕར་མ་ལའོ། །དེ་ནས་ཕྱི་ཡི་འཕར་མ་བཤད། །དབང་ལྡན་དུ་ནི་པུཀྐ་སི། །མེར་ནི་དེ་བཞིན་རི་ཁྲོད་མ། །བདེན་བྲལ་གདོལ་པ་མོ་གཞག་ཅིང་། །རླུང་དུ་གཡུང་མོ་རྣམ་པར་གཞག །ཕྱི་མ་ལྷ་མོ་དཀར་མོ་སོགས། །དབང་དཀར་
གཤིན་རྗེ་ཆོམ་རྐུན་མ། །ཆུ་བདག་ཕྱོགས་སུ་རོ་ལངས་མ། །ལུས་ངན་པོར་ནི་གྷསྨ་རི། །འོག་ཏུ་ས་སྤྱོད་མ་ཞེས་བརྗོད། །སྟེང་དུ་མཁའ་སྤྱོད་མ་ཞེས་བཤད། །བསྐྱེད་པའི་རིམ་པ་ཉིད་ཀྱི་ཕྱོགས། །སྲིད་དང་ཞི་བའི་རང་བཞིན་གྱིས། །ལྷ་མོ་འདི་
|གཉིས་རྣམ་པར་གནས། །གཟུགས་ལ་དཀར་མོར་རྟག་ཏུ་བཤད། །སྒྲ་ལ་ཆོམ་རྐུན་མར་རབ་གྲགས། །དྲི་ཡི་ཆ་ལ་རོ་ལངས་མ། །རོ་ལ་གྷསྨཱ་རཱི་རབ་གྲགས། །རེག་ལ་ས་སྤྱོད་མ་ཞེས་བཤད། །ཆོས་ཀྱི་དབྱིངས་ལ་མཁའ་སྤྱོད་མ། །རྟག་ཏུ་འདི་
རྣམས་རྣམ་དག་པས། །དེ་ཉིད་རྣལ་འབྱོར་པས་འགྲུབ་འགྱུར། །ཕྱག་གི་དག་པ་སྟོང་པ་ཉིད། །བདུད་དག་པ་ལས་ཞབས་རྣམས་ཉིད། །རྣམ་ཐར་བརྒྱད་ཀྱིས་ཞལ་རྣམས་ཉིད། །རྡོ་རྗེ་གསུམ་གྱིས་དག་པའི་སྤྱན། །ས་ནི་པུཀྐ་སི་ཞེས་བཤད། །ཆུ་
ཁམས་རྔོན་པ་མ་ཞེས་བརྗོད། །མེ་ནི་གཏུམ་མོར་ཤེས་པར་བྱ། །རླུང་ནི་གཡུང་མོར་རབ་ཏུ་གྲགས། །ཞེ་སྡང་ཞེས་བཤད་རྡོ་རྗེ་མ། །འདོད་ཆགས་ཆུ་ཡི་རྣལ་འབྱོར་མ། །ཕྲག་དོག་རྡོ་རྗེ་མཁའ་འགྲོ་མ། །སེར་སྣ་གསང་བའི་དཀར་མོ་ཉིད། །གཏི་
མུག་དེ་བཞིན་རྡོ་རྗེར་བཤད། །ཞེ་སྡང་ལ་སོགས་རྣམ་སྦྱོང་བ། །བསྐྱེད་པའི་རིམ་པའི་ཕྱོགས་ལས་ནི། །འདིས་ནི་ཕུང་པོ་སྦྱང་བར་བྱ། །གང་དང་གང་གིས་འཇིག་རྟེན་འཆིང་འགྱུར་བ། །དེ་དང་དེས་ནི་འཆིང་བ་ལས་གྲོལ་ཏེ། །དེ་ཉིད་མི་ཤེས་འཇིག་
30



བཅོ་ལྔ་བརྟག་གཉིས་
།རྟེན་མི་གྲོལ་ཞིང་། །དེ་ཉིད་རྣམ་སྤངས་དངོས་གྲུབ་རྙེད་མི་འགྱུར། །དེ་ཕྱིར་དྲི་མེད་སྒྲ་མེད་གཟུགས་ཉིད་མེད། །རོ་དང་སེམས་ཀྱི་རྣམ་པར་དག་པ་མེད། །རེག་མེད་ཆོས་མེད་ཐམས་ཅད་རྣམ་པར་དག །རང་བཞིན་དག་
པའི་འགྲོ་ལ་འགྲོ་བར་ཤེས། །རྣམ་པར་དག་པ་ཞེས་བྱ་བའི་ལེའུ་སྟེ་དགུ་པའོ།། །།དེ་ནས་ཇི་ལྟར་དཀྱིལ་འཁོར་གྱི། །རིམ་པ་ཡང་དག་རབ་ཏུ་བཤད། །གང་གིས་སློབ་མ་དབང་བསྐུར་བའི། །ཆོ་གའང་རབ་ཏུ་བཤད་པར་བྱ། །དང་པོར་ལྷ་ཡི་
བདག་ཉིད་ཀྱི། །རྣལ་འབྱོར་པས་ནི་ནོར་འཛིན་སྦྱང་། །འབད་པས་ཧཱུྃ་ལས་རྡོ་རྗེ་ཅན། །བྱས་ཏེ་ཕྱི་ནས་དཀྱིལ་འཁོར་བྲི། །ཚལ་དང་སྐྱེ་བོ་མེད་གནས་དང་། །བྱང་ཆུབ་སེམས་དཔའི་ཁྱིམ་དང་ནི། །དཀྱིལ་འཁོར་ཁང་པའི་ནང་དུ་ཡང་། །དཀྱིལ་
འཁོར་དམ་པ་རབ་ཏུ་བཞེངས། །རྡུལ་ཚན་དམ་པའི་ཚོན་དང་ནི། །ཡང་ན་འབྲིང་པོ་ཉིད་ཀྱིས་ཏེ། །རིན་ཆེན་ལྔ་ཡི་ཕྱེ་མའམ། །ཡང་ན་འབྲས་ལ་སོགས་པས་སོ། །དེ་ནས་དཀྱིལ་འཁོར་གྲུ་གསུམ་དང་། །མཐེ་བོང་གསུམ་ནི་ལྷག་པར་བྱ། །དེར་ནི་དེ
རྒྱུ རིགས་ལྔ་ལས་བྱུང་བའི། །རིག་མ་བཟང་མོ་རྣམ་པར་གཞུག །ཡང་ན་ཇི་ལྟར་གང་རྙེད་དེ། །དེ་ལྟར་བཅུ་དྲུག་ལོན་པ་ཉིད། །ཇི་སྲིད་ཁུ་བ་ལྡན་གྱུར་པ། །དེ་སྲིད་ཕྱག་རྒྱ་བསྟེན་པར་བྱ། །ཕྱག་རྒྱུའི་གདོང་ཡང་བཅིང་བ་དང་། །ཐབས་ཀྱི་གདོང་ཡང་
དེ་བཞིན་ནོ། །བསྟེན་པ་དེ་ལས་གང་བྱུང་བ། །སློབ་མའི་ཁར་ནི་ལྟུང་བར་བྱ། །རོ་མཉམ་སློབ་མའི་སྤྱོད་ཡུལ་ཉིད། །དེ་ཉིད་ལ་ཡང་བྱ་བར་བྱ། །རང་རིག་ཡེ་ཤེས་ཉིད་དུ་འགྱུར། །རང་གཞན་ཡང་དག་རིག་པ་སྤངས། །མཁའ་མཉམ་རྡུལ་བྲལ་



སྟོང་པ་ཉིད། །དངོས་དང་དངོས་མེད་བདག་ཉིད་མཆོག །ཐབས་དང་ཤེས་རབ་ཤིན་ཏུ་འདྲེས། །ཆགས་དང་ཆགས་བྲལ་རྣམ་པར་འདྲེས། །དེ་ཉིད་སྲོག་ཆགས་རྣམས་ཀྱི་སྲོག །དེ་ཉིད་ཡི་གེ་དམ་པ་ཉིད། །དེ་ཉིད་འགྲོ་བའི་བདག་ཉིད་དེ། །དེ་ཉིད་
ཐམས་ཅད་ཁྱབ་པ་པོ། །ཐམས་ཅད་ལུས་ལ་རྣམ་པར་གནས། །དངོས་དང་དངོས་མེད་དེ་ལས་བྱུང་། །གཞན་རྣམས་གང་རྣམས་དེ་རྣམས་དང་། །རྣམ་པར་ཤེས་པ་ཀུན་གྱི་ཚུལ། །སྐྱེས་བུ་སྔོན་རབས་དབང་ཕྱུག་དང་། །བདག་དང་གསོ་བ་སེམས་
ཅན་དང་། །དུས་དང་གང་ཟག་ཉིད་དང་ནི། །དངོས་པོ་ཀུན་གྱི་རང་བཞིན་འདི། །སྒྱུ་མའི་གཟུགས་ཀྱིས་ཡང་དག་གནས། །དང་པོ་དགའ་བ་ཙམ་ཉིད་དེ། །གཉིས་པའི་གྲངས་ལ་མཆོག་དགའ་ཉིད། །གསུམ་པ་ལ་ནི་དགའ་བྲལ་བཤད། །བཞི་པ་
ལྷན་ཅིག་སྐྱེས་པར་བརྗོད། །རྡོ་རྗེ་སྙིང་པོ་ལ་སོགས་ཀུན། །མཁས་པས་དེ་སྐད་ངེས་ཐོས་ནས། །མཆོག་ཏུ་ངོ་མཚར་གྱུར་ནས་ནི། །བརྒྱལ་ཞིང་ས་ལ་འགྱེལ་བར་གྱུར། །དང་པོ་དགའ་བ་འགྲོ་བའི་གཟུགས། །དེ་བཞིན་མཆོག་དགའ་འགྲོ་བ་
ཉིད༑ །དགའ་བྲལ་དགའ་བའང་འགྲོ་བ་ཉིད། །གསུམ་ལ་ལྷན་ཅིག་སྐྱེས་པ་མེད། །བཅོམ་ལྡན་བཀའ་སྩལ་ཀྱེ་རྡོ་རྗེ། །སངས་རྒྱས་ཀུན་གྱི་སྐུ་གཅིག་པོ། །རྡོ་རྗེ་སྙིང་པོས་རྟོགས་བྱའི་ཕྱིར། །ཐེ་ཚོམ་ལེགས་པར་སེལ་བ་ནི། །འདོད་ཆགས་མེད་ཅིང་
ཆགས་བྲལ་མེད། །དབུ་མར་དམིགས་པར་མི་འགྱུར་རོ། །གསུམ་པོ་སྤངས་པ་ཉིད་ཀྱི་ཕྱིར། །ལྷན་ཅིག་སྐྱེས་པ་བྱང་ཆུབ་བརྗོད། །ཡང་ན་དེ་ཉིད་ཐམས་ཅད་བདགོ །ཡང་ན་ཀུན་གྱིས་རྣམ་པར་སྤངས། །དེ་ཡང་དགའ་བྲལ་དང་པོར་མཚོན། །



།དགའ་བ་གསུམ་པོ་རྣམ་པར་སྤངས། །དང་པོ་སྤྲིན་དང་འདྲ་བ་ཡིན། །གྲུབ་པ་སྒྱུ་མ་ལྟ་བུར་འགྱུར། །གཉིད་ལོག་སད་པ་མི་ཕྱེད་པ། །རྟག་ཏུ་རྨི་ལམ་འདྲ་བར་འགྱུར། །དངོས་གྲུབ་མཚན་ཉིད་མི་ཕྱེད་པ། །ཕྱག་རྒྱུའི་
རྣལ་འབྱོར་པ་ཡིས་འགྲུབ། །སྟོན་པས་དཀྱིལ་འཁོར་འདི་སྐད་གསུངས། །གྲུ་བཞི་ཡང་དག་འབར་བ་ཉིད། །སྒོ་བཞི་གཟི་བརྗིད་ཆེན་པོ་སྟེ། །དོ་ཤལ་དོ་ཤལ་ཕྱེད་པས་བརྒྱན། །ཕྲེང་བ་ལ་སོགས་རྔ་ཡབ་ལྡན། ཀ་བ་བརྒྱད་ཀྱིས་ཉེ་བར་བརྒྱན། །རྡོ་
རྗེ་སྲད་བུ་མཉམ་པར་ལྡན། །མེ་ཏོག་སྣ་ཚོགས་ཉེ་བར་བརྒྱན། །བདུག་པ་མར་མེ་དེ་བཞིན་དྲི། །བུམ་པ་བརྒྱད་ལ་སོགས་པ་ལྡན། །དེ་ཡང་ཡལ་ག་ལ་སོགས་བརྒྱན། །མགྲིན་པ་གོས་ཀྱིས་བཀབ་པ་དང་། །རིན་ཆེན་ལྔ་ནི་ཡོངས་སུ་གཞུག །རྣམ་
པར་རྒྱལ་བ་ཤར་དུ་སྦྱིན། །རང་འདོད་ལྷ་ཡི་གཟུགས་ཀྱིས་ནི། །སར་པ་ལེགས་པར་བཀལ་བ་དང་། །ཤིན་ཏུ་ཚད་མ་མཛེས་པ་ཡི། །སྲད་བུས་ཤེས་རབ་ཅན་གྱིས་གདུབ། །འཁོར་ལོའི་བདག་པོའི་བཟླས་པ་འབུམ། །དཀྱིལ་འཁོར་ཅན་གྱི་དེ་བཞིན་
གླུ |ཁྲི་ །གོང་དུ་གསུངས་པའི་སྔགས་ཉིད་ཀྱིས། །མཁས་པས་འཛིན་མ་རྣམ་པར་སྦྱང་
། །གོང་གི་ཨ་སོགས་སྔགས་ཀྱིས་ནི། །དེ་ལ་གཏོར་མ་རྣམ་པར་སྦྱིན། །ཇི་ལྟར་བསམ་གཏན་དེ་བཞིན་འདིར། །བསྲུང་བ་ཇི་ལྟར་གསུངས་པ་ཉིད། །གང་ཞིག་
དབང་ནི་རབ་ཕྱེ་བ། །རང་གི་དཀྱིལ་འཁོར་ཆོ་གས་སྦྱིན། །མཆོད་དང་གསོལ་བ་གདབ་པ་ཉིད། །ཇི་ལྟར་བཤད་པ་དེ་བཞིན་འདིར། །འཕར་མ་གཉིས་བཟང་རྣམ་བྲིས་ནས། །མྱུར་དུ་དཀར་མོ་ལ་སོགས་བྲི། ཤར་དུ་གྲི་གུག་རྣམ་པར་བྲི། །ལྷོ་དང་
313
བཙདྲུག་བརྟག་གཉིས་



ནུབ་ཏུ་དེ་བཞིན་ནོ། །བྱང་དང་མེ་ཡི་མཚམས་དང་ནི། །བདེན་བྲལ་རླུང་དུའང་དེ་བཞིན་ནོ། །དབང་ལྡན་དུ་ནི་ཅི་གསུངས་པ། །དེ་ལྟ་དེ་ལྟར་འོག་དང་སྟེང་
། །རྡོ་རྗེ་སེམས་དཔའི་སྙེམས་བྱས་ནས། །རྐང་པ་གཡས་པ་བརྐྱང་བྱས་ཏེ། །ཕྱག་གཉིས་
ཀྱི་རྡོ་རྗེ་སྦྱོར་བས། །སློབ་དཔོན་དཀྱིལ་འཁོར་འཇུག་པ་ཉིད། །ཁྲུས་དང་གཙང་སྦྲ་དྲི་ཞིམ་ལུས། །སྣ་ཚོགས་རྒྱན་གྱིས་རྣམ་པར་བརྒྱན། །ཧཱུཾ་ཧཱུཾ་སྙེམས་པ་བྱས་ནས་ནི། །ཧི་ཧི་རྣམ་པས་འཇིགས་བྱེད་བདག །ཕྱི་ནས་དེ་ཉིད་ཡང་དག་བཤད། །རྣམ་
དག་ཡེ་ཤེས་གཟུགས་ཅན་དང༌། །འཁོར་བ་རྣམ་པར་རྟོགས་པ་ལ། །ཁྱད་པར་ཅུང་ཟད་ཡོད་མ་ཡིན། །མཆོག་དགར་བསྒོམ་པ་མེད་ཅིང་སྒོམ་པ་པོ་ཡང་མེད། །ལུས་ཀྱང་མེད་ཅིང་གཟུང་བ་མེད་ཅིང་འཛིན་པའང་མེད། །ཤ་དང་ཁྲག་ཀྱང་མེད་ཅིང་
# བཤང་དང་གཅི་བ་མེད། །སྐྱག་བྲོ་རྨོངས་མེད་གཙང་སྦྲམཆོད་ཕྱིར་ཐོགས་མེད་དང་། །ཆགས་མེད་སྡང་བ་མེད་དང་རྨོངས་མེད་ཕྲག་དོག་མེད། །སེར་སྣ་མེད་དང་ང་རྒྱལ་མེད་ཅིང་མཐོང་བྱ་མེད། །བསྒོམ་དང་སྒོམ་པ་པོ་མེད་བཤེས་དང་དགྲ་མེད་
ཅིང་། །རློམ་སེམས་མེད་པའི་ལྷན་ཅིག་སྐྱེས་པ་སྣ་ཚོགས་ཉིད། །རྡོ་རྗེ་སྙིང་པོས་འདི་སྐད་གསོལ། །གཟོད་ནས་རང་བཞིན་མེད་པ་ཡི། །ལུས་ཀྱི་རང་བཞིན་དག་པ་ནི། །ཅི་སླད་འབྱུང་བའི་བདག་ཉིད་ལགས། །དེ་ནས་བཅོམ་ལྡན་རྡོ་རྗེ་ཅན། །
|མཁའ་འགྲོ་བདེ་བ་སྦྱིན་པས་གསུངས། །རློམ་སེམས་མེད་པའི་རང་བཞིན་བདག །ཐམས་ཅད་ལུས་ལ་རྣམ་པར་གནས། ཀྱེ་བཅོམ་ལྡན་འདས་ཅིའི་སླད་དུ་འབྱུང་བ་ཆེན་པོའི་ཕུང་པོ་ལགས། བཅོམ་ལྡན་འདས་ཀྱིས་བཀའ་སྩལ་པ། བོgཀཀྐོ་ལ་



།སྦྱོར་བས། །རེག་པས་སྲ་བའི་ཆོས་ཀྱིས་ནི། །ས་ནི་དེ་ལས་སྐྱེ་བར་འགྱུར། །བྱང་སེམས་ཁུ་བའི་རྣམ་པ་ལས། །ཆུ་ཡི་ཁམས་ནི་འབྱུང་བར་འགྱུར། །བསྐྱོད་པ་ལས་ནི་དྲོད་སྐྱེ་སྟེ། །འགྲོ་བ་རླུང་དུ་རབ་ཏུ་གྲགས། །
བདེ་བ་ནམ་མཁའ་ཉིད་ཀྱི་ཁམས། །ལྔ་པོ་རྣམས་ཀྱིས་ཡོངས་སུ་བསྐོར། །གང་ཕྱིར་འབྱུང་བ་ཆེ་བདེ་བ། །དེ་ཕྱིར་བདེ་བ་དེ་ཉིད་མིན། །ལྷན་ཅིག་སྐྱེས་པས་གང་སྐྱེས་པ། །ལྷན་ཅིག་སྐྱེས་པར་དེ་བརྗོད་བྱ། །རང་བཞིན་ལྷན་ཅིག་སྐྱེས་ཞེས་བརྗོད།
རྣམ་པ་ཐམས་ཅད་སྡོམ་པ་གཅིག །ཕྱག་རྒྱ་རྒྱུ་དང་བྲལ་བ་ལས། །ཡོ་གི་སྙིང་རྗེ་ཐབས་སུ་འགྱུར། །སྟོང་པ་སྙིང་རྗེ་དབྱེར་མེད་པ། །བྱང་ཆུབ་སེམས་ཞེས་རབ་ཏུ་བརྗོད། །སྔགས་ཀྱི་བཟླས་མེད་དཀའ་ཐུབ་མེད་དང་སྦྱིན་སྲེག་མེད། །དཀྱིལ་འཁོར་
# ཅན་ཡང་མེད་ཅིང་དཀྱིལ་འཁོར་ཡང་ནི་མེད། །དེ་ནི་སྔགས་བཟླས་དེ་དཀའ་ཐུབ་དང་དེ་སྦྱིན་སྲེག །དེ་ནི་དཀྱིལ་འཁོར་ཅན་དང་དེ་ནི་དཀྱིལ་འཁོར་ཉིད། །མདོར་བསྡུས་ན་ནི་སེམས་ནི་འདུས་པའི་གཟུགས་ཅན་ནོ། །དབང་གི་ལེའུ་ཞེས་བྱ་བ་སྟེ་བཅུ་
པའོ།། །།མཉམ་པར་མ་རུངས་དཔྲལ་བ་ཅན། །རྟག་ཏུ་ལྟུང་བར་བྱེད་པར་བརྗོད། །དབང་གི་ལྟ་སྟངས་གཡོན་ན་གནས། །གཡོན་པ་ནས་ནི་གཟུགས་བརྙན་གཉིས། །གཡས་པའི་ཆ་ལ་དགུག་པ་ཉིད། །སྟེང་ནས་ཀྱང་ནི་གཟུགས་བརྙན་
གཉིས༑ །དབུ་མ་རེངས་པའི་ལྟ་སྟངས་ཉིད། །སྣ་ཡི་རྩེ་མོའི་དབུས་སུ་གཉིས། །འབྱུང་བ་ཉིད་ཀྱིས་ལྟུང་བར་བྱེད། །རྡུབ་པ་ཡིས་ནི་དབང་དུ་བྱེད། །དགང་བ་ཡིས་ནི་དགུག་པ་ཉིད། །ཞི་བ་ཡིས་ནི་རེངས་པར་བྱེད། །རློན་པའི་ཤིང་ལ་ལྟང་བྱེད་
315
བཅུ་བདུན་ , བརྟག་གཉིས་



ཉིད༑ །དབང་ནི་མེ་ཏོག་རབ་ཏུ་གྲགས། །རྡོ་རྗེའི་ཤིང་ལ་དགུག་པ་ཉིད། །གཡོ་བཅས་རྩྭ་ལ་རེངས་བྱེད་ཉིད། །ཟླ་དྲུག་གོམས་པའི་སྦྱོར་བ་ཡིས། །འགྲུབ་འགྱུར་འདི་ལ་ཐེ་ཚོམ་མེད། །འདི་ལ་འཁྲུལ་པར་མི་བྱ་སྟེ། །སངས་རྒྱས་རྫུ་འཕྲུལ་བསམ་
མི་ཁྱབ། ལྟ་སྟངས་བཞི་པོ་བསྒྲུབས་ནས་ནི། །མཁས་པས་སེམས་ཅན་གཞུག་པར་བྱ། །གསད་པ་འདི་ལ་བྱ་མ་ཡིན། །དམ་ཚིག་ངེས་པར་ཉམས་པར་འགྱུར། །སེམས་ཅན་བསླུ་བ་སྤངས་ནས་ནི། །བྱ་བ་མ་ཡིན་ཐམས་ཅད་བྱ། །སེམས་ཅན་
གནོད་པ་ཙམ་གྱིས་ནི། །ཕྱག་རྒྱའི་དངོས་གྲུབ་རྙེད་མི་འགྱུར། །དེ་ལ་དམ་ཚིག་བཟའ་བྱ་བ། །ན་དང་ག་ཧ་དང་པོ་དང་། །མཐའ་ཡི་ཤྭ་ནང་དང་པོའི་ཤུ། །ཀྱེ་ཡི་རྡོ་རྗེའི་དངོས་གྲུབ་ཕྱིར། །བདུད་རྩི་ལྔ་ཡང་དེ་བཞིན་བཟའ། ཀྱེ་ཡི་རྡོ་རྗེས་གསུངས་
# མཚན་ཉིད། །སྐྱེ་བ་བདུན་པའང་དེ་ནས་མཚོན། །དགའ་ཕྲ་ས་དགའ་བ་ལ་སྨོད་པ། ལན་བདུན་པས་ནི་འགྲུབ་པར་འགྱུར། །སྐད་སྙན་མིག་དང་ལྡན་པ་དང་། །དྲི་ལུས་གཟི་བརྗིད་ཆེན་པོ་དང་། །དེ་ཡི་གྲིབ་མ་བདུན་དུ་འགྱུར། །མཐོང་ནས་རྣལ་
འབྱོར་པ་ཡིས་མཚོན། །དེ་ནི་ཟོས་པ་ཙམ་གྱིས་ནི། །སྐད་ཅིག་ནི་མཁའ་སྤྱོད་འགྱུར། །ཀུ་རུ་ཀུལླེའི་སྒྲུབ་ཐབས་བཤད་པར་བྱ་སྟེ། གོང་དུ་བརྟག་པ་བཅུ་གཉིས་པར། །རྒྱས་པར་གསུངས་པ་མདོ་རུ་བསྡུ། །ཧི ལས་བྱུང་བའི་ལྷ་མོ་ནི། །ཁ་དོག་
དམར་ཞིང་ཕྱག་བཞིམ། །མདའ་དང་གཞུ་ཡི་ལག་པ་མ། །ཨུཏྤ་ལ་དང་ལྕགས་ཀྱུ་འཛིན། །འདི་ནི་བསྒོམས་པ་ཙམ་གྱིས་ནི། །འཇིག་རྟེན་གསུམ་པོ་དབང་དུ་བྱེད། །འབུམ་ཕྲག་གཅིག་གིས་རྒྱལ་པོ་རྣམས། །ཁྲི་ཡིས་འཇིག་རྟེན་ཕལ་པ་ཉིད། །བྱེ་



བཅོ་བརྒྱད་
༄༅། །བས་ཕྱུགས་དང་གནོད་སྦྱིན་སོགས། །འབུམ་ཕྲག་བདུན་གྱིས་ལྷ་མ་ཡིན། །འབུམ་ཕྲག་གཉིས་ཀྱིས་ལྷ་རྣམས་ཉིད། །བརྒྱ་ཕྲག་གཅིག་གིས་སྔགས་པ་ཉིད། །ཀྱེའི་རྡོ་རྗེ་མཁའ་འགྲོ་མའི་དྲྭ་བའི་སྡོམ་པ་ལས། རྡོ་རྗེ་སྙིང་
པོ་མངོན་པར་བྱང་ཆུབ་པ་ཞེས་བྱ་བ་བརྟག་པའི་རྒྱལ་པོ་རྫོགས་སོ།། །།རྡོ་རྗེ་སྙིང་པོས་གསོལ་པ། བཅོམ་ལྡན་རྡོ་རྗེ་སྙིང་པོ་བདག །སངས་རྒྱས་ཐམས་ཅད་གཅིག་བསྡུས་པའི། །རབ་གནས་མཚན་ཉིད་བཟང་པོ་ཉིད། །རིམ་པ་ཇི་ལྟར་བཤད་དུ་
གསོལ༑ །བཅོམ་ལྡན་འདས་ཀྱིས་བཀའ་སྩལ་པ། །ཅི་གསུངས་སྦྱིན་སྲེག་བྱས་ནས་ནི། །དཀྱིལ་འཁོར་དམ་པ་བཞེངས་པ་དང་། །སྔ་བར་སྐུ་གཟུགས་སྦྱང་བ་དང་། །སྟ་གོན་ལ་སོགས་བྱས་ནས་ནི། །ནམ་མཁར་བཞུགས་པའི་སངས་རྒྱས་
ཀུན། །སྐུ་གཟུགས་སྙིང་གར་རབ་ཏུ་གཞུག །རང་འདོད་ལྷ་མཉམ་རྣལ་འབྱོར་པ། །རབ་མཐོང་སྔགས་ཀྱི་ཕ་རོལ་སོན། །ཨོཾ་བཛྲ་པུ་ཨཱཿ ཧཱུཾ་སྭཱ་ཧཱ། ཨོཾ་བཛྲ་དྷུ་པེ་ཨཱཿ ཧཱུཾ་སྭཱ་ཧཱ། ཨོཾ་བཛྲ་དཱི་པེ་ཨཱཿ ཧཱུཾ་སྭཱཧཱ། ཨོཾ་བཛྲ་གནྡྷེ་ཨཱཿ ཧཱུཾ་སྭཱ་ཧཱ། ཨོཾ་
བཛྲ་ནི་ཝི་དྱེ་ཨཱཿ ཧཱུཾ་སྭཱ་ཧཱ། སྣ་ཚོགས་ཧཱུཾ་ནི་རྫོགས་པ་དང་། །མེ་ཏོག་ལ་སོགས་དབུལ་བ་ཉིད། །གོང་མའི་རྒྱུད་ཀྱི་ཆོག་རིམ་པས། །མཆོད་ཡོན་ཞབས་བསིལ་གོང་མ་བཞིན། །ཞི་བར་ཐབ་ཁུང་ཟླུམ་པོ་ཉིད། །རྒྱས་པ་ཉིད་ཀྱི་གྲུ་བཞི་པ། །གསད་
པ་ལ་ནི་གྲུ་གསུམ་བརྗོད། །འདི་ཉིད་ལ་ནི་ལྷག་མ་བསྒྲུབ། །ཁྲུ་གང་དང་ནི་ཁྲུ་ཕྱེད་ཉིད། །ཞི་བའི་སྟེང་དང་འོག་ཏུ་ཡིན། །ཁྲུ་དོ་དང་ནི་ཁྲུ་གང་ཉིད། །རྒྱས་པའི་སྟེང་དང་འོག་ཏུ་བརྗོད། །སོར་མོ་ཉི་ཤུའམ་དེ་ཡི་ཕྱེད། །གསང་བའི་སྟེང་དང་འོག་ཏུ་
317
བརྟག་གཉིས་



ཡང་༑ །ཞི་བར་ཁ་དོག་དཀར་པོར་འགྱུར། །རྒྱས་པར་སེར་པོ་དེ་བཞིན་ནོ། །གསད་པ་ལ་ནི་ཁ་དོག་གནག །དབང་ལ་དམར་པོར་རབ་ཏུ་གྲགས། །དབང་ལ་ཇི་བཞིན་དེ་ལྟར་དགུག །གསད་ལ་ཇི་ལྟར་ཞེ་སྡང་སོགས། །ཞི་ལ་ཏིལ་དང་རྒྱས་ལ་
ཞོ༑ །གསད་ལ་ཚེར་མ་དེ་བཞིན་ནོ། །སྡང་ལ་སོགས་པའང་ཚེར་མར་བརྗོད། །དབང་དང་དགུག་ལ་ཨུཏྤ་ལ། །ཨོཾ་ཨགེ་མ་ཧཱ་ཏེ་ཛ སརྦ་ཀརྨ་པྲ་སཱ་དྷ་ཀ ཀཱ་རུ་ཎྱ་ཀྲྀ་ཏ་སཏཱ་ཨཟླ། ཨསྨིནྟནྣི་ཧི་ཏོ་བྷ་ཝ། མེ་དགུག་པའོ། །མ་མ་རིན་ཆེན་སྣ་
ཚོགས་འཛིན། །ཀྱེ་ཡི་རྡོ་རྗེ་ཁྲོས་མཆོད་པའི། །ལྷ་མོ་ཁྱོད་ནི་དཔང་དུ་གྱུར། །ཆེ་གེ་བདག་ནི་དཀྱིལ་འཁོར་འདྲི། །སཱ་ཨརླརྩེ་ཝ་པ་ར་ཨཏྤཉྩ་སཱ་དྷི་ཏཱ་གཙྪ་ཧ་བྱ་བྷ་ཀ ཨཱ་ག་མི་སི་ཡ་ཐཱ་ཀཱ་ལེ། སརྦ་སིདྡྷཾ་ཀུ་རུ་ཁམེ། མེ་དགའ་བའི་སྔགས་སོ། །
ཨོཾ་ཛ༔ ཧཱུྃ་བཾ་ཧོ༔ ཁཾ་རཾ། མཆོད་ཡོན་གྱི་སྔགས་སོ། །ཨོཾ་ནཱི་རཱི་ཧཱུྃ་ཁཾ། ཞབས་བསིལ་གྱི་སྔགས་སོ། །ཨོཾ་ཧཱུཾ་ཧཱུཾ། ལྷ་བཤོས་ཀྱི་སྔགས་སོ། །ཀྱེའི་རྡོ་རྗེ་མཁའ་འགྲོ་མ་དྲྭ་བའི་སྡོམ་པ་ལས། བརྟག་པ་གཉིས་པ་རབ་གནས་ཀྱི་ལེའུ་སྟེ་དང་
པོའོ། །རྡོ་རྗེ་སྙིང་པོས་གསོལ་པ། ནམ་མཁའ་ལྟ་བུའི་ཆོས་ཀུན་ལ། །རྒྱ་མཚོར་ཀུ་བ་ཇི་ལྟ་བར། །རང་འདོད་ལྷ་ཡི་གཟུགས་ཀྱིས་ནི། །སེམས་ཅན་ཇི་ལྟར་འགྲུབ་པར་འགྱུར། །བཅོམ་ལྡན་འདས་ཀྱིས་བཀའ་སྩལ་པ། །བདག་མེད་རྣལ་
འབྱོར་ལྡན་པའམ། །ཡང་ན་ཧེ་རུ་ཀ་དཔལ་བརྩོན། །གཞན་པའི་སེམས་ཀྱིས་སྐད་ཅིག་ཀྱང་། །དངོས་གྲུབ་འདོད་པས་མི་གནས་སོ། །དང་པོ་གོམས་པར་བྱེད་དུས་ཀྱི། །གནས་ནི་གང་དུ་བསྔགས་པའི་སེམས། །གཅིག་ཏུ་མཉམ་གཞག་འགྲུབ་
ཟུi8



བཅུ་དགུ་
༄༅། །འགྱུར་བའི། །གནས་ནི་བཟང་པོ་ངེས་པར་བརྟག །རང་གི་ཁྱིམ་དུ་མཚན་དུས་སུ། །བདག་ཉིད་འགྲུབ་པའི་སེམས་ཀྱིས་ནི། །རྣལ་འབྱོར་མ་བསྒོམ་ཤེས་རབ་ཅན། །ཡང་ན་ཧེ་རུ་ཀ་དཔལ་གཟུགས། །རྐང་པ་འཁྲུད་
དང་ཟ་བ་དང་། །འཐོར་འཐུང་སོ་རྩི་ཟ་བ་དང་། །ཙནྡན་གྱིས་ནི་ལག་ཉེད་དང་། །སྨད་གཡོགས་ཀྱིས་ནི་རྐེད་འགེབས་དང་། །འབྱུང་དང་སྨྲ་དང་འགྲོ་བ་དང་། །འདུག་དང་ཁྲོ་དང་དགོད་པ་དང་། །བཅོམ་ལྡན་འདས་མ་བསྟེན་པ་དང་། །ཤེས་རབ་
བརྟུལ་ཞུགས་ཅན་ཉིད་ཀྱིས། །རྣལ་འབྱོར་མ་ནི་རྣམ་པར་བསྒོམ། །གཞན་གྱི་ཚུལ་གྱིས་སྐད་ཅིག་ཀྱང་། །གདུག་པའི་སེམས་ནི་མི་རིགས་པས། །དངོས་གྲུབ་འདོད་པས་དངོས་གྲུབ་ཕྱིར། །མཁས་པས་འབད་པས་མི་གནས་སོ། །བསམ་གཏན་ཉོན་
# མོངས་འཇིག་བྱེད་པ། །རྡོ་རྗེ་སྙིང་པོ་ང་ཡིས་བཤད། །བརྩེ་བས་དངོས་གྲུབ་དོན་དུ་ཡང་། །ཟླ་བ་ཕྱེད་དུ་ཡོངས་སུ་རྟོགས། །བསམ་པ་ཐམས་ཅད་ཡོངས་སྤངས་ནས། །ལྷ་ཡི་གཟུགས་སུ་སེམས་པ་ཡིས། །ཉི་མ་གཅིག་ཏུ་མ་ཆད་པར། །བསྒོམ་
པས་ཡོངས་སུ་བརྟག་པར་གྱིས། །རང་གཞན་དོན་ནི་རབ་བསྒྲུབ་ཕྱིར། །འཁོར་བར་ཐབས་གཞན་ཡོད་མ་ཡིན། །རིག་མ་ལྷན་ཅིག་གོམས་བྱས་པས། །འཕྲལ་དུ་མངོན་དུ་བྱེད་པ་ཉིད། །འཇིགས་སྨྱོ་དེ་བཞིན་སྡུག་བསྔལ་དང་། །མྱ་ངན་གདུང་བ་
འཚེ་བ་དང་། །འདོད་ཆགས་ཞེ་སྡང་གཏི་མུག་ཆེས། །སྒྲུབ་པ་པོ་ཉིད་ཉོན་མི་མོངས། །ཕན་དང་གནོད་པའི་འབྲས་འབྱུང་བར། །དེ་ལྟར་ངེས་པར་ཤེས་ནས་ནི། །ཇི་ལྟར་དེ་ནི་སྐད་ཅིག་ཀྱང་། །རྣལ་འབྱོར་པ་རྣམས་དུ་འབོད་གནས། །མཚམས་
3i9
བརྟག་གཉིས་



མེད་ལྔ་ནི་བྱེད་པ་དང་། །སྲོག་ཆགས་གསོད་ལ་དགའ་བ་དང་། །གཞན་ཡང་སྐྱེ་བ་དམན་གང་དང་། །རྨོངས་དང་མ་རུངས་ལས་བྱེད་དང་། །གཟུགས་ངན་ཡན་ལག་མ་ཚང་བ། །བསམས་པས་དེ་རྣམས་འགྲུབ་པར་འགྱུར། །དགེ་བ་བཅུ་ལ་
གོམས་པ་དང་། །བླ་མ་ལ་གུས་དབང་པོ་ཐུལ། །ང་རྒྱལ་ཁྲོ་ལས་རྣམ་པར་གྲོལ། །དེས་ནི་རེ་ཞིག་ངེས་འགྲུབ་འགྱུར། །རྟག་ཏུ་གོམས་པའི་རྣལ་འབྱོར་གྱིས། །མཉམ་པར་གཞག་པས་དངོས་གྲུབ་ཐོབ། །ཟླ་བ་གཅིག་ཏུ་གསང་ལ་སྤྱོད། །ཇི་སྲིད་
| ཕྱག་རྒྱུ་མ་རྙེད་པར། །གནང་བ་རྙེད་འགྱུར་སྔགས་པ་ལ། །རྣལ་འབྱོར་མ་ཡིས་བསྟན་པར་བྱ། །ཕྱག་རྒྱ་ཆེ་གེ་མོ་ཁྱེར་ལ། །སེམས་ཅན་དོན་གྱིས་རྡོ་རྗེ་འཛིན། །རྙེད་པ་དེ་ཡང་མིག་ཡངས་མ། །གཟུགས་དང་ལང་ཚོས་རྣམ་པར་བརྒྱན། །སིདྨ་ག་
བུར་ཡང་དག་ལྡན། །བྱང་ཆུབ་སེམས་ཀྱིས་རྣམ་པར་སྦྱང་
། །དགེ་བ་བཅུ་ལས་བརྩམས་ནས་ནི། །དེ་ལ་ཆོས་ནི་རབ་ཏུ་དབྱེ། །ལྷ་ཡི་གཟུགས་ཀྱི་སེམས་དང་ནི། །དམ་ཚིག་སེམས་ཀྱང་གཅིག་པ་ཉིད། །ཟླ་བ་གཅིག་གིས་སྐལ་ལྡན་པར། །འགྱུར་
བར་འདི་ལ་ཐེ་ཚོམ་མེད། །མཆོག་ཐོབ་པ་ཡི་བུད་མེད་གང་། །རྟོག་པ་ཐམས་ཅད་ཡང་དག་སྤངས། །ཡང་ན་བདག་གི་ནུས་པ་ཡིས། །ལྷ་དང་ལྷ་མིན་མི་རྣམས་དང་། །གནོད་སྦྱིན་མིའམ་ཅི་ལས་ཀྱང་། །ཕྱག་རྒྱ་བཀུག་ལ་རབ་ཏུ་བརྟག །དེ་ཡང་
ཁྱེར་ལ་སྤྱོད་པ་སྤྱད། །བདག་གི་དལ་བ་མངོན་དུའི་ཕྱིར། །གང་བཤད་འཇིགས་པའི་གཟུགས་ཅན་གྱི། །སྤྱོད་པ་ལོངས་སྤྱོད་ཕྱིར་མ་གསུངས། །ཡིད་ནི་བརྟན་ནམ་གཡོའམ་ཅི། །རང་གི་སེམས་ནི་སོ་སོར་བརྟག །རྡོ་རྗེ་སྙིང་པོས་གསོལ་
320



༄༅། །པ། བདག་མེད་རྣལ་འབྱོར་ལྡན་པ་ཡིས། །ཕྱག་རྒྱ་ཉིད་ཅེས་ཇི་ལྟར་བརྗོད། །ཕྱག་རྒྱ་ཕྱག་རྒྱ་གཉིས་དག་གིས། །ཕྱག་རྒྱའི་དངོས་གྲུབ་ཇི་ལྟར་འགྱུར། །བཅོམ་ལྡན་འདས་ཀྱིས་བཀའ་སྩལ་པ། །བུད་མེད་གཟུགས་ནི་
སྤངས་ནས་གཞན། །བཅོམ་ལྡན་འདས་ཀྱི་གཟུགས་སུ་བྱ། །ནུ་མ་སྤངས་པ་བོལླར་འགྱུར། ཀཀྐོ་ལ་དབུས་ཡང་དག་གནས། །འགྲམ་གཉིས་དྲིལ་བུ་ཉིད་དུ་འགྱུར། །ཟེའུ་འབྲུ་བོལ་ཅན་དུ་འགྱུར། །ལྷག་མ་བདག་ཉིད་ཆེན་པོ་ཉིད། །དགའ་ཆེན་
༡ ཧེ་རུ་ཀ་ཡི་གཟུགས། །ཧེ་རུ་ཀར་སྦྱོར་སྐྱེས་བུ་ཉིད། །འབད་པ་མེད་པར་སྐྱེས་བུར་འགྱུར། །གསལ་བར་ནུས་པའི་རྣལ་འབྱོར་པས། །དེ་ཕྱིར་ཕྱག་རྒྱུའི་དངོས་གྲུབ་འགྱུར། །ཆགས་དང་འཇིག་པ་དག་གིས་ཀྱང་། །ཐབས་དང་ཤེས་རབ་གནོན་མི་
࿄ འགྱུར༑ །གང་ཕྱིར་ཐབས་ནི་འབྱུང་བ་ཉིད། །འཇིག་པ་ཤེས་རབ་སྲིད་མཐར་བྱེད། །དེས་ན་རབ་འཇིག་ཡོད་མ་ཡིན། །དེ་ཉིད་ལ་ནི་ཆགས་པ་མེད། །ལ་ལ་འཇིག་པས་འཇིག་པར་འགྱུར། །འཇིག་པའི་དངོས་མེད་ཟད་པ་མེད། །བསྐྱེད་པའི་རིམ་
ཀྵཔའི་རྣལ་འབྱོར་གྱིས། །བརྟུལ་ཞུགས་ཅན་གྱིས་སྤྲོས་པ་བསྒོམ། །སྤྲོས་པ་རྨི་ལམ་ལྟར་བྱས་ནས། །སྤྲོས་པ་ཉིད་ནི་སྤྲོས་མེད་བྱེད། །ཇི་ལྟར་སྒྱུ་མ་རྨི་ལམ་དང་། །ཇི་ལྟར་བར་མའི་སྲིད་ཡིན་པ། །རྟག་ཏུ་གོམས་པའི་སྦྱོར་བ་ཡིས། །དཀྱིལ་འཁོར་
ཉིད་ནི་དེ་བཞིན་འདོད། །ཕྱག་རྒྱ་ཆེན་པོའི་དབང་བསྐུར་བར། །ཇི་ལྟར་ཤེས་པའི་བདེ་ཆེན་པོ། །དེ་ཡི་འདི་ནི་བྱིན་རླབས་ཡིན། །གཞན་ལས་དཀྱིལ་འཁོར་འབྱུང་བ་མེད། །བདེ་བ་གནག་ཅིང་བདེ་བ་སེར། །བདེ་བ་དམར་པོ་བདེ་བ་དཀར། །བདེ་བ་



ལྗང་གུ་བདེ་བ་སྔོ། །བདེ་བ་རྒྱུ་དང་མི་རྒྱུ་ཀུན། །བདེ་བ་ཤེས་རབ་བདེ་བ་ཐབས། །དེ་བཞིན་ཀུནྡྷ་རུ་སྐྱེས་བདེ། །བདེ་བ་དངོས་དང་དངོས་མེད་བདེ། །རྡོ་རྗེ་སེམས་དཔའ་བདེ་བར་བརྗོད། །རྡོ་རྗེ་སྙིང་པོས་གསོལ་པ། རྫོགས་པའི་རིམ་པའི་རྣལ་
འབྱོར་འདི། །དེ་ཡི་བདེ་བ་བདེ་ཆེན་བརྗོད། །རྫོགས་པ་བསྒོམ་པ་མེད་པ་སྟེ། །བསྐྱེད་པ་ཡིས་ནི་ཅི་ཞིག་འཚལ། །བཅོམ་ལྡན་འདས་ཀྱིས་བཀའ་སྩལ་པ། །ཨེ་མ་བྱང་ཆུབ་སེམས་དཔའ་ཆེ། །དད་པའི་ཤུགས་ཀྱིས་རབ་ཏུ་ཉམས། །ལུས་ཀྱི་དངོས་
མེད་གང་ལས་བདེ། །བདེ་བ་སྨྲ་བར་མི་ནུས་སོ། །ཁྱབ་དང་ཁྱབ་བྱེད་ཚུལ་གྱིས་ནི། །བདེ་བས་འགྲོ་བ་ཁྱབ་པ་ཉིད། །ཇི་ལྟར་མེ་ཏོག་ལ་གནས་དྲི། །མེ་ཏོག་དངོས་མེད་ཤེས་མི་འགྱུར། །དེ་བཞིན་གཟུགས་སོགས་དངོས་མེད་པར། །བདེ་བ་ཉིད་
# ཀྱང་དམིགས་མི་འགྱུར། །དངོས་ང་དངོས་པོ་ང་མ་ཡིན། །དངོས་པོ་རྟོགས་ཕྱིར་སངས་རྒྱས་ང་། །གང་ཞིག་ལེ་ལོས་བསྣུན་པ་དང་། །རྨོངས་པ་གང་གིས་ང་མི་ཤེས། །རྡོ་རྗེ་བཙུན་མོའི་བྷ་ག་ནི། །ཨེ་ཡི་རྣམ་པའི་ཆ་བྱད་གཟུགས། །སངས་རྒྱས་
རིན་ཆེན་ཟ་མ་ཏོག །བདེ་བ་ཅན་དུ་རྟག་ཏུ་བཞུགས། །འཆད་པ་པོ་ང་ཆོས་ཀྱང་ང་། །རང་གི་ཚོགས་ལྡན་ཉན་པ་ང་། །འཇིག་རྟེན་སྟོན་པ་བསྒྲུབ་བྱ་ང་། །འཇིག་རྟེན་འཇིག་རྟེན་འདས་པ་ང་། །ལྷན་ཅིག་སྐྱེས་དགའ་རང་བཞིན་ང་། །མཆོག་མཐའ་
དགའ་བྲལ་དང་པོར་ནི། །མུན་པ་ལ་ནི་མར་མེ་ལྟར། །དེ་བཞིན་བུས་ཀྱང་ཡིད་ཆེས་གྱིས། །བཙུན་མོའི་བྷ་ག་བདེ་ཅན་དུ། །སྟོན་པ་སུམ་ཅུ་རྩ་གཉིས་མཚན། །གཙོ་བོ་དཔེ་བྱད་བརྒྱད་ཅུར་ལྡན། །ཁུ་བ་ཞེས་བྱའི་རྣམ་པར་གནས། །དེ་མེད་པས་ན་
322



།བདེ་མེད་འགྱུར། །བདེ་བ་མེད་ན་དེ་མེད་འགྱུར། །ནུས་པ་མེད་ཕྱིར་ལྟོས་དང་བཅས། །ལྷ་ཡི་རྣལ་འབྱོར་ལས་བདེ་བ། །དེ་ཕྱིར་སངས་རྒྱས་དངོས་པོ་མིན། །དེ་ཉིད་དངོས་མེད་ཚུལ་ཡང་མིན། །ཞལ་ཕྱག་རྣམ་པའི་
གཟུགས་ཅན་ཉིད། །མཆོག་ཏུ་བདེ་བ་གཟུགས་མེད་པ། །དེ་ཕྱིར་འགྲོ་ཀུན་ལྷན་ཅིག་སྐྱེས། །རང་བཞིན་ལྷན་ཅིག་སྐྱེས་པར་བརྗོད། །རྣམ་དག་རྣམ་པའི་སེམས་ཀྱིས་ནི། །རང་བཞིན་མྱ་ངན་འདས་པ་ཉིད། །ལྷ་ཡི་རྣམ་པའི་གཟུགས་ཀྱིས་ནི། །
༄༅|བཞིན་ལག་ཁ་དོག་གནས་པ་ནི། །སྐྱེས་པ་ཙམ་གྱིས་རྣམ་པར་གནས། །འོན་ཀྱང་བག་ཆགས་ཕལ་པས་སོ། །དུག་གི་དུམ་བུ་གང་ཉིད་ཀྱིས། །སྐྱེ་བོ་ཐམས་ཅད་འཆི་བར་འགྱུར། །དུག་གི་དེ་ཉིད་ཤེས་པ་དེས། །དུག་གིས་དུག་ནི་འབིགས་པར་
# བྱེད༑ །ཇི་ལྟར་རླུང་གིས་ཟིན་པ་ལ། །མོན་སྲན་སྡེའུའི་བཟའ་བ་སྦྱིན། །བཟློག་པའི་སྨན་ནི་བརྟགས་པ་ལས། །རླུང་གིས་རླུང་ལ་སྙན་པར་བྱེད། །རྣམ་རྟོག་ལས་ནི་རྣམ་རྟོག་དང་། །སྲིད་པ་ཉིད་ཀྱིས་སྲིད་པ་དག །ཇི་ལྟར་རྣ་བར་ཆུ་ཞུགས་པ། །ཆུ་
#|གཞན་གྱིས་ནི་དགུག་པར་བྱ། །དེ་བཞིན་དངོས་པོའི་རྣམ་རྟོག་ཀྱང་། །རྣམ་པར་ངེས་པས་སྦྱང་བར་བྱ། །ཇི་ལྟར་འཆེད་པས་ཚིག་པ་ཡང་། །མེ་ཡིས་ཡང་ནི་གདུང་བར་བྱ། །དེ་བཞིན་འདོད་ཆགས་མེས་ཚིག་པ། །འདོད་ཆགས་མེ་ཡིས་གདུང་བར་
བྱ །སྐྱེ་བོ་མི་བཟད་པ་ཡི་ལས། །གང་དང་གང་གིས་འཆིང་འགྱུར་བ། །ཐབས་དང་བཅས་ན་དེ་ཉིད་ཀྱིས། །སྲིད་པའི་འཆིང་བ་ལས་གྲོལ་འགྱུར། །ཆགས་པས་འཇིག་རྟེན་འཆིང་འགྱུར་བ། །འདོད་ཆགས་ཉིད་ཀྱིས་རྣམ་གྲོལ་འགྱུར། །བཟློག་
323



།
པའི་བསྒོམ་པ་འདི་ཉིད་ནི། །སངས་རྒྱས་མུ་སྟེགས་ཀྱིས་མི་ཤེས། །འབྱུང་བ་ལྔ་ཡི་རང་བཞིན་ལས། །ཀུནྡྲ་རུ་ལས་ལྔ་རུ་འགྱུར། །དགའ་བ་ཆེན་པོ་གཅིག་ཉིད་ལས། །དབྱེ་བས་ལྔ་རུ་འགྲོ་བར་འགྱུར། །བོལླ་ཀཀྐོ་ལ་སྦྱོར་བས། །རེག་པ་སྲ་བའི་
བག་ཆགས་ཀྱིས། །སྲ་བ་གཏི་མུག་ཆོས་ཀྱི་ཕྱིར། །གཏི་མུག་རྣམ་པར་སྣང་མཛད་བརྗོད། །གང་ཕྱིར་བྱང་སེམས་གཤེར་བ་ཉིད། །གཤེར་བ་ཆུ་ཡི་ཁམས་སུ་བརྗོད། །ཆུ་ནི་མི་བསྐྱོད་གཟུགས་ཀྱི་ཕྱིར། །ཞེ་སྡང་འདྲེན་པ་མི་བསྐྱོད་པ། །གཉིས་
ཀྱིས་བསྐྱོད་པའི་སྦྱོར་བ་ལས། །དྲོད་ནི་རྟག་ཏུ་སྐྱེ་བར་འགྱུར། །འདོད་ཆགས་དཔག་མེད་རྡོ་རྗེ་ཡིན། །འདོད་ཆགས་དྲོད་ལས་འབྱུང་བར་འགྱུར། ཀཀྐོ་ལར་ནི་གང་ཞིག་སེམས། །དེ་ནི་རླུང་གི་རང་བཞིན་ཅན། །ཕྲག་དོག་དོན་ཡོད་གྲུབ་པ་ཡིན། །
དོན་ཡོད་རླུང་ལས་འབྱུང་བ་ཉིད། །བདེ་བ་འདོད་ཆགས་ཁྲག་ཏུ་འགྱུར། །དགའ་བ་ནམ་མཁའི་མཚན་ཉིད་དེ། །ནམ་མཁའ་སེར་སྣར་རྡོ་རྗེར་འགྱུར། །སེར་སྣ་ནམ་མཁའ་ལས་བྱུང་ཉིད། །སེམས་ནི་ཆེན་པོ་གཅིག་ཉིད་ལ། །ལྔ་ཡི་གཟུགས་ཀྱིས་
རྣམ་པར་མཚོན། །རིགས་ནི་ལྔ་པོ་དེ་ཉིད་ལས། །སྟོང་ཕྲག་དུ་མ་སྐྱེས་པ་ཉིད། །དེ་ཕྱིར་འདི་དག་རང་བཞིན་གཅིག །བདེ་ཆེན་མཆོག་ཏུ་ཕན་པ་ཉིད། །འདོད་ཆགས་ལ་སོགས་སེམས་ལྔ་ཡི། །དབྱེ་བས་ལྔ་རུ་འགྲོ་བར་འགྱུར། །གངྒཱའི་ཀླུང་ནི་བཅུ་
ཡི་བྱེ་སྙེད་ཉིད། །རིགས་གཅིག་ལ་ནི་དེ་བཞིན་གཤེགས་པའི་ཚོགས། །རིགས་ཀྱི་ཚོགས་ལ་རིགས་ནི་དུམ་རྣམས། །དེ་རྣམས་རིགས་ལ་རིགས་ནི་རྣམ་པ་བརྒྱ། །དེ་རྣམས་ལ་ཡང་འབུམ་ཕྲག་རིགས་ཆེན་རྣམས། །བྱེ་བའི་རིགས་ལ་གྲངས་ནི་མེད་
324



།པར་འགྱུར། །དེ་ལ་རིགས་ལ་གྲངས་མེད་རིགས་རྣམས་ཉིད། །མཆོག་ཏུ་དགའ་བའི་རིགས་ལས་བྱུང་བ་རྣམས། །ཀྱེའི་རྡོ་རྗེ་མཁའ་འགྲོམ་དྲྭ་བའི་སྡོམ་པ་ལས། དངོས་གྲུབ་གཏན་ལ་དབབ་པའི་ལེའུ་སྟེ་གཉིས་
པའོ།། །།དེ་ནས་རྡོ་རྗེ་ཅན་གྱིས་རྣལ་འབྱོར་མ་རྣམས་ལ་རྒྱུད་ཐམས་ཅད་ཀྱི་གླེང་གཞི་ཞེས་བྱ་བའི་ཐབས་བཀའ་སྩལ་པ། སྡོམ་པ་དང་ནི་དབང་དང་ཡང་། །དེ་བཞིན་དགོངས་པའི་སྐད་ཉིད་དང་། །དགའ་དང་སྐད་ཅིག་དབྱེ་བ་དང་། །གཞན་ཡང་
༧ བཟའ་བ་ལ་སོགས་པ། །དེ་ལ་སྡོམ་པ་བཀའ་སྩལ་པ། །སངས་རྒྱས་ཀུན་གྱི་སྡོམ་པ་ནི། །ཨེ་ཝཾ་རྣམ་པར་རབ་ཏུ་གནས། །ཨེ་ཝཾ་རྣམ་པ་བདེ་ཆེན་པོ། །དབང་ལས་ཡང་དག་ཤེས་པར་འགྱུར། །དེ་ནས་རྣལ་འབྱོར་མ་རྣམས་ཀྱིས་བཅོམ་ལྡན་འདས་
རྡོ་རྗེ་སེམས་དཔའ་ལ་འདི་སྐད་ཅེས་གསོལ་ཏོ། །བཅོམ་ལྡན་སྟོན་པ་འགྲོ་བའི་བླ། །མཁའ་འགྲོ་མ་ཡི་སྡོམ་པ་ཉིད། །ཨེ་ཝཾ་རྣམ་པ་ཅི་ཞེས་བརྗོད། །རིམ་པ་ཇི་ལྟར་བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། །ཨེ་ཡི་ཆ་བྱད་བཟང་པོ་༧
གང་༑ །དབུས་སུ་ཝཾ་གྱིས་རྣམ་པར་བརྒྱན། །བདེ་བ་ཐམས་ཅད་ཀྱི་ནི་གནས། །སངས་རྒྱས་རིན་ཆེན་ཟ་མ་ཏོག །སྐད་ཅིག་དབྱེ་བས་ཕྱེ་བ་ཉིད། །དགའ་བ་དེ་ལས་སྐྱེ་བར་འགྱུར། །སྐད་ཅིག་ཤེས་ན་བདེ་ཤེས་པ། །ཨེ་ཝཾ་རྣམ་པར་རབ་ཏུ་
སྒོ གནས༑ །སྣ་ཚོགས་དང་ནི་རྣམ་སྨིན་དང་། །རྣམ་ཉེད་དེ་བཞིན་མཚན་ཉིད་བྲལ། །སྐད་ཅིག་བཞི་ནི་རབ་ཤེས་པས། །དེ་ལྟར་རྣལ་འབྱོར་པས་ཤེས་འགྱུར། །འཁྱུད་དང་ཚུལ་ལ་སོགས་པ། །སྣ་ཚོགས་རྣམ་པ་སྣ་ཚོགས་བཤད། །རྣམ་པར་སྨིན་པ་དེ་



ལས་བཟློག །བདེ་བའི་ཡེ་ཤེས་ཟ་བ་ཉིད། །བདག་གིས་བདེ་བ་ཟོས་པ་ཡི། །གྲོས་ནི་རྣམ་པར་ཉེད་པར་བརྗོད། །མཚན་ཉིད་བྲལ་བ་གསུམ་ལས་གཞན། །ཆགས་དང་ཆགས་བྲལ་རྣམ་པར་སྤངས། །སྣ་ཚོགས་དང་པོའི་དགའ་བ་ཉིད། །རྣམ་སྨིན་
ལ་ནི་མཆོག་དགའ་ཉིད། །རྣམ་ཉེད་དགའ་བྲལ་དགའ་བ་ཉིད། །མཚན་བྲལ་ལྷན་ཅིག་སྐྱེས་དགའ་ཉིད། །སློབ་དཔོན་གསང་བ་ཤེས་རབ་དང་། །བཞི་པ་དེ་ཡང་དེ་བཞིན་ནོ། །དབང་ནི་བཞི་ཡི་གྲངས་ཀྱིས་ནི། །དགའ་བ་ལ་སོགས་རིམ་ཤེས་བྱ། །
དགོད་པ་དག་པ་སློབ་དཔོན་ཉིད། །ལྟ་བ་གསང་བ་དེ་བཞིན་ནོ། །ལག་བཅངས་ལ་ནི་ཤེས་རབ་ཉིད། །གཉིས་གཉིས་འཁྱུད་ལ་དེ་ཡང་ཉིད། །སེམས་ཅན་རྣམས་ཀྱི་དངོས་གྲུབ་ཕྱིར། །དབང་ནི་རྣམ་པ་བཞི་རུ་བཤད། །གཏོར་དང་བླུགས་པ་ཞེས་བྱ་
# འདིས་༑ །དེས་ན་དབང་ཞེས་བརྗོད་པར་བྱ། །ཤེས་རབ་བཅུ་དྲུག་ལོན་པ་ལ། །ལག་པ་དག་གིས་ཡང་དག་འཁྱུད། །རྡོ་རྗེ་དྲིལ་བུ་མཉམ་སྦྱོར་བ། །སློབ་དཔོན་དབང་དུ་རབ་ཏུ་བརྗོད། །ཤིན་ཏུ་བཞིན་བཟངས་མིག་ཡངས་མ། །གཟུགས་དང་ལང་ ༧
ཚོས་རྣམ་པར་བརྒྱན། །མཐེ་བོང་སྲིན་ལག་དག་གིས་ནི། །སློབ་མའི་ཁ་རུ་ལྟུང་བར་བྱ། །སྟོན་པས་ཤེས་རབ་རབ་ཏུ་མཆོད། །རྗེད་པར་བྱས་ནས་གཏད་པར་བྱ། །སྟོན་པས་སྨྲས་པ་སེམས་དཔའ་ཆེ། །ཕྱག་རྒྱ་བདེ་བ་ལྡན་པ་ཁྱེར། །ཕྲག་དོག་ཁྲོ་བ་
， རྣམ་སྤངས་པའི། །སློབ་མ་ཆེར་གྱུར་ཤེས་ནས་ནི། །སྟོན་པས་དེ་ལ་གནང་བ་སྦྱིན། །ཀུན་རུ་གྱིས་རྡོ་རྗེ་འཛིན། །ཇི་ལྟར་དབང་བསྐུར་གསོལ་གདབ་པའི། །སློབ་མའི་བྱ་བ་བཤད་པར་བྱ། །བླ་མ་ཕྱག་རྒྱ་ལྡན་མཐོང་ནས། །བསྟོད་དང་མཆོད་པ་ཇི་



རྦ
ཉེར་གསུམ་
༄༅ ། །བཞིན་བྱ། །བཅོམ་ལྡན་ཞི་བ་ཆེན་པོ་ཀྱེ། །རྡོ་རྗེ་རྣལ་འབྱོར་གཅིག་བཞེད་པ། །མི་ཕྱེད་ཕྱག་རྒྱ་སྒྲུབ་པ་པོ། །རྡོ་རྗེ་རྣལ་འབྱོར་ལས་བྱུང་བ། །ཇི་ལྟར་ཁྱོད་ནི་བདག་ཉིད་ཆེ། །མངའ་བདག་བདག་ལའང་དེ་ལྟར་མཛོད། །
འཁོར་བ་འདམ་གྱི་ཚོགས་ནང་དུ། །བྱིང་བ་སྐྱབས་མེད་བདག་ལ་སྐྱོབས། །ཞིམ་པའི་བཟའ་བ་བཏུང་བ་དང་། །བ་ལ་ཆེ་མཆོག་མ་ད་ན། །བདུག་པ་ལྷ་བཤོས་ཕྲེང་བ་དང་། །དྲིལ་བུ་རྒྱལ་མཚན་བྱུག་པ་ཡི། །འདི་རྣམས་མཆོད་པ་རྣམས་ཀྱིས་ནི། །
སློབ་མས་རྡོ་རྗེ་འཛིན་པ་མཆོད། །མཆོག་ཏུ་དགའ་བ་ཡང་དག་ཐོབ། །སྣ་ཚོགས་སྤངས་པའི་སྐད་ཅིག་ལ། །སྟོན་པས་སྨྲས་པ་སེམས་དཔའ་ཆེ། །བདེ་བ་ཆེན་པོ་རྣམ་པར་ཟུང་། །ཇི་སྲིད་བྱང་ཆུབ་བར་དུ་ནི། །སེམས་ཅན་དོན་གྱིས་རྡོ་རྗེ་འཛིན། ། ，
| སློབ་མ་སྙིང་རྗེ་ཅན་མཐོང་ནས། །རྡོ་རྗེ་ཅན་གྱིས་འདི་སྐད་སྨྲས། །འདི་ཉིད་ཡེ་ཤེས་ཆེན་པོ་ཉིད། །ཐམས་ཅད་ལུས་ལ་རྣམ་པར་གནས། །གཉིས་དང་གཉིས་སུ་མེད་པའི་ཚུལ། །དངོས་དང་དངོས་མེད་བདག་ཉིད་གཙོ། །བརྟན་དང་གཡོ་བ་ཁྱབ་ནས་མི
གནས༑ །སྐྱ་མའི་གཟུགས་ཅན་ཉིད་དུ་འདོད། །དཀྱིལ་འཁོར་འཁོར་ལོའི་ཐབས་ཀྱིས་ནི། །རྟག་ཏུ་ངེས་པར་འགྲོ་བར་འགྱུར། །དེ་ནས་རྡོ་རྗེ་སྙིང་པོས་རྣལ་འབྱོར་མ་རྣམས་ལ་བཟོད་པར་གསོལ་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
དཀྱིལ་འཁོར་འཁོར་ལོ་ཅི་ཞེས་བརྗོད། །སངས་རྒྱས་ཀུན་བདག་གྲོང་ཁྱེར་ལ། །བཅོམ་ལྡན་བདག་ནི་འཁྲུལ་གྱུར་པས། །རིམ་པ་ཇི་ལྟར་བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། །དཀྱིལ་ནི་སྙིང་པོ་ཞེས་བརྗོད་དེ། །བྱང་ཆུབ་
བརྟག་གཉིས་



སེམས་ནི་བདེ་ཆེན་པོ། །ལེན་པར་བྱེད་པས་དཀྱིལ་འཁོར་ཉིད། །འདུས་པ་དཀྱིལ་འཁོར་ཉིད་དུ་བརྗོད། །འཁོར་ལོ་ཞེས་བྱ་ནམ་མཁའི་ཁམས། །ཡུལ་ལ་སོགས་པ་རྣམ་པར་སྦྱོང་། །བོལླ་ཀཀྐོ་ལར་སྦྱོར་བས། །དེ་ཡི་བདེ་བ་ཤེས་པར་འགྱུར། །རྡོ་
རྗེ་སྙིང་པོས་གསོལ་པ། སྡོམ་པ་ཞེས་བྱ་གང་གིས་དང་། །དམ་ཚིག་གང་གིས་གནས་པར་བགྱི། །བཅོམ་ལྡན་འདས་ཀྱིས་བཀའ་སྩལ་པ། །ཁྱོད་ཀྱིས་སྲོག་ཆགས་བསད་པ་དང་། །བརྫུན་གྱི་ཚིག་ཀྱང་སྨྲ་བ་དང་། །ཁྱོད་ཀྱིས་མ་བྱིན་པར་ཡང་
ལོང་། །ཕ་རོལ་བུད་མེད་བསྟེན་པར་གྱིས། །སེམས་གཅིག་སྲོག་ཆགས་གསོད་པ་ཉིད། །གང་ཕྱིར་སྲོག་ནི་སེམས་སུ་བརྗོད། །འཇིག་རྟེན་བསྒྲལ་བ་ཞེས་བྱ་བ། །བརྫུན་གྱི་ཚིག་ཏུ་རབ་ཏུ་བསྒྲག །བཙུན་མོའི་ཁུ་བ་མ་བྱིན་པར། །གཞན་གྱི་བུད་
# མེད་རང་མཚུངས་མཛེས། །དེ་ནས་རྣལ་འབྱོར་མ་ཐམས་ཅད་ཀྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །ཡུལ་དེ་རྣམས་ཡང་ཅི་ལགས། དབང་པོ་རྣམས་ནི་གང་ལགས། སྐྱེ་མཆེད་ནི་ཅི་ལགས། ཕུང་པོ་རྣམས་ནི་གང་ལགས། ཁམས་ ཡོ
རྣམས་དེ་ཡང་ཅི་ལགས། འདི་རྣམས་ཀྱི་རང་བཞིན་ནི་ཅི་ལགས། བཅོམ་ལྡན་འདས་ཀྱིས་བཀའ་སྩལ་པ། ཡུལ་དྲུག་ནི། གཟུགས་སྒྲ་དེ་བཞིན་དྲི་དང་ནི། །རོ་དང་དེ་བཞིན་རེག་བྱ་ཉིད། །ཆོས་ཀྱི་ཁམས་ཀྱི་རང་བཞིན་ཉིད། །འདི་རྣམས་ཡུལ་ནི་
དྲུག་ཏུ་བརྗོད། །དབང་པོ་རྣམས་ནི་དྲུག་སྟེ། མིག་དང་རྣ་བ་སྣ་དང་ནི། །ལྕེ་དང་ལུས་དང་དེ་བཞིན་ཡིད། །འདི་རྣམས་དབང་པོ་དྲུག་པོ་ནི། །གཏི་མུག་རྡོ་རྗེ་ལ་སོགས་ལྡན། །ཡུལ་དང་ཡུལ་ཅན་དག་གིས་ནི། །སྐྱེ་མཆེད་བཅུ་གཉིས་དག་ཏུ་



ཉེར་བཞི་
།འགྱུར། །ཕུང་པོ་ལྔ་ནི་གཟུགས་ལ་སོགས། །མཐར་ནི་རྣམ་ཤེས་སྙིང་རྗེ་མེ། །དབང་པོ་དང་ནི་ཡུལ་ཉིད་དང་། །དབང་པོའི་རྣམ་པར་ཤེས་པ་ཉིད། །རྣལ་འབྱོར་མ་རྣམས་གོ་བྱའི་ཕྱིར། །ཁམས་ནི་བཅོ་བརྒྱད་རྣམས་སུ་
བཤད༑ །རང་བཞིན་གདོད་ནས་མ་སྐྱེས་པ། །བརྫུན་མིན་བདེན་མིན་དེ་བཞིན་དུ། །ཐམས་ཅད་ཆུ་ཡི་ཟླ་བ་ལྟར། །འདོད་པས་རྣལ་འབྱོར་མས་ཤེས་གྱིས། །འདི་ལྟ་སྟེ། གཙུབ་ཤིང་དང་། གཙུབ་སྟན་དང་། སྐྱེས་བུའི་ལག་པའི་རྩོལ་བ་ལས་གློ་
བུར་དུ་མེ་སྐྱེ་བར་འགྱུར་རོ། །མེ་འདི་གཙུབ་ཤིང་ལ་ཡང་མི་གནས། གཙུབ་སྟན་ལ་ཡང་མ་ཡིན། སྐྱེས་བུའི་ལག་པ་དག་ལ་ཡང་མ་ཡིན་ཏེ། རྣམ་པ་ཐམས་ཅད་དུ་ཡོངས་སུ་བཙལ་ན་གཅིག་ན་ཡང་ཡོད་པ་མ་ཡིན་པས། མེ་དེ་ཡང་བདེན་པ་ཡང་མ་
% ཡིན༑ བརྫུན་པ་ཡང་མ་ཡིན་ནོ། །དེ་ལྟར་ཆོས་ཐམས་ཅད་རྣལ་འབྱོར་མས་ཡིད་ལ་གྱིས་ཤིག དེ་ནས་རྣལ་འབྱོར་མ་བདག་མེད་མ་ལ་སོགས་པ་རྡོ་རྗེ་མཁའ་འགྲོ་མ་ཐམས་ཅད་ཀྱིས་བདུད་རྩི་ལྔ་ཐོགས་ཤིང་། དམ་ཚིག་གི་རྫས་ཐོགས་པས། བཅོམ་
# ལྡན་འདས་རྡོ་རྗེ་སེམས་དཔའ་ལ་མཆོད་པར་བྱེད། ཀུནྡྲ་རུའི་སྦྱོར་བས་རྗེས་སུ་ཆགས་པར་བྱེད། བདུད་རྩིའི་རོ་ཡང་འཐུང་བར་བྱེད་དོ། །དེ་ནས་བཅོམ་ལྡན་འདས་དགྱེས་ནས། རང་བྱིན་གྱིས་བརླབ་པ་བསྟན་པ། ཀྱེ་ཀྱེ་རྡོ་རྗེ་མཁའ་འགྲོ་མ། །
སངས་རྒྱས་ཀུན་གྱིས་ཕྱག་མཛད་པ། །དེ་ཉིད་བདག་གིས་གསང་མཛད་པ། །རྡོ་རྗེ་མཆོད་པའི་བྱིན་རླབས་ཀྱིས། །བཤད་ཀྱིས་འདོད་པས་རབ་ཏུ་ཉོན། །ལྷ་མོ་ཐམས་ཅད་དགའ་བར་འགྱུར། །རངས་པར་གྱུར་ཏེ། པུས་མོ་གཡས་པའི་ལྷ་ང་ས་ལ་
བརྟག་གཉིས་



བཙུགས་ནས། བཅོམ་ལྡན་འདས་ག་ལ་བ་དེར་ཐལ་མོ་སྦྱར་བ་བཏུད་ནས། བཅོམ་ལྡན་འདས་ཀྱི་གསུང་ཉན་ཏོ། །བཅོམ་ལྡན་འདས་ཀྱིས་བཀའ་སྩལ་པ། །བཟའ་བཏུང་ཇི་ལྟར་རྙེད་པ་དང་། །བགྲོད་དང་བགྲོད་མིན་མི་སྤང་ཞིང་། །ཁྲུས་དང་གཙང་
སྦྲ་མི་བྱ་སྟེ། །གྲོང་གི་ཆོས་ནི་རབ་ཏུ་སྤང་། །བློ་ལྡན་སྔགས་ཉིད་མི་བཟླ་ཞིང་། །བསམ་གཏན་ཉིད་ནི་དམིགས་མི་བྱ། །གཉིད་ནི་སྤང་བར་མི་བྱ་སྟེ། །དབང་པོ་རྣམས་ནི་མི་དགག་གོ །བ་ལ་ཐམས་ཅད་བཟའ་བར་བྱ། །ཁ་དོག་ལྔ་ལ་མཉམ་པར་
སྤྱད༑ །དོགས་པ་མེད་པའི་སེམས་ཀྱིས་ནི། །བཙུན་མོ་ཐམས་ཅད་དགའ་བར་བྱ། །མཛའ་བོ་སྡུག་པར་མི་བྱ་ཞིང་། །དེ་བཞིན་སྡུག་ལ་ཞེ་སྡང་ཉིད། །རྡོ་ཤིང་འཇིམ་པའི་བདག་ཉིད་ཀྱི། །ལྷ་འདི་རྣམས་ལ་ཕྱག་མི་བུ། །གཡུང་པོ་གདོལ་པ་ཀོ་ལྤགས་
མཁན༑ །ཕྱག་དར་མཁན་སོགས་རེག་རིང་དང་། །བྲམ་ཟེ་རྒྱལ་རིགས་རྗེའུ་དམངས་རྣམས། །བདག་གི་ལུས་ལྟར་རེག་པ་ཉིད། །བདུད་རྩི་ལྔ་དང་བུ་རམ་ཆང་། །དུག་དང་ནིལ་བུ་བཙོས་སྐྱེས། །སྐྱུར་དང་མངར་དང་བསྐ་ལ་སོགས། །ཁ་བ་ལན་
ཚྭཚ་བ་དང་། །དྲི་ང་དྲི་ཞིམ་མཆི་རྣག་རྣམས། །བྱང་ཆུབ་སེམས་བསྲེས་རབ་ཏུ་བཟའ། །གཉིས་མེད་ཡེ་ཤེས་སེམས་ཀྱིས་ནི། །མི་བཟའ་ཅུང་ཟད་ཡོད་མ་ཡིན། །རང་བྱུང་མེ་ཏོག་རྙེད་ནས་ནི། །པདྨའི་སྣོད་དུ་བཞག་པ་དང་། །ལུད་པ་དང་ནི་
སྣབས་དག་གིས། །བསྲེས་ནས་བརྟུལ་ཞུགས་ཅན་གྱིས་བཏུང་། །སྨད་གཡོགས་ཁ་དོག་སྣ་ཚོགས་དང་། །རོ་བསྲེགས་ཐལ་བས་དེ་བཞིན་བརྒྱན། །མེ་ཏོག་རབ་སོང་གནས་རྙེད་པས། །མགོ་སྐྱེས་ལེགས་པར་བཅིང་བར་བྱ། །དེ་ནས་རྡོ་རྗེ་སྙིང་
30



ཉེར་ལྔ་
།པོས་གསོལ་པ། །ཐམས་ཅད་ཡུལ་གྱི་རྣམ་དག་པ། །བཅོམ་ལྡན་འདས་ཀྱིས་སྔར་གསུངས་པ། །ངེས་པར་དབང་པོ་དྲུག་གི་གྲངས། །རྣམ་པར་དག་པ་མ་མཛད་པ། །བཅོམ་ལྡན་འདས་ཀྱིས་བཀའ་སྩལ་པ། །མིག་ལ་
གཏི་མུག་རྡོ་རྗེ་མ། །རྣ་བར་ཞེ་སྡང་རྡོ་རྗེ་མ། །སྣ་ལ་སེར་སྣ་མ་ཞེས་བཤད། །ཁོ་ལ་འདོད་ཆགས་རྡོ་རྗེ་མ། །ལུས་ལ་ཕྲག་དོག་རྡོ་རྗེ་མ། །ཡིད་ལ་བདག་མེད་རྣལ་འབྱོར་མ། །དབང་པོ་རྣམས་ནི་དག་བྱའི་ཕྱིར། །འདིས་ནི་གོ་ཆ་སེམས་དཔའ་
ཆེ༑ །རྡོ་རྗེ་སྙིང་པོས་གསོལ་པ། དགོངས་པའི་སྐད་ནི་ཅི་ཞེས་བགྱི། །རྣལ་འབྱོར་མ་ཡི་དམ་ཚིག་ཆེ། །ཉན་ཐོས་ལ་སོགས་མི་ཤེས་པ། །དགོད་དང་ལྟ་བ་དག་གིས་དང་། །འཁྱུད་དང་དེ་བཞིན་གཉིས་གཉིས་ཀྱི། །རྒྱུད་ཀྱང་རྣམ་པ་བཞི་རྣམས་
# ཀྱིས༑ །དགོངས་པའི་སྐད་ནི་མ་བསྒྲགས་པ། །བཅོམ་ལྡན་ངེས་པར་གསུང་དུ་གསོལ། །དགོངས་པའི་སྐད་ནི་སྐད་ཆེན་པོ། །དམ་ཚིག་བརྡ་ནི་རྒྱས་པ་རུ། །རྡོ་རྗེ་སྙིང་པོ་ངས་བཤད་ཀྱིས། །ཁྱོད་ནི་རྩེ་གཅིག་སེམས་ཀྱིས་ཉོན། །མ་ད་ན་ཆང་བ་ལ་
ཤ༑ །འདུ་བ་མ་ལ་ཡ་ཛི་བརྗོད། །འགྲོ་བ་ཁེ་ཊ་རོ་ནི་གྲུབ། །རུས་པའི་རྒྱན་ནི་ནི་རཾ་སུ། །འོང་བ་ཕྲེང་ཁ་ཎ་རུ་བརྗོད། །ཅང་ཏེའུ་ཀྲྀ་པཱི་ཊ་རུ་བརྗོད། །སྐལ་མེད་དུརྡུ་རི་ཞེས་བརྗོད། །སྐལ་ལྡན་ཀཱ་ལིམྦུ་རཾ་བརྗོད། །རིག་མིན་ཌི་ཎཱི་མ་ཞེས་བརྗོད། །ཐོད་
པ་པདྨ་བྷ་ཛནཾ། །བཟའ་བ་ཏྲི་པི་ཏ་ཞེས་བརྗོད། །ཚོད་མམཱ་ལ་ཏནྟཱ་ནཾ། །བཤང་བ་ཙ་རཿ ས་མཾ་བརྗོད། །གཅི་བ་ཀསྠཱ་རི་ཞེས་བརྗོད། །རང་བྱུང་སིདྨར་ཤེས་པར་བྱ། །ཁུ་བ་ཀg་ར་ཞེས་བརྗོད། ཤ་ཆེན་ཤཱ་ལི་ཛཞེས་བརྗོད། །དབང་པོ་གཉིས་སྦྱོར་
Sony
བརྟག་གཉིས་



ཀུནྡྲ་རུ། །རྡོ་རྗེ་བོ་ལ་ཞེས་བཤད་དེ། །པདྨ་ཀཀྐོ་ལ་ཞེས་ཟེར། །ཁ་དོག་དབྱེ་བས་ཕྱེ་བ་ལས། །རིགས་ནི་རྣམ་པ་ལྔ་རུ་བཤད། །འདི་ནི་གསང་བའི་སྐད་ཡིན་ནོ། །ཕྱག་རྒྱ་ལྔ་ནི་བསྡུས་པ་ཉིད། །གཡུང་མོ་རྡོ་རྗེའི་རིགས་སུ་བཤད། །གར་མ་དེ་
བཞིན་པདྨའི་རིགས། །རང་འཚེད་མ་ནི་རིན་ཆེན་རིགས། །སྐྱེ་གཉིས་དེ་བཞིན་གཤེགས་པའི་རིགས། །ཚོས་མ་ལས་ཀྱི་རིགས་ཉིད་དེ། །ཕྱག་རྒྱ་འདི་རྣམས་དངོས་གྲུབ་སྦྱིན། །འདི་རྣམས་ཁུ་བ་རྡོ་རྗེར་འགྱུར། །བརྟུལ་ཞུགས་ཅན་གྱིས་མཆོད་ནས་
བཏུང་། །རྡོ་རྗེ་སྙིང་པོ་སེམས་དཔའ་ཆེ། །གསང་བའི་སྐད་ནི་མཚར་ཆེ་བ། །ང་ཡིས་ཁྱོད་ལ་གང་བཤད་པ། །དེ་རྣམས་ཐམས་ཅད་གུས་པས་ཟུང་། །ཀྱེ་རྡོ་རྗེ་འདིར་དབང་བསྐུར་གང་། །གསང་བའི་སྐད་ཀྱིས་མི་སྨྲ་བ། །དེ་ནི་དམ་ཚིག་ཉམས་པར་
ནི༑ །འགྱུར་བར་འདི་ལ་ཐེ་ཚོམ་མེད། །འཚེ་བ་དང་ནི་རྐུན་མ་དང་། །གདོན་དང་རིམས་དང་དུག་གིས་ཀྱང་། །གལ་ཏེ་སངས་རྒྱས་གསང་བའི་སྐད། །མི་གསུང་ན་ཡང་འགྲོངས་པར་འགྱུར། །རང་གི་དམ་ཚིག་རིགས་རྙེད་ནས། །གལ་ཏེ་ཚིག་
འདི་མི་སྨྲ་ན། །གནས་བཞི་ལས་སྐྱེས་མཁའ་འགྲོ་མ། །དེ་ཡི་ཚེ་ན་འཁྲོ་བར་བྱེད། །ཀྱེའི་རྡོ་རྗེ་མཁའ་འགྲོ་མ་དྲྭ་བའི་སྡོམ་པ་ལས། རྒྱུད་ཐམས་ཅད་ཀྱི་གླེང་གཞི་དང་གསང་བའི་སྐད་ཅེས་བྱ་བའི་ལེའུ་སྟེ་གསུམ་པའོ།། །།དེ་ནས་རྡོ་རྗེ་སྙིང་པོ་ལ་
སོགས་པའི་མཁའ་འགྲོ་མ་ཐམས་ཅད་ཐེ་ཚོམ་དུ་གྱུར། ཡིད་གཉིས་སུ་གྱུར་ཏེ། བཅོམ་ལྡན་འདས་རྡོ་རྗེ་སེམས་དཔའ་ལ་འདི་སྐད་ཅེས་གསོལ་ཏོ། །བཅོམ་ལྡན་ཐེ་ཚོམ་བསལ་དུ་གསོལ། །སྤྱོད་པའི་ལེའུ་ལས་གང་བཤད་པ། །གླུ་དང་གར་ནི་དངོས་
32
བཏུས་



༄༅། །གྲུབ་སྦྱིན། །དེ་ལ་བདག་ནི་ཐེ་ཚོམ་མཆིས། །གླུ་ནི་ཅི་ལགས་གར་ཀྱང་ཅི། །ལྷའི་ལེའུ་ལས་གང་གསུངས་པ། །ཞེ་སྡང་ལ་སོགས་ཕྱག་རྒྱ་རྣམས། །དེ་ལ་བདག་ནི་ཐེ་ཚོམ་མཆིས། །གང་གིས་ཕྱག་རྒྱ་ཕྱག་རྒྱ་ཅི། །
སྔགས་བཏུ་བ་ལས་གང་གསུངས་པ། །བདག་མེད་ལ་སོགས་ས་བོན་ཉིད། །དེ་ལ་བདག་ནི་འཁྲུལ་པ་འཁྲུངས། །གང་གི་ས་བོན་ས་བོན་གང་། །རིགས་ཀྱི་ལེའུ་ལས་གང་བཤད་པ། །བཅུ་དྲུག་གཉིས་ཀྱི་བདག་ཉིད་རྩ། །བཅོམ་ལྡན་བདག་ནི་འཁྲུལ་
གྱུར་པས། །དེ་རྣམས་རྣམ་དག་བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། །ཀོལླ་ཨི་རེཊ་ཎི་ཨ་བོ་ལཱ། མུམྨ་ཎི་རེ་ཀཀྐོ་ལཱ། གྷ་ཎ་ཀྲི་བི་ཊ་ཧོ་བཛྫ་ཨི། ཀ་རུ་ཎི་ཀི་ཨ་ཨི་ཎ་རོ་ལཱ། ཏ་ཧིཾ་བ་ལ་ཁཱཛྫ་ཨི། ག་ལྷོ་མ་ཨ་ཎཱ་བིཛྫ་ཨ་
ཨི། ཧ་ལེ་ཀཱ་ལིཉྩ་ར་པ་ཎི་ཨ་ཨི། དུ་དྷུ་ར་བཛྫི་ཨ་ཨི། ཙ་ཨུ་ས་མ་ཀཙྪ་རཱི་སིདྡྷ། ཀg་ར་ལ་ཨི་ཨ་ཨི། མ་ལ་ཨིནྡྷཱ་ཎ་སཱ་ལོ་ཛ། ཏ་ཧིཾ་བྷ་རུ་ཁཱ་ཨི་ཨ་ཨི། ཕྲོ་ཁ་ཎ་ཁ་ཊ་ཀ་རནྟེ། ཤུདྡྷ་ཨ་ཤུདྡྷཱ་ན་མུ་ཎི་ཨ་ཨི། ནི་རཾ་སུ་ཨཾ་གེ་ཙ་ཊ་ཝི། ཏ་ཧཱུྃ་
ཛ་ས་རཱ་ཝ་པ་ཎི་ཨ་ཨི། མ་ལ་ཨ་ཛེ་ཀུནྡྲ་རུ་བཊྛ་ཨི། ཌིཎྜིམ་ཏ་ཧིནྣཱ་བཛྫ་ཨ་ཨི། དྲན་པ་མི་འཕྲོགས་རྣལ་འབྱོར་པས། །ཧེ་རུ་ཀ་ཡི་གཟུགས་ཀྱིས་གར། །ཆགས་ལ་མིན་གོམས་སེམས་ཀྱིས་ནི། །འདོད་ཆགས་སེམས་ཀྱིས་བསྒོམ་པ་ཉིད། །རྡོ་
རྗེ་ཆོས་དང་སངས་རྒྱས་དང་། །རྣལ་འབྱོར་མ་དང་མ་མོ་ཡིས། །གླུ་དང་གར་ནི་འདི་དག་གིས། །ལེགས་པར་གླུ་བླང་གར་ཀྱང་བྱ། །འདི་ཉིད་ཀྱིས་ནི་ཚོགས་བསྲུང་ཞིང་། །དེ་བཞིན་བདག་ཀྱང་བསྲུང་བ་ཉིད། །འདིས་ནི་འཇིག་རྟེན་དབང་དུ་



བྱེད༑ །འདིས་ནི་སྔགས་ཀྱི་བཟླས་པ་ཉིད། །གང་དུ་གུས་པས་གླུ་ལེན་དང་། །གང་དུ་གུས་བཅས་གར་བྱེད་པ། །ཚོགས་ཀྱི་བདག་པོས་སྔར་བྱས་ནས། །དེ་ལ་དྲི་ནི་མཚོན་པར་བྱ། །སློག་པའི་དྲི་ནི་དང་པོ་ཉིད། །དེ་ནས་ཡང་ནི་བྱ་རྒོད་དྲི། །ག་བུར་
མ་ལ་ཡ་ཛི་ཉིད། །ངང་པ་དང་ནི་བུང་བའི་སྒྲ། །གླུ་ཡི་མཐའ་ནས་མཉན་པར་བྱ། །བ་ལང་ཚེ་ཡི་སྒྲ་ཡང་ནི། །ཕྱི་རོལ་ཚལ་དུ་མཚོན་བྱ་བ། །གླུ་ཡི་བྱིན་རླབས་མཚན་ཉིད་དོ། །ཕྱག་རྒྱ་རྟགས་དང་མཚན་མ་སྟེ། །འདིས་ནི་རིགས་ནི་མཚོན་པར་
བྱ༑ །རིགས་འཆོལ་བསྒོམ་པའི་སྦྱོར་བ་ལས། །དངོས་གྲུབ་མེད་ཅིང་སྒྲུབ་པོའང་མེད། །ཞེ་སྡང་ཕྱག་རྒྱས་བདག་མེད་མ། །གཏི་མུག་ཕྱག་རྒྱས་རྡོ་རྗེ་མ། །སེར་སྣའི་ཕྱག་རྒྱས་དཀར་མོ་ཉིད། །ཆགས་པས་ཆུ་མ་ཕྱག་རྒྱས་གདབ། །ཕྲག་དོག་ཕྱག་
རྒྱས་མཁའ་འགྲོ་མ། །ཞེ་སྡང་ཕྱག་རྒྱས་པུཀྐ་སི། །གཏི་མུག་ཕྱག་རྒྱས་རི་ཁྲོད་མ། །སེར་སྣའི་ཕྱག་རྒྱས་གདོལ་པ་མོ། །འདོད་ཆགས་ཕྱག་རྒྱས་གཡུང་མོ་ཉིད། །ཡང་ནི་དཀར་མོ་ཞེ་སྡང་ལས། །གཏི་མུག་ཕྱག་རྒྱས་ཆོམ་རྐུན་མ། །སེར་སྣའི་
ཕྱག་རྒྱས་རོ་ལངས་མ། །འདོད་ཆགས་ཕྱག་རྒྱས་གྷསྨ་རཱི། །གཏི་མུག་ཕྱག་རྒྱས་ས་སྤྱོད་མ། །འདོད་ཆགས་ཕྱག་རྒྱས་མཁའ་སྤྱོད་མ། །འདོད་པས་ཕྱག་རྒྱུར་ཤེས་པར་བྱ། །ཨཱ་ལི་དང་པོ་བདག་མེད་མ། །ཨཱ་ལི་གཉིས་པ་རྡོ་རྗེ་མ། །ཨཱ་ལི་
གསུམ་པ་དཀར་མོ་ཉིད། །བཞི་པ་ཆུ་ཡི་རྣལ་འབྱོར་མ། །ལྔ་པ་རྡོ་རྗེ་མཁའ་འགྲོ་མ། །དྲུག་པ་པུཀྐ་སཱི་ཞེས་བརྗོད། །བདུན་པ་ཉིད་ནི་རི་ཁྲོད་མ། །བརྒྱད་པ་སྨེ་ཤ་ཅན་དུ་བརྗོད། །དགུ་པ་ཡང་ནི་གཡུང་མོ་ཉིད། །ཡང་ནི་ལྔ་གཉིས་དཀར་མོ་ཉིད། །
314



་
ཉེར་བདུན་
།བཅུ་གཅིག་ཆོམ་རྐུན་མ་རུ་བརྗོད། །བཅུ་གཉིས་རོ་ལངས་མ་ཞེས་བརྗོད། །བཅུ་གསུམ་པ་ནི་གྷསྨཱ་རཱི། །བཅུ་བཞི་པ་ནི་ས་སྤྱོད་མ། །བཅོ་ལྔ་པ་ནི་མཁའ་སྤྱོད་མ། །རྣལ་འབྱོར་མ་ཡི་ས་བོན་ཉིད། །རིགས་ཀྱི་ལེའུ་ལས་
རྩ་རྣམས་གང་། །བཅུ་དྲུག་གཉིས་ཀྱི་བདག་ཉིད་གསུངས། །རྩ་ནི་གཉིས་གཉིས་རྣལ་འབྱོར་མ། །རེ་རེའི་རྣམ་པ་རྣམས་སུ་བརྗོད། །བརྐྱང་མ་རོ་མ་ཀུན་འདར་མ། །བདག་མེད་རྣལ་འབྱོར་མ་ཞེས་བརྗོད། །གང་ཕྱིར་བཅུ་དྲུག་ཆ་མེད་པས། །འབད་
པས་ཀུན་གྱི་ལྷག་མ་སྤང་། །ཅིའི་སླད་དུ་ཞེ་ན། དོན་གྱི་བྱ་བ་མི་བྱེད་ཕྱིར། །བཅོ་ལྔའི་ཆ་ཡི་བདག་ཉིད་ཀྱི། །ཟླ་བ་བྱང་ཆུབ་སེམས་སུ་འགྱུར། །བདེ་བ་ཆེན་པོ་ཨཱ་ལིའི་གཟུགས། །རྣལ་འབྱོར་མ་རྣམས་དེ་ཡི་ཆ། །རྡོ་རྗེ་སྙིང་པོས་གསོལ་པ། རྣལ་
འབྱོར་མ་ཀུན་ལས་བྱུང་བ། །ལྷན་ཅིག་སྐྱེས་དགའི་རང་བཞིན་ཉིད། །འགྲིབ་མེད་བཏུང་མཆོག་ནམ་མཁའ་ཉིད། །ག་བུར་ཅི་ནས་ངེས་མི་སྤང་། །བཅོམ་ལྡན་འདས་ཀྱིས་བཀའ་སྩལ་པ། །ཇི་སྐད་སྨྲས་པ་དེ་བཞིན་ནོ། །རྡོ་རྗེ་སྙིང་པོས་གསོལ་
ཟླ |པ༑ ཐབས་གང་གིས་བྱང་ཆུབ་ཀྱི་སེམས་བསྐྱེད་པ་ལགས། བཅོམ་ལྡན་འདས་ཀྱིས་བཀའ་སྩལ་པ། །དཀྱིལ་འཁོར་འཁོར་ལོའི་ཐབས་དང་ནི། །རང་བྱིན་རླབས་པའི་རིམ་པས་ཀྱང་། ཀུན་རྫོབ་དོན་དམ་གཟུགས་ཅན་གྱི། །བྱང་ཆུབ་སེམས་ནི་རབ་
ཏུ་བསྐྱེད། །ཀུན་རྫོབ་ཀུན་ལྟ་བུ་ཉིད། །དོན་དམ་བདེ་བའི་གཟུགས་ཅན་ནོ། །བུད་མེད་ཀཀྐོལ་བདེ་བ་ཅན། །ཨེ་ཝཾ་རྣམ་པའི་རང་བཞིན་དུ། །བདེ་བ་བསྲུང་བ་ཉིད་ཀྱི་ཕྱིར། །བདེ་བ་ཅན་ཞེས་རབ་ཏུ་བསྒྲགས། །སངས་རྒྱས་བྱང་ཆུབ་སེམས་དཔའ་
བརྟག་གཉིས་



རྒྱུད་སྡེ་ཀུན་བཏུས་
དང་༑ །རྡོ་རྗེ་འཛིན་པ་རྣམས་ཀྱི་གནས། །འདི་ཉིད་འཁོར་བ་ཞེས་བྱ་སྟེ། །འདི་ཉིད་མྱ་ངན་འདས་པ་ཉིད། །འཁོར་བ་སྤངས་ནས་གཞན་དུ་ནི། །མྱ་ངན་འདས་པ་རྟོགས་མི་འགྱུར། །འཁོར་བ་གཟུགས་དང་སྒྲ་ལ་སོགས། །འཁོར་བ་ཚོར་བ་ལ་
སོགས་པ། །འཁོར་བ་དབང་པོ་རྣམས་ཉིད་དེ། །འཁོར་བ་ཞེ་སྡང་ལ་སོགས་པ། །འདི་རྣམས་ཆོས་ནི་མྱ་ངན་འདས། །རྨོངས་ཕྱིར་འཁོར་བའི་གཟུགས་ཅན་ཉིད། །རྨོངས་མེད་འཁོར་བ་དག་པས་ནི། །འཁོར་བ་མྱ་ངན་འདས་པར་འགྱུར། །བྱང་
ཆུབ་སེམས་ནི་མྱ་ངན་འདས། །ཀུན་རྫོབ་དོན་དམ་ཚུལ་ཅན་ནོ། །ཤིན་ཏུ་བཞིན་བཟངས་མིག་ཡངས་མ། །གཟུགས་དང་ལང་ཚོས་རྣམ་པར་བརྒྱན། །སྔོ་བསངས་དལ་མ་རིགས་བཟང་མ། །སིངྒ་ག་བུར་འབྱུང་བའི་གནས། །རང་གིས་དབང་བསྐུར་
ཀྱི་རྡོ་རྗེ། །སྐྱ་བཟང་སྒྲུབ་པ་པོ་ལ་དགའ། །དེར་ནི་ཆང་ཡང་བཏུང་བར་བྱ། །དེ་ནས་རང་ཡང་བཏུང་བ་ཉིད། །རང་གཞན་དོན་ནི་རབ་བསྒྲུབ་ཕྱིར། །ཕྱི་ནས་ཕྱག་རྒྱ་རྗེས་ཆགས་བྱ། །བོ་ལ་ཀཀྐོ་ལར་བཅུག་ནས། །ཀུནྡྲ་རུ་བྱེད་བརྟུལ་ཞུགས་ཅན། །
དེར་ནི་སྦྱོར་བ་ལས་བྱུང་བའི། །ག་བུར་མཁས་པས་མི་སྤང་སྟེ། །དེ་ནི་ལག་ཏུ་མི་བླང་ཞིང་། །ཉ་ཕྱིས་དུང་ཆོས་ཉིད་དུ་མིན། །ངེས་པར་བློ་དང་སྟོབས་ཀྱི་ཕྱིར། །མི་འཆི་ལྕེ་ཡིས་བླང་བ་ཉིད། །ག་བུར་ཉིད་ནི་བདག་མེད་མ། །བདེ་བ་བདག་མེད་
ཚུལ་ཅན་ཉིད། །དེ་ཡི་བདེ་བ་ཕྱག་རྒྱ་ཆེ། །ལྟེ་བའི་དཀྱིལ་འཁོར་ཉིད་དུ་གནས། །དང་པོའི་དབྱངས་ཡིག་རང་བཞིན་ཏེ། །བློ་ཞེས་སངས་རྒྱས་རྣམས་ཀྱིས་བརྟགས། །རྫོགས་པའི་རིམ་པའི་རྣལ་འབྱོར་ལས། །དེ་ཉིད་བཅོམ་ལྡན་ཤེས་རབ་མ། །དེ་
336



།ནི་རིང་མིན་ཐུང་བ་མིན། །གྲུ་བཞི་མ་ཡིན་ཟླུམ་པོ་མིན། །དྲི་དང་རོ་དང་མྱང་ལས་འདས། །ལྷན་ཅིག་སྐྱེས་དགའ་བྱེད་པ་ཅན། །དེ་ལས་སྐྱེས་པའི་རྣལ་འབྱོར་པ། །དེ་ཡི་བདེ་བ་ཟ་བ་ཉིད། །དེ་དང་ལྷན་ཅིག་ཕྱག་རྒྱ་
ཆེ། །བདེ་བ་སྦྱིན་པའི་དངོས་གྲུབ་འགྱུར། །གཟུགས་སྒྲ་དེ་བཞིན་དྲི་དང་ནི། །རོ་དང་དེ་བཞིན་རེག་བྱ་ཉིད། །ཆོས་ཀྱི་དབྱིངས་ཀྱི་རང་བཞིན་ཡང་
། །ཤེས་རབ་ཀྱིས་ནི་སྤྱད་པར་བྱ། །དེ་ཉིད་ལྷན་ཅིག་སྐྱེས་པའི་གཟུགས། །བདེ་ཆེན་བཟང་པོའི་རྣལ་
འབྱོར་མ། །དེ་ཉིད་དཀྱིལ་འཁོར་འཁོར་ལོ་དང་། །ཡེ་ཤེས་ལྔ་ཡི་རང་བཞིན་ཅན། །དེ་ནི་མེ་ལོང་ཡེ་ཤེས་གཟུགས། །མཉམ་ཉིད་ཡེ་ཤེས་དངོས་པོ་ཅན། །ཡང་དག་གྱུར་པ་སོ་སོར་རྟོག །དེ་ཉིད་བྱ་བ་ནན་ཏན་ཏེ། །ཆོས་དབྱིངས་ཤིན་ཏུ་རྣམ་དག་
མ༑ །དེ་ཉིད་དཀྱིལ་འཁོར་བདག་པོ་ང་། །དེ་ཉིད་བདག་མེད་རྣལ་འབྱོར་མ། །ཆོས་ཀྱི་དབྱིངས་ཀྱི་རང་བཞིན་ཅན། །རྡོ་རྗེ་སྙིང་པོས་གསོལ་པ། འཁོར་ལོ་བསྒོམ་པའི་ལམ་དང་ནི། །ལྷ་རྣམས་ཇི་ལྟར་འབྱུང་བ་ཉིད། །ཐམས་ཅད་བཅོམ་ལྡན་འདས་
ཀྵ གསུངས་ན། །སྡོམ་པའང་བདག་ལ་བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། །རྣལ་འབྱོར་མ་ལུས་དབུས་གནས་སུ། །ཨ་ཡི་རྣམ་པ་སྡོམ་པའི་གནས། །ཇི་ལྟར་ཕྱི་རོལ་དེ་བཞིན་ནང་། །སྡོམ་པའི་དེ་ཉིད་རབ་ཏུ་ཕྱེ། །བོ་ལའི་བདེ་
བ་ཕྱག་རྒྱ་ཆེ། །རྡོ་རྗེ་སྐྱེ་མཆེད་ཐབས་ཅན་ཉིད། །འདིས་ནི་གསང་བའི་སྙོམས་འཇུག་པས། །ཕྱི་རོལ་གཉིས་གཉིས་བསྟན་པ་མེད། །སྐུ་གསུམ་ལུས་ཀྱི་ནང་དུ་ནི། །འཁོར་ལོའི་གཟུགས་ཀྱིས་བརྗོད་པར་བྱ། །སྐུ་གསུམ་ཡོངས་སུ་ཤེས་པ་ནི། །བདེ་
337



བ
བ་ཆེན་པོའི་འཁོར་ལོར་བརྗོད། །ཆོས་དང་ལོངས་སྤྱོད་སྤྲུལ་པ་དང་། །དེ་བཞིན་དུ་ཡང་བདེ་ཆེན་ཉིད། །སྐྱེ་གནས་སྙིང་མགྲིན་མགོ་བོར་ཡང་། །སྐུ་གསུམ་པོ་ནི་རྣམ་པར་གནས། །མ་ལུས་པ་ཡི་སེམས་ཅན་གྱི། །སྐྱེ་བ་གང་ལ་བརྗོད་བྱ་བ། །གང་
ཕྱིར་སྤྲུལ་པ་གནས་བརྟན་ཕྱིར། །དེ་ལ་སྤྲུལ་པའི་སྐུ་ཉིད་ཡིན། །གང་ཕྱིར་བསྐྱེད་དང་སྤྲུལ་བྱེད་པའི། །སྐུ་ནི་སྤྲུལ་པ་ཅན་ཞེས་བརྗོད། །སེམས་ནི་ཆོས་ཀྱི་རང་བཞིན་ཏེ། །ཆོས་ཀྱི་སྐུ་ཡང་སྙིང་གར་འགྱུར། །རོ་རྣམས་དྲུག་གི་གཟུགས་ཅན་གྱི། །
བཟའ་བ་ངེས་པར་ལོངས་སྤྱོད་བརྗོད། །མགྲིན་པར་ལོངས་སྤྱོད་འཁོར་ལོ་དང་། །སྤྱི་བོར་བདེ་བ་ཆེན་པོ་གནས། །ཨེ་ཝཾ་རྣམ་པ་རྒྱུ་མཐུན་ཉིད། །རྣམ་སྨིན་ཆོས་ཀྱི་འཁོར་ལོ་ལས། །ལོངས་སྤྱོད་སྐྱེས་བུས་བྱེད་པ་ཉིད། །བདེ་བའི་འཁོར་ལོར་དྲི་མེད་
ཉིད༑ །རྒྱུ་མཐུན་སོགས་པས་རབ་ཕྱེ་བའི། །འབྲས་བུ་རྣམ་པ་བཞི་ཞེས་བརྗོད། །ལས་ཀྱི་རླུང་གིས་བསྐུལ་བ་ཡིས། །ལས་ལ་བཅོམ་ལྡན་ཤེས་རབ་སྤྱོད། །ཇི་ལྟར་བྱས་པ་དེ་བཞིན་སྤྱོད། །རྒྱུ་མཐུན་ཞེས་ནི་རབ་ཏུ་བསྒྲགས། །ལས་ཆུང་འབྲས་བུ་
ཆེ་བའི་ཕྱིར། །རྣམ་པར་སྨིན་པ་དེ་ལས་བཟློག །རྣལ་འབྱོར་དག་ཕྱིར་དྲི་མེད་ཉིད། །བསྐྱེད་པ་སྐྱེས་བུས་བྱེད་པ་ཉིད། །གང་ཕྱིར་སྤྲུལ་པ་གནས་བརྟན་ཕྱིར། །སྤྲུལ་པའི་འཁོར་ལོར་གནས་བརྟན་ཉིད། །ཆོས་ནི་སྨྲ་བས་བྱུང་བའི་ཕྱིར། །ཆོས་ཀྱི་
འཁོར་ལོར་ཐམས་ཅད་ཡོད། །གང་ཕྱིར་མགྲིན་པར་ཀུན་བཀུར་ཕྱིར། །ལོངས་སྤྱོད་འཁོར་ལོར་ཀུན་བཀུར་ཉིད། །གང་ཕྱིར་བདེ་ཆེན་མགོར་གནས་པས། །བདེ་བའི་འཁོར་ལོར་དགེ་འདུན་ཆེ། །སྡེ་པ་ཞེས་བྱ་སྐུ་རུ་བརྗོད། །ལྟོ་བ་གནས་སུ་བརྗོད་
338



ཉེར་དགུ་
།པར་བྱ། །སྐྱེ་གནས་འདོད་ཆགས་བྲལ་བར་འགྱུར། །མངལ་གྱི་ཕུ་མ་ཆོས་གོས་ཉིད། །དེ་བཞིན་མ་ནི་མཁན་མོ་ཉིད། །མགོ་བོར་ཐལ་མོ་སྦྱར་བ་ཕྱབ། །འགྲོ་བའི་བྱ་བ་ཁྲིམས་ཀྱི་གནས། །སྔགས་ཀྱི་བཟླས་པ་ཨ་དང་
ཧཾ༑ །སྐྱེ་གནས་འཁོར་ལོའི་རྣམ་པ་ཨ། །བདེ་ཆེན་གྱི་ཡང་རྣམ་པ་ཧཾ། །གཅེར་བུ་སྐྲ་དང་ཁ་སྤུ་བྲེགས། །སྔགས་འདོན་སྐྱེས་པ་དགེ་སློང་ཉིད། །འདི་དག་རྐྱེན་གྱིས་སེམས་ཅན་རྣམས། །སངས་རྒྱས་ཉིད་དུ་ཐེ་ཚོམ་མེད། །ཟླ་བ་བཅུ་ཡང་ས་རྣམས་
ཉིད༑ །སེམས་ཅན་ས་བཅུའི་དབང་ཕྱུག་གོ །དེ་ནས་རྣལ་འབྱོར་མ་བདག་མེད་མ་ལ་སོགས་པའི་ལྷ་མོ་ཐམས་ཅད་ལ་འདི་ལྟ་སྟེ། སྤྱན་དང་། མཱ་མ་ཀཱི་དང༌། གོས་དཀར་མོ་དང་། སྒྲོལ་མ་དང་། ཁྲོ་གཉེར་ཅན་དང་། ཙནྡྲ་དང་། པཎ་རི་ཁྲོད་མ་
# དང་༑ འོག་ཞལ་མ་དང་། དེ་དག་ལ་སོགས་པ་རི་རབ་ཀྱི་རྡུལ་ཕྲ་རབ་དང་མཉམ་པའི་རྣལ་འབྱོར་མ་རྣམས་ཚིག་འདི་དག་ཐོས་ནས་མཆོག་ཏུ་ངོ་མཚར་དུ་གྱུར་ཞིང་། བརྒྱལ་བ་དང་། སྐྲག་པ་དང་། ས་ལ་འགྱེལ་བ་དང༌། འདར་བར་གྱུར་ཏོ། །
ཡང་རྡོ་རྗེ་ཅན་གྱིས་ལྷ་མོ་དེ་རྣམས་ཐམས་ཅད་ལ་གཟིགས་ནས་བསླང་བའི་ཕྱིར་ཡང་དག་པར་བསྟོད་པ། ས་དང་ཆུ་རླུང་བྱིན་ཟ་ཡི། །ལྷ་མོ་སྣོད་ཅན་ཁྱེད་ཉིད་ལ། །གང་ཞིག་སུས་ཀྱང་མི་ཤེས་པ། །དེ་ཉིད་ང་ཡིས་སྤྲོ་ཡིས་ཉོན། །བཅོམ་ལྡན་འདས་
རྒྱུ ཀྱི་གསུང་རྨི་ལམ་ལྟ་བུ་ཉེ་བར་ཐོས་ནས། དེ་རྣམས་ཐམས་ཅད་སྲོག་རྙེད་པར་གྱུར་ཏོ། །བཅོམ་ལྡན་འདས་ཀྱིས་བཀའ་སྩལ་པ། །སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་མས་བསྒྲིབས། །དེ་ཉིད་བསལ་ན་སངས་རྒྱས་ཉིད། །
339



ལྷ་མོས་གསོལ་པ། བཅོམ་ལྡན་འདས་དེ་དེ་བཞིན་ཏེ། བདེན་པ་མ་མཆིས་ཤིང་བརྫུན་པ་མ་མཆིས་སོ། །བཅོམ་ལྡན་འདས་ཀྱིས་བཀའ་སྩལ་པ། །གང་གིས་མི་ཤེས་འཇིག་རྟེན་པ། །བཙན་དུག་ཟོས་པས་བརྒྱལ་བར་འགྱུར། །རྨོངས་སྤངས་དེ་ཉིད་
ཡིད་ཀྱིས་ནི། །དེ་ཡིས་དེ་ཉིད་ཡོངས་སུ་གཅོད། །དེ་བཞིན་ཞི་བའི་ཐབས་ཤེས་ཤིང་། ཀྱེ་ཡི་རྡོ་རྗེར་ངལ་བསོས་ན། །མ་རིག་སོགས་པས་མི་འཛིན་ཅིང་། །གཏི་མུག་ལ་སོགས་འཆིང་བས་མིན། །རང་དང་རང་གི་རྟོགས་པ་ལས། །སངས་རྒྱས་
མ་ཡིན་སེམས་ཅན་ནི། །གཅིག་ཀྱང་ཡོད་པ་མ་ཡིན་ནོ། །དམྱལ་བ་ཡི་དྭགས་བྱོལ་སོང་དང་། །ལྷ་དང་ལྷ་མིན་མི་རྣམས་དང་། །བཤང་བའི་སྲིན་བུ་ལ་སོགས་པ། །ལྷ་དང་ལྷ་མ་ཡིན་གྱི་ཡང་། །བདེ་བ་གང་ཕྱིར་མི་ཤེས་པས། །རྟག་ཏུ་རང་བཞིན་
# བདེ་བ་ཅན། །འཇིག་རྟེན་ཁམས་ནི་གང་དུ་ཡང་། །སངས་རྒྱས་གཞན་དུ་རྙེད་མི་འགྱུར། །སེམས་ནི་རྫོགས་པའི་སངས་རྒྱས་ཉིད། །སངས་རྒྱས་གཞན་དུ་བསྟན་པ་མེད། །གདོལ་པ་སྨིག་མཁན་ལ་སོགས་པ། །གསོད་དོན་དོན་དུ་སེམས་པ་པོ། །
དེ་རྣམས་ཀྱེ་རྡོ་རྗེ་ཤེས་ན། །འགྲུབ་འགྱུར་འདི་ལ་ཐེ་ཚོམ་མེད། །བྱིས་པ་མི་ཤེས་པས་བསྒྲིབས་པ། །འདི་ཡི་འགྲོ་བ་མི་ཤེས་པ། །འགྲོ་བ་དྲུག་གི་སྲིད་པའི་མཐར། །གང་ཞིག་རྨོངས་པ་འཁོར་བར་འགྱུར། །རྡོ་རྗེ་སྙིང་པོ་སྙིང་རྗེ་ཆེ། །ཀྱེ་ཡི་རྡོ་རྗེའི་
ཐབས་རྙེད་ནས། །གང་ཞིག་ཡུལ་རྣམས་རྣམ་སྦྱོང་བ། །དེས་ནི་བླ་མེད་རྙེད་པར་འགྱུར། །རྡོ་རྗེ་སྙིང་པོས་གསོལ་པ། །ས་ནི་པུཀྐ་སཱིར་བཤད་པ། །གང་ཕྱིར་གཏི་མུག་སྲ་བ་ཉིད། །སྐུ་ནི་རྣམ་སྣང་ཉིད་གསུངས་པ། །ཇི་ལྟར་མི་བསྐྱོད་ཕྱག་རྒྱ་



༄༅། །ལགས། །བཅོམ་ལྡན་འདས་ཀྱིས་བཀའ་སྩལ་པ། །སེམས་སྤངས་ནས་ནི་ལུས་ཀྱིས་ནི། །མཛེས་པ་གཞན་དུ་མི་འགྱུར་རོ། །དེ་ཕྱིར་རྣམ་པར་སྣང་མཛད་སེམས། །སྐུ་ལ་ཐུགས་ཀྱི་ཕྱག་རྒྱས་གདབ། །རྡོ་རྗེ་སྙིང་པོས་
གསོལ་པ། །ཆུ་ཁམས་རི་ཁྲོད་མར་བཤད་པ། །མི་བསྐྱོད་ཁུ་བའི་གཟུགས་ཅན་ཉིད། །གཙོ་བོ་མི་བསྐྱོད་ཕྱག་རྒྱས་ནི། །རི་ཁྲོད་མ་ལ་ཕྱག་རྒྱུར་རིགས། །བཅོམ་ལྡན་འདས་ཀྱིས་བཀའ་སྩལ་པ། །ལུས་སྤངས་ནས་ནི་སེམས་ཀྱིས་ནི། །གནས་པ་
༄༅ གཞན་དུ་མཐོང་མི་འགྱུར། །དེ་ཕྱིར་སེམས་ནི་གཏི་མུག་འགྱུར། །ཐུགས་ལ་གཏི་མུག་ཕྱག་རྒྱས་གདབ། །རྡོ་རྗེ་སྙིང་པོས་གསོལ་པ། །མེ་ནི་གདོལ་པ་མོར་བཤད་པ། །འདོད་ཆགས་ཕྱག་རྒྱས་གདོལ་པ་མོ། །རིགས་ཏེ་ཕྱག་རྒྱ་གཞན་མིན་ན། །ཇི་
ཙྩོ ལྟར་རིན་ཆེན་ཕྱག་རྒྱ་ལགས། །བཅོམ་ལྡན་འདས་ཀྱིས་བཀའ་སྩལ་པ། །གང་ཕྱིར་འདོད་ཆགས་ཁྲག་བཤད་པ། །ཁྲག་ནི་རིན་ཆེན་འབྱུང་གནས་ཉིད། །དྲོད་ནི་ཁྲག་གི་རང་བཞིན་ཕྱིར། །འདོད་ཆགས་སེར་སྣའི་ཕྱག་རྒྱས་གདབ། །རྡོ་རྗེ་སྙིང་པོས་སོ
གསོལ་པ། གང་ཕྱིར་གཡུང་མོ་རླུང་ཉིད་དེ། །དོན་ཡོད་རླུང་གི་གཟུགས་ཅན་ཉིད། །དོན་ཡོད་ཕྱག་རྒྱས་གཡུང་མོ་ལ། །གཙོ་བོ་ཕྱག་རྒྱུར་རིགས་པར་འགྱུར། །བཅོམ་ལྡན་འདས་ཀྱིས་བཀའ་སྩལ་པ། །འདོད་ཆགས་མ་གཏོགས་ཕྲག་དོག་ནི། །
གཞན་དུ་འབྱུང་བ་མ་ཡིན་ཏེ། །དེ་ཕྱིར་འདོད་ཆགས་ཕྱག་རྒྱ་ཡིས། །མཁས་པས་གཡུང་མོ་ཕྱག་རྒྱས་གདབ། །གང་ཕྱིར་གཟུགས་ནི་སྲ་བ་ཉིད། །དཀར་མོ་སྣང་མཛད་གསུངས་པ་ཉིད། །སྔར་གསུངས་ཉིད་ཀྱི་རིམ་པ་ཡིས། །སེམས་ཀྱི་བདག་པོས་
41
སུམ་ཅུ་ཐམ་པ། བརྟག་གཉིས་



ཕྱག་རྒྱས་གདབ། །དེ་ཉིད་རིམ་པས་ཆོམ་རྐུན་མ། །དེ་བཞིན་རོ་ལངས་མ་ཉིད་དང༌། །དེ་ཡི་རིགས་པས་གྷསྨ་རཱི། །མ་ལོག་པ་ལས་ཕྱག་རྒྱའོ། །ཀྱེ་ཡི་རྡོ་རྗེ་རྡོ་རྗེ་འཛིན། །སྙོམས་འཇུག་གནས་པའི་ལྷ་ཉིད་ལ། །སེམས་ཅན་དོན་ཕྱིར་གཏོར་མ་
ཆེ༑ །དེ་ལ་བདག་མེད་མས་ཞུས་པ། །ཨེ་ཝཾ་རྣམ་པར་བཞུགས་ནས་ནི། །བགེགས་དང་ལོག་པར་འདྲེན་པ་ལས། །སེམས་ཅན་རྣམས་ཀྱི་སྲོག་བསྲུང་ཕྱིར། །རྡོ་རྗེ་སེམས་དཔས་གཏོར་མ་བསྟན། །ཨོཾ་ཨིནྡྲ་ཛམ་ཛ་ལ་ཛཀྑ། བྷཱུ་ཏ་བསྟྲཱི་བཱ་ཨུ་རཀྵ་
ཙནྡ་སུཛྫ་མཱ་ད་པདྨ་ཏ་ལ་པཱ་ཏཱ་ལེ་ཨཊཁ་སཔྤ་སྭཱ་ཧཱ། ཨི་དཾ་བ་ལིཾ་བྷུཉྩཛི་གྷ་ཕུལླ་དྷཱ་པ་ཚྭ་ས་པི་གྷ་ཨམ་སཔྤ་ཀཛྙཱ་སཱ་དྷ་ཁནྟི་ཁུ་ཎི་ཕེ་ཌ་གཱ་ད། ཨོཾ་ཨ་ཀཱ་རོམུ་ཁཾ་སརྦ་དྷརྨཱཎཾ་ཨདྱ་ནུཏྤནྣ་ཏཱད། ཨོཾ་ཨཱཿ ཧཱུཾ་ཕཊ་སྭཱ་ཧཱ། གལ་ཏེ་འདིས་གཏོར་མས་འབྱུང་པོ་
ཐམས་ཅད་མཆོད་པར་བྱེད་ན། རྣལ་འབྱོར་པ་རྣམས་ལེགས་པར་འགྱུར་རོ། །དེ་རྣམས་ལ་བདེ་བ་དྲི་མ་མེད་པ་དང་། ལྷ་མོ་རྣམས་དང༌། འགྲོ་བ་རབ་ཏུ་འབྱོར་པ་རྣམས་དགའ་བར་འགྱུར་རོ། །གལ་ཏེ་འདིས་འབྱུང་པོའི་ཚོགས་ཀྱི་ཕྱིར་རྟག་ཏུ་གཏོར་
མ་བྱིན་ན། དབང་དང་། མངོན་སྤྱོད་དང་། དགྲའི་སྡེ་འཇིག་པ་དང་། བསྐྱེད་པ་དང་། གསད་པ་དང་། དགུག་པ་དང་། ཞི་བ་དང་། རྒྱས་པར་ཡང་འགྱུར་རོ། །རྡོ་རྗེ་སྙིང་པོས་གསོལ་པ། ཕྱག་རྒྱུ་གང་གིས་མཁའ་སྤྱོད་མ། །གང་གི་ཕྱག་
རྒྱས་ས་སྤྱོད་མ། །གཙོ་བོ་བདག་གིས་སྔར་མ་འཚལ། །བཅོམ་ལྡན་ཇི་ལྟར་ཕྱག་རྒྱ་བགྱི། །བཅོམ་ལྡན་འདས་ཀྱིས་བཀའ་སྩལ་པ། །གསང་གསུམ་འཁོར་ལོའི་དབུས་སུ་ནི། །སྐུ་གསུང་ཐུགས་སུ་ཕྱེ་བ་ལས། །སྟེང་དང་འོག་དང་དབུས་གནས་



རྡ
ས་གཅིག།
༄༅། །ཀྱི། །འཁོར་ལོའི་དབུས་སུ་རྣམ་པར་གནས། །ས་སྤྱོད་སྐུ་ཡི་ཕྱག་རྒྱ་ཅན། །སྟེང་ཞལ་སྐུ་ཡི་རྡོ་རྗེ་མ། །མཁའ་སྤྱོད་འདོད་ཆགས་ཕྱག་རྒྱ་ཅན། །འོག་ཞལ་གསུང་གི་རྡོ་རྗེ་མ། །ཐུགས་ཀྱི་རྡོ་རྗེས་བདག་མེད་མ། །
སེམས་ནི་བདག་མེད་ཚུལ་ཅན་ཉིད། །སེམས་ནི་དབུས་ཀྱི་གནས་སུ་སྟེ། །དེས་ན་བདག་མེད་མ་དབུས་སྐྱེ། །རྒྱས་པར་རབ་ཏུ་ཕྱེ་བ་ལས། །རིགས་ནི་རྣམ་པ་དྲུག་ཏུ་བརྗོད། །རྣམ་གསུམ་རྣམ་པ་ལྔ་ཉིད་ཀྱང་། །བཤད་ཀྱིས་རྣལ་འབྱོར་མ་ཉིད་ཉོན། །
2 མི་བསྐྱོད་རྣམ་སྣང་རིན་ཆེན་འབྱུང་། །དཔག་མེད་ཕྲག་དོག་རྡོ་རྗེ་གསུམ། །ཞེ་སྡང་གཏི་མུག་སེར་སྣ་དང་། །འདོད་ཆགས་ཕྲག་དོག་བདེ་བ་དག །འདིས་ནི་རིམ་པས་བསྒོམ་པ་ཉིད། །རྡོ་རྗེ་སེམས་དཔའ་སྤངས་ན་ནི། །ཕྱི་ནས་རིགས་ནི་རྣམ་པ་
ཝི |ལྔ༑ །འདོད་ཆགས་ཞེ་སྡང་གཏི་མུག་གིས། །དེ་རྗེས་རྣམ་པ་གསུམ་དུ་འགྱུར། །མི་བསྐྱོད་ཞེ་སྡང་གཟུགས་ཅན་གྱི། །ཐུགས་ཀྱི་བདག་པོ་རིགས་གཅིག་ཉིད། །ཞེ་སྡང་རྡོ་རྗེའི་བྱིན་རླབས་འདི། །རིགས་ནི་དྲུག་དང་ལྔ་རུ་བརྗོད། །ཀྱེའི་རྡོ་རྗེ་ལས་
རྒྱུད་ཐམས་ཅད་ཀྱི་ཕྱག་རྒྱུ་བསྡུས་པའི་དོན་ཞེས་བྱ་བའི་ལེའུ་སྟེ་བཞི་པའོ།། །།ཕྱག་ནི་བཅུ་དྲུག་ཞལ་བརྒྱུད་པ། །ཞབས་བཞི་པ་ལ་འཇིགས་པ་པོ། །དཔའ་བོ་ཐོད་པའི་ཕྲེང་བ་ཅན། །བདག་མེད་མས་ནི་སྐུ་ལ་འཁྱུད། །ཕྱག་རྒྱ་ལྔ་ནི་འཛིན་ལྷ་ལ། །
བདག་མེད་མ་ནི་ཉིད་ཀྱིས་ཞུས། །བཅོ་ལྔས་ཡོངས་སུ་བསྐོར་བ་ཡི། །བདག་གི་འཁོར་ལོ་ཁྱོད་བཤད་ན། །ཁྱོད་ཀྱི་དཀྱིལ་འཁོར་ཇི་ལྟར་ལགས། །གཙོ་བོ་བདག་གིས་སྔར་མ་འཚོལ། །བདག་མེད་ཙམ་ན་མཛད་ནས། །རྡོ་རྗེ་ཐོད་པར་སྩལ་ནས་
བརྟག་གཉིས་



རྒྱུད་སྡེ་ཀུན་བཏུས་
ནི༑ །ལྷ་ཡིས་སྟ་ནམ་མཉེ་མཛད་དེ། །དཀྱིལ་འཁོར་ཡང་དག་རབ་ཏུ་དབྱེ། །འཁོར་ལོ་ཇི་ལྟར་སྔར་གསུངས་པ། །དོ་ཤལ་དོ་ཤལ་ཕྱེད་པས་བརྒྱན། །མཚམས་བཞི་པ་ལ་སྒོ་བཞི་པ། །རྡོ་རྗེ་སྲད་བུས་ཡང་དག་བརྒྱན། །འདོད་ཆགས་ཆེན་པོ་རྗེས་
ཆགས་པས། །ལྷན་ཅིག་སྐྱེས་དགའི་རང་བཞིན་ལས། །ཁྱོད་དང་ལྷན་ཅིག་བཞིན་བཟངས་མ། །དེ་ལ་དབུས་སུ་ང་ཡོད་དེ། །ཞལ་བརྒྱད་པ་ལ་ཞབས་བཞི་པ། །ཕྱག་ནི་བཅུ་དྲུག་དག་གིས་བརྒྱན། །བདུད་བཞི་མཉམ་པར་མནན་པ་ཉིད། །འཇིགས་
|པ་ཡང་ནི་འཇིགས་པ་པོ། །མགོ་བོའི་ཕྲེང་བའི་དོ་ཤལ་མཛད། །ཉི་མར་བཞུགས་ཤིང་རོལ་མོར་བཅས། །ཁ་དོག་ནག་པོ་འཇིགས་པ་པོའི། །སྣ་ཚོགས་རྡོ་རྗེ་སྤྱི་བོར་འཛིན། །ཉིད་ཀྱི་ཞལ་ནས་ཧཱུྃ་སྤྲོ་ཞིང་། །ཐལ་བས་ལུས་ལ་བྱུགས་པ་ཉིད། །བདག་
མེད་ལྷན་ཅིག་མཉམ་སྦྱོར་ཞིང་། །དགའ་བ་གཉིས་གཉིས་སྙོམས་འཇུག་པས། །ཆ་རླབས་མེད་པའི་བདེ་བ་ཐོབ། །རློམ་སེམས་མེད་པའི་རང་བཞིན་ཅན། །རྩ་བའི་ཞལ་ནི་ནག་པོ་ཆེ། །གཡས་པ་ལ་ནི་ཀུནྡ་མཚུངས། །གཡོན་པ་དམར་ཞིང་ཆེར་
འཇིགས་པ། །སྤྱི་བོའི་ཞལ་ནི་གཙིགས་པ་ཅན། །སྤྱན་ནི་ཉི་ཤུ་རྩ་བཞིས་ཆེ། །ལྷག་མའི་ཞལ་ནི་བུང་བ་བཞིན། །གྲོང་ཁྱེར་ཉམས་དགར་ཁྱོད་དང་ང་། །དགའ་བས་ཤིན་ཏུ་རོལ་པ་ལས། །དཀར་མོ་དབང་པོའི་ཕྱོགས་ཕྱུང་ནས། །ཤར་གྱི་སྒོ་རུ་ཡང་
དག་གནས། །བསྲུབ་དང་སྲུབ་པའི་སྦྱོར་བ་ལས། །ཆོམ་རྐུན་མ་ཡང་ཕྱུང་ནས་ནི། །ཕྱུང་ནས་ལྷོ་ཡི་སྒོ་རུ་ནི། །ཆོམ་རྐུན་མ་ནི་སྒོ་སྲུང་མ། །བོ་ལ་ཀཀྐོ་ལ་སྦྱོར་བས། །རོ་ལངས་མ་ཡང་ཕྱུང་ནས་ནི། །ཕྱུང་ནས་ནུབ་ཀྱི་སྒོ་རུ་ནི། །བདུད་འཇོམས་
344



༄༅། །མ་ནི་རྣམ་པར་གནས། །དགའ་བ་ཆེན་པོའི་སྙོམས་འཇུག་ལས། །གྷསྨ་རཱི་ཡང་ཕྱུང་ནས་ནི། །ཕྱུང་ནས་བྱང་གི་སྒོ་ལ་ནི། །འཇིགས་པའི་གཟུགས་ཅན་མ་ཉིད་གནས། །གཉིས་ཀྱིས་བསྐྱོད་པའི་སྦྱོར་བ་ལས། །པུཀྐ་སི་
ཡང་ཕྱུང་ནས་ནི། །ཕྱུང་ནས་དབང་ལྡན་མཚམས་སུ་ཡང་། །དྲག་པོའི་གཟུགས་ཅན་མ་ཉིད་གནས། །ཡང་ནི་སྲུབ་པའི་སྦྱོར་བ་ཡིས། །འཚེད་པའི་མཚམས་སུ་རི་ཁྲོད་མ། །སྲིན་པོའི་མཚམས་སུ་གདོལ་པ་མོ། །རླུང་གི་མཚམས་སུ་གཡུང་མོ་
༣ ཉིད༑ །དེ་ནས་རྡོ་རྗེ་ཆགས་ཆེན་ལས། །རིག་མར་བཅས་པ་ཁུ་བར་གྱུར། །སྣ་ཚོགས་གླུ་ཡི་མཆོད་པ་ལས། །དེ་ནས་ལྷ་མོ་རྣམས་ཀྱིས་བསྐུལ། །རྗེ་བཙུན་སྙིང་རྗེའི་ཡིད་བཞེངས་ཤིག །པུཀྐ་སཱི་ནི་བདག་ལ་སྐྱོབས། །སྟོང་པའི་རང་བཞིན་ཉིད་
* སྤངས་ལ། །བདག་ལ་བདེ་ཆེན་སྦྱོར་བཞེད་མཛོད། །ཁྱོད་མེད་ན་ནི་བདག་འགུམ་པས། ཀྱེ་ཡི་རྡོ་རྗེ་ཁྱོད་བཞེངས་ཤིག །སྟོང་པའི་རང་བཞིན་ཉིད་སྤངས་ལ། །རི་ཁྲོད་མ་འབྲས་གྲུབ་པར་མཛོད། །དགའ་གཙོ་འཇིག་རྟེན་མགྲོན་གཉེར་བ། །སྟོང་
པ་ཉིད་ལ་བཞུགས་སམ་ཅི། །ཁྱོད་མེད་ཕྱོགས་ནི་མི་འཚལ་བས། །གདོལ་པ་མོ་བདག་ཞུ་བ་བགྱིད། །བདག་གིས་ཁྱོད་ཀྱི་ཐུགས་འཚལ་གྱིས། །མིག་འཕྲུལ་མངའ་བ་ཁྱོད་བཞེངས་ཤིག །གཡུང་མོ་བདག་ཉིད་དྲན་ཉམས་པས། །སྙིང་རྗེ་རྒྱུན་ཆད་
རྒྱུ་མ་མཛད་ཅིག །གླང་པོ་རྟ་བོང་གླང་རྔ་མོ། །མི་དང་ད་ར་བྷ་བྱི་ལ། །གཡས་པའི་ཐོད་པ་བརྒྱད་པོ་ལ། །གཉིས་འཐུང་ལ་སོགས་རིམ་ཤེས་བྱ། །ས་དང་ཆུ་དང་རླུང་དང་ནི། །མེ་དང་ཟླ་བ་ཉི་མ་ཉིད། །མཐར་བྱེད་དང་ནི་ནོར་སྦྱིན་ཉིད། །གཡོན་པའི་
345



ཐོད་པ་བརྒྱུད་ནའོ། །སྒེག་ཅིང་དཔའ་བོ་མི་སྡུག་པ། །དགོད་ཅིང་དྲག་ཤུལ་འཇིགས་རུང་བ། །སྙིང་རྗེ་རྔམ་དང་ཞི་བ་ཡིས། །གར་དགུའི་རོ་དང་ལྡན་པ་ཉིད། །ཨོཾ་དང་ཧཱུཾ་གིས་རྡོ་རྗེ་ཆེ། །ཁུ་བའི་གཟུགས་ལས་བཞེངས་ནས་ནི། །ཞབས་རྣམས་ས་
ལ་རྡེབས་པ་དང་། །ལྷ་དང་ལྷ་མིན་བསྡིགས་པར་མཛད། །དཾ་ཙོ་བོ་ཤཱི་པཾ་ཤཾ་ལཾ་ཊཾ། འདི་ཡི་ས་བོན་ཕྱུང་བ་དང་། །བདག་པོའི་ས་བོན་དག་གིས་ནི། །ཨོཾ་ཧཱུཾ་སྔོན་པོ་འབར་འཇིགས་པས། །མ་མོའི་འཁོར་ལོ་གྲོང་ཉམས་དགར། །ཁ་དོག་ནག་པོ་
འཇིགས་ཆེན་པོ། །བདག་མེད་བདེ་བ་སྦྱིན་པ་པོ། །གཙོ་བོ་འདི་ལྟར་བསྒོམ་པ་ཉིད། །དཀར་མོ་གཡས་ན་གྲི་གུག་སྟེ། །དེ་བཞིན་གཡོན་ན་རོ་ཧི་ཏ། །ཆོམ་རྐུན་མ་གཡས་ཅང་ཏེའུ་སྟེ། །གཡོན་པའི་ཕྱག་ན་ཕག་པ་ཉིད། །རོ་ལངས་མ་གཡས་རུས་
སྦལ་ཏེ། །གཡོན་པ་ཡིས་ནི་པདྨའི་སྣོད། །གྷསྨ་རཱི་ཡི་གཡས་ན་སྦྲུལ། །གཡོན་པས་རྣལ་འབྱོར་ལྷུང་བཟེད་ཉིད། །པུཀྐ་སཱི་གཡས་སེངྒེ་སྟེ། །གཡོན་པས་དགྲ་སྟ་དེ་བཞིན་ནོ། །རི་ཁྲོད་མ་གཡས་དགེ་སློང་སྟེ། །གཡོན་ན་གསིལ་བྱེད་དེ་བཞིན་
ནོ། །གདོལ་པ་མོ་གཡས་འཁོར་ལོ་སྟེ། །གཡོན་པས་ཐོད་པ་དེ་བཞིན་ནོ། །གཡུང་མོའི་གཡས་ན་རྡོ་རྗེ་ཉིད། །གཡོན་ན་སྡིགས་མཛུབ་དེ་བཞིན་ནོ། །སྐྱིལ་ཀྲུང་ཕྱེད་པའི་གར་གྱིས་གནས། །དཀར་མོ་ལ་སོགས་ཕྱག་གཉིས་བརྗོད། །སྤྱན་གསུམ་སྐུ་
ནི་གྱེན་དུ་སྟེ། །ཕྱག་རྒྱ་ལྔ་ཡིས་རྣམ་པར་བརྒྱན། །གོ་རི་ཁ་དོག་ནག་མོར་འགྱུར། །ཆོམ་རྐུན་མ་ནི་བཙོད་དང་མཚུངས། །རོ་ལངས་མ་ནི་གསེར་བཙོས་བཞིན། །གྷསྨ་རཱི་ནི་མརྒད་མཚུངས། །པུཀྐ་སཱི་ནི་དབང་སྔོན་མཚུངས། །རི་ཁྲོད་མ་ནི་ཟླ་ནོར་
346



༄༅། །འོད། །གཏུམ་མོ་ནམ་མཁའི་སྔོ་བསངས་མ། །གཡུང་མོ་སྣ་ཚོགས་པ་ཞེས་བརྗོད། །ཚངས་པ་དབང་པོ་ཉེ་དབང་དྲག །གཤིན་རྗེ་དང་ནི་ནོར་བདག་དང་། །བདེན་བྲལ་དང་ནི་ཐགས་ཟངས་རིས། །གོ་རི་ལ་སོགས་པ་
ཡི་གདན། །བོ་ལ་གཞིབ་པར་མཛད་ནས་ནི། །དམ་འཁྱུད་ཙམ་ན་མཛད་ནས། །བཅོམ་ལྡན་གུས་པས་མཆོད་ནས་ནི། །བདག་མེད་མ་ཡིས་སྔགས་ཞུས་སོ། །བུད་མེད་རྣམས་ཀྱི་དབང་བྱེད་སྔགས། །དེ་བཞིན་གདུག་པ་བསྡིགས་པ་དང་། །ཀླུ་
ལྟརྣམས་སྡིགས་པར་བྱེད་པ་ཉིད། །ལྷ་དང་ལྷ་མིན་རྣམ་ཉེད་པ། །དེ་ནི་ང་ཡིས་བཤད་བྱ་ཡིས། །ལྷ་མོ་བདེ་བ་སྦྱིན་མ་ཉོན། །སངས་རྒྱས་བྱང་ཆུབ་སེམས་དཔའ་ལ། །བདག་གིས་གཞན་དུ་མ་བསྟན་ཏོ། །འདི་ཡི་སྔགས་ཀྱིས་གང་བྱུང་དང་། །རྡོ་རྗེ་
# སེམས་དཔས་གང་མཛད་པ། །ལྷ་མོ་ཤིན་ཏུ་འཇིགས་པ་སྟེ། །ངོ་མི་ཆོག་པས་ཁྱོད་ལ་བཤད། །འབར་བའི་ཕྲེང་བ་འཁྲུགས་པ་ཡིས། །དཀྱིལ་འཁོར་རབ་ཏུ་བཞེངས་ནས་ནི། །རྡོ་རྗེ་སྙིང་པོ་དབང་སྦྱིན་ཕྱིར། །ཐིག་ལེ་མཆོག་ནི་བཀུག་པ་ཉིད། །
# བཟླས་པ་ཁྲི་ཡིས་གསལ་བ་དང་
། །སྒྲ་རིང་པ་དང་བཟང་བ་ཡིས། །ཀྱེ་ཡི་རྡོ་རྗེ་སྦྱོར་ལྡན་པས། །བཙུན་མོ་ཐམས་ཅད་དགུག་པར་བྱ། །བཟླས་པ་འབུམ་གྱིས་རྣལ་འབྱོར་བདག །ཀྱེ་ཡི་རྡོ་རྗེའི་རྣལ་འབྱོར་གྱིས། །དོགས་པ་མེད་པའི་སེམས་ཀྱིས་
ཉྙོ ནི༑ །འདི་ཡིས་ལས་རྣམས་ཐམས་ཅད་བྱེད། །རིག་བྱེད་རྣམས་ཀྱི་དང་པོ་སྦྱིན། །ཟླ་ཕྱེད་ཐིག་ལེས་རྣམ་པར་བརྒྱན། དེ་ནས་ཨ་ན་ནཱ་ཡ། །པི་ག་ལོནྡྷ་ཀེ་ཤ་ཝརྟམ་ནེ། ཙ་ཏུར་བིཤ་ཏི་ནེ་ཏཱ་ཡ། དེའི་རྗེས་ལ་ཌཤ་བྷུ་ཛཱ་ཡ། ཀྲི ཛིམཱུ་ཏ་ཝ་པུ་
347



༈ ཀ་པཱ་ལ་མཱ་ལ་ཨ་ནེ་ཀནྡྷཱ་རི་ཎེ། ཨཱངྒཱ་ཏ་ཀཱ་ར་ཙིཏྟཱ་ཡ། ཨཊྚེན་དཾ་ཎེ། ཨོཾ་མཱ་ར་ཡ་མཱ་ར་ཡ། ཀཱ་ར་ཡ་ཀཱ་ར་ཡ། གརྫ་ཡ་གརྫ་ཡ། ཏརྫ་ཡ་ཏརྫ་ཡ། ཤོ་ཥ་ཡ་ཤོ་ཥ་ཡ། སལྟ་སཱ་ག་རཱ་ན། བནྡྷ་བནྡྷ། ནཱ་ག་ཨ་ཀཱ་ན། གྲིདྨ་གྲིཙྪ། ཤ་
ཏུན༑ ཧ་ཧཱ་ཧི་ཧཱི་ཧུ་ཧུ་ཧེ་ཧོ་ཧོ་ཧོ་ཧོ་ཧ ཕིཊ་སྭཱ་ཧཱ། དེ་ནས་ལྷ་མོ་དེ་དགེས་ནས། །བསྲུབ་དང་སྲུབ་པའི་སྦྱོར་བ་ལས། །དམ་འཁྱུད་ཙམ་ན་བྱེད་པས། །དཀྱིལ་འཁོར་ཡིད་དུ་འོང་བ་ཞུས། །དེ་ལ་སྟོན་པ་ཡེ་ཤེས་ཆེ། །རྡོ་རྗེ་པདྨ་མཉམ་སྦྱར་
ནས༑ །དགྱེས་པའི་ཐུགས་ཀྱིས་མཉམ་གཞག་པས། །ཉིད་ཀྱི་དཀྱིལ་འཁོར་བྲི་བར་མཛད། །འཕར་མ་གཅིག་དང་སྒོ་བཞི་པ། །སྣ་ཚོགས་འོད་ཀྱིས་ཡང་དག་འཁྲུགས། །རྟ་བབས་བཞི་དང་ཡང་དག་ལྡན། །རྡོ་རྗེ་སྲད་བུས་རྣམ་པར་བརྒྱན། །རེ་ཁཱ་
ལྔ་དང་ཡང་དག་ལྡན། །དེ་ནས་བུམ་པ་བརྒྱད་པོ་བྲི། །རིན་ཆེན་ལྔ་ཡི་ཕྱེ་མའམ། །ཡང་ན་འབྲས་ལ་སོགས་པ་ཡིས། །དུར་ཁྲོད་ཀྱི་ནི་སོ་ཕག་གམ། །དེ་བཞིན་དུར་ཁྲོད་སོལ་བ་ཡིས། །དེ་དབུས་པདྨ་འདབ་མ་ནི། །བརྒྱད་པ་ཟེ་བར་བཅས་པ་
བྲི༑ །སྙིང་པོར་སྐྱེས་པའི་ཐོད་པ་ཉིད། །མདོག་དཀར་ཆ་གསུམ་པ་ནི་བྲི། །དབང་ལྡན་དུ་ནི་ཤ་ར་བྷ། །མེ་ཡི་མཚམས་སུ་དགེ་སློང་བྲི། །བདེན་བྲལ་དུ་ནི་འཁོར་ལོ་བྲི། །རླུང་དུ་རིགས་ཀྱི་བདག་པོ་བྲི། །ཤར་སྒོར་དེ་བཞིན་གྲི་གུག་ཉིད། །ལྷོ་རུ་ཅང་
ཏེའུ་བྲི་བ་ཉིད། །ནུབ་ཏུ་རུས་སྦལ་བྲི་བ་ཉིད། །ལྟོ་འཕྱེ་བྱང་དུ་དེ་བཞིན་ནོ། །ལྷ་མོ་ཁ་དོག་དབྱེ་བ་ཡིས། །ཕྱག་མཚན་བརྒྱད་དུ་རབ་ཏུ་གྲགས། །དབུས་སུ་ཐོད་པ་དཀར་པོ་ཡང་། །སྣ་ཚོགས་རྡོ་རྗེས་མཚན་པ་བྲི། །དེ་ནས་རྣམ་རྒྱལ་བུམ་པ་ཉིད། །
344



རྡ
༄༅། །ཡལ་གའི་རྩེ་མོ་གོས་བཟང་ཅན། །ལྟོ་བ་རིན་ཆེན་ལྔས་གང་བ། །སཱ་ལུ་སྐྱེས་པས་ཡོངས་གང་གཞག །མང་དུ་རབ་ཏུ་བརྗོད་པས་ཅི། །ཇི་ལྟར་དེ་ཉིད་བསྡུས་པ་ཡི། །དཀྱིལ་འཁོར་ཆོ་ག་དེ་བཞིན་བྱ། །བཅུ་གཉིས་
བརྒྱད་གཉིས་ལོན་པ་ཡི། །རིག་མ་བདེ་ཆེན་བརྒྱུད་པོ་ཉིད། །དོཤལ་རྐང་གདུབ་ཀྱིས་བརྒྱན་ནས། །དཀྱིལ་འཁོར་དུ་ནི་རབ་ཏུ་གཞུག །མ་དང་སྲིང་མོ་ཉིད་དང་ཡང་། །བུ་མོ་སྲིང་མོའི་བུ་མོ་དང་། །དེ་བཞིན་ཞང་པོའི་ཆུང་མ་ཉིད། །མ་ཡི་སྤུན་དང་
སྒྱུག་མོ་དང་། །དེ་བཞིན་ཕ་ཡི་སྲིང་མོ་ཉིད། །རིག་མ་བརྒྱད་དུ་རབ་ཏུ་གྲགས། །དམ་འཁྱུད་ཙམ་ན་བྱེད་པས། །འདི་རྣམས་རྣལ་འབྱོར་པ་ཡིས་མཆོད། །དེ་ལས་ག་བུར་བཏུང་བ་ཉིད། །དེས་ནི་དཀྱིལ་འཁོར་བསང་གཏོར་བྱ། །དེ་རྣམས་རྣལ་
འབྱོར་པས་བཏུང་བྱ། །དངོས་གྲུབ་མྱུར་དུ་ཐོབ་པར་འགྱུར། །དེ་ལ་ཆང་ཡང་བཏུང་བ་དང་། ཤ་དང་སཱ་ལུ་སྐྱེས་པ་བཟའ། །དེ་ཡང་གོས་དང་ཕྲལ་བྱས་ནས། །བྷ་གར་ཙམ་ཡང་ཡང་བྱེད། །དེས་ཀྱང་བོ་ལ་གཞིབ་པར་བྱ། །གུར་བྱ་གླུ་ཡང་བླང་
བར་བྱ། །བོ་ལ་ཀཀྐོ་ལ་སྦྱར་ནས། །དེ་ལ་རྩེད་མོ་རྩེ་བར་བྱ། དེ་ནས་ཐུན་ཚོད་གཉིས་པ་ལ། །གོས་ཀྱིས་མིག་ནི་བཀབ་ནས་སུ། །དེར་ནི་སློབ་མ་གཞུག་པ་ཉིད། །ཕྱི་ནས་དཀྱིལ་འཁོར་རབ་ཏུ་བསྟན། །མཚན་མོ་སྐྱེ་བོ་མེད་ཁྱིམ་དུ། །སློབ་དཔོན་
ལ་སོགས་རབ་ཕྱེ་ནས། །དབང་ནི་ཇི་ལྟར་གསུངས་པ་ཉིད། །དེ་ལ་དབང་ནི་སྦྱིན་པར་བྱ། །ཇི་ལྟར་མཆོད་དང་བསྟོད་བཤད་པ། །སློབ་མ་བཟང་པོས་སྔར་ཤེས་བྱ། །དེ་ཉིད་དེ་ལ་བསྟན་པ་ནི། །དགའ་བྲལ་དང་པོ་མཆོག་མཐའ་ཅན། །ཐམས་ཅད་
349



རྒྱུད་སྡེ་ཀུན་བཏུས་
རྒྱུད་དུ་སྦས་པ་སྟེ། །མཐའ་ཡི་མཐའ་རུ་ཕྱེ་བ་ཉིད། །རྡོ་རྗེ་མཆོད་པ་རབ་སྦྱར་ནས། །དེ་ལ་ལྷ་མོ་དེས་ཞུས་པ། །ལྷ་དེའི་སྐད་ཅིག་ཇི་ལྟར་ལགས། །གཙོ་བོ་ཆེན་པོས་བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། །དེར་ནི་ཐོག་མ་
དབུས་མཐའ་མེད། །སྲིད་མེད་མྱ་ངན་འདས་པ་མེད། །འདི་ནི་མཆོག་ཏུ་བདེ་ཆེན་ཉིད། །བདག་མེད་གཞན་ཡང་མེད་པ་ཉིད། །ལོངས་སྤྱོད་ཀྱི་ནི་རླབས་གཉིས་ལ། །རང་གི་གཡས་དང་ལག་གཞན་གྱི། །མཐེ་བོང་དང་ནི་སྲིན་ལག་གིས། །དེ་ནི་
རྣལ་འབྱོར་པ་ཡིས་བཙིར། །དེ་ནས་ཡེ་ཤེས་སྐྱེ་བར་འགྱུར། །དེ་ལ་ཅི་ཞིག་སྐྱེ་ཞེ་ན། །གཞོན་ནུའི་དགའ་བ་ཇི་ལྟ་བའམ། །ལྐུགས་པའི་རྨི་ལམ་ཇི་ལྟ་བའོ། །མཆོག་གི་མཐའ་དག་དགའ་བྲལ་དབུས། །སྟོང་དང་སྟོང་མིན་ཧེ་རུ་ཀ །ཀྱེའི་རྡོ་རྗེ་ལས་
ཀྱེ་རྡོ་རྗེ་མངོན་པར་འབྱུང་བ་ཞེས་བྱ་བའི་ལེའུ་སྟེ་ལྔ་པའོ།། །།ལྷ་མོ་ལ་ནི་དམ་འཁྱུད་ཅིང་། །བོ་ལ་ཐོད་པར་བཅུག་ནས་ནི། །དམ་དུ་ཀུ་ཙ་བཟུང་མཛད་ནས། །སྐྱེས་པའི་མཐའ་ནི་གཞིབས་ནས་ཀྱང་། །ཚེམས་ཀྱིས་མ་མཆུ་བཙིར་ནས་ནི། །མཆན་
ཁུང་སེན་མོས་རྨ་མཛད་དེ། །མཉམ་སྦྱོར་བདེ་བ་མྱོང་མཛད་ནས། །ཕྱག་རྒྱ་ལྔ་ནི་རྣམ་ཕྱེ་བ། །བླ་མ་སློབ་དཔོན་འདོད་ལྷ་ལ། །ཕྱག་འཚལ་དོན་དུ་འཁོར་ལོ་འཛིན། །བླ་མ་རྡོ་རྗེ་འཛིན་པ་ལ། །སྨོད་ཚིག་མི་ཉན་པ་ཡི་ཕྱིར། །རྣ་བ་དག་ཏུ་རྣ་ཆ་
འཛིན༑ །སྔགས་ཀྱི་བཟླས་པའང་མགུལ་རྒྱན་ཉིད། །གདུ་བུ་སྲོག་ཆགས་གསོད་པ་སྤངས། །ཕྱག་རྒྱ་བསྟན་པ་སྐ་རགས་ཉིད། །སངས་རྒྱས་ལྔ་ཡི་ཕྱག་རྒྱས་ནི། །རྟག་ཏུ་ལུས་ལ་ཕྱག་རྒྱས་གདབ། །དེ་ནས་རབ་ཏུ་བཞད་མཛད་ནས། །ཚེམས་



རྡ
༄༅། །ཀྱིས་མ་མཆུ་བཙིར་ནས་ནི། །ཀྱེ་ཡི་རྡོ་རྗེ་ཞེས་བྱ་བ། །ལྷན་ཅིག་སྐྱེས་པའི་གཟུགས་ཅན་ཉིད། །དེ་ལ་ལྷ་མོ་དེས་ཞུས་པ། །གཙོ་བོ་ཆོ་ག་གང་གིས་དང་། །དེ་བཞིན་བྱ་བ་གང་གིས་ནི། །ཀྱེ་ཡི་རྡོ་རྗེའི་བྲིས་སྐུ་ཡི། །བྱེད་
པ་བདེ་བ་ཆེན་པོས་གསུངས། །བཅོམ་ལྡན་འདས་ཀྱིས་བཀའ་སྩལ་པ། །འདིར་ནི་འདྲི་མཁན་དམ་ཚིག་ཅན། །སྒྲུབ་པོའང་དམ་ཚིག་ཅན་གྱིས་ནི། །བྲིས་སྐུ་འཇིགས་པ་བྲི་བ་ཉིད། །སྐྱེས་པའི་ཐོད་གནས་ཁ་དོག་ལྔས། །རོ་ཡི་སྐུ་ཡི་པིར་ཉིད་
ཀྱིས༑ །བྲིས་སྐུ་བླ་མ་བྲི་བ་ཉིད། །གང་གང་སྐུད་པ་འཁལ་བ་དང་། །གང་གང་རས་ཡུག་འཐག་པ་ཡང་། །དེ་ཡང་དམ་ཚིག་ཅན་ངེས་པས། །དམ་ཚིག་བྱིན་རླབས་རྣལ་འབྱོར་པས། །ཟླ་བ་ཟླ་བའི་མར་ངོ་ཡི། །བཅུ་བཞི་པ་ལ་ཁྱིམ་དབེན་པར། །
ཕྱེད་ན་མ་རུངས་སེམས་ཀྱིས་ནི། །ཆང་གི་བཏུང་བ་ཅུང་ཟད་ལས། །ལུས་ལ་ནི་རཾ་སུ་བསམས་ནས། །དེ་བཞིན་གཅེར་བུར་གྱུར་པས་ཡང་། །འབགས་པ་དང་ནི་མ་དག་པས། །དེ་ནས་དམ་ཚིག་རབ་ཏུ་བཟའ། །བཞིན་བཟངས་སྙིང་རྗེར་ལྡན་པ་ #
དང་༑ །གཟུགས་དང་ལང་ཚོ་སྐལ་བཟང་མ། །མེ་ཏོག་བཅས་ཤིང་སྒྲུབ་པོར་དགའ། །རང་གི་ཕྱག་རྒྱ་གཡོན་དུ་གཞག །ཀྱེའི་རྡོ་རྗེ་ལས་བྲིས་སྐུའི་ཆོ་གའི་ལེའུ་སྟེ་དྲུག་པའོ།། །།དེ་ནས་དེ་ལ་ལྷ་མོས་ཞུས། །བོ་ལ་ཀཀྐོ་ལ་སྦྱར་ནས། །ཚེམས་
ཀྱིས་མ་མཆུ་བཙིར་ནས་ནི། །གླེགས་བམ་ཡང་ནི་ཇི་ལྟར་འགྱུར། །རྡོ་རྗེ་པདྨ་མཉམ་སྦྱར་ནས། །དགྱེས་པས་ལྷ་ཡི་རབ་ཕྱེ་བ། །གླེགས་བམ་ང་ཡིས་བཤད་བྱ་ཡིས། །ལྷ་མོ་སྐལ་བ་ཆེན་མོ་ཉོན། །སྦྲང་ཆེན་སྣག་ཚ་བྱས་ནས་ནི། །མི་ཡི་རུས་པའི་
སོ་ལྔ་
བརྟག་གཉིས་



རྒྱུད་སྡེ་ཀུན་བཏུས་
སྨྱུ་གུས་ནི། །གླེགས་བམ་སོར་ནི་བཅུ་གཉིས་པ། །གྲོ་གར་དམ་ཚིག་ཅན་གྱིས་བྲི། །གླེགས་བམ་དང་ནི་བྲིས་སྐུ་ཉིད། །གལ་ཏེ་སྐལ་མེད་མཐོང་ན་ནི། །སྐྱེ་བ་འདིར་ནི་དངོས་གྲུབ་མེད། །འཇིག་རྟེན་ཕ་རོལ་སྤྱོད་ཡུལ་མིན། །ཡང་དག་རབ་སྦྱིན་
ལྡན་པ་ལ། །རེས་འགའ་ཙམ་ཞིག་བསྟན་པ་ཉིད། །གླེགས་བམ་ལམ་གྱི་སྤྱོད་ཡུལ་དུ། །སྐྲ་དང་མཆན་ཁུང་ཉིད་དུ་སྦ། །བྷ་གར་ལིངྒ་རབ་སྦྱར་ནས། །ཡང་ཡང་ཙུམ་ན་མཛད་ནས། །བདེ་ཆེན་མཉམ་པ་མྱོང་མཛད་དེ། །རྡོ་རྗེ་ཅན་གྱིས་བཟའ་བ་
བསྟན༑ །ཚོགས་ཀྱི་དཀྱིལ་འཁོར་བཟའ་བ་ནི། །ཉོན་ཅིག་ལྷ་མོ་མིག་ཡངས་མ། །གང་དུ་ཟོས་པས་འདོད་དོན་ཀུན། །སྒྲུབ་པ་ཅན་གྱི་དངོས་གྲུབ་འགྱུར། །དུར་ཁྲོད་རི་ཡི་བྱ་སྐྱིབས་དང་། །དེ་བཞིན་མི་མེད་གྲོང་ཁྱེར་དང་། །ཡང་ན་དབེན་པའམ་རྒྱ་
མཚོའི་མཐར། །བཟའ་བ་འདི་ནི་རབ་ཏུ་བཟའ། །དེ་ལ་གདན་དུ་བརྟག་པ་ནི། །རོ་ཡི་གཟུགས་ཅན་དགུ་དང་ནི། །ཡང་ན་སྟག་གི་པགས་པ་དང་། །དུར་ཁྲོད་རས་ནི་དེ་བཞིན་ནོ། །དབུས་སུ་ཀྱེ་ཡི་རྡོ་རྗེའི་གཟུགས། །ཇི་ལྟར་སྔར་བཞིན་གནས་ཤེས་
ནས༑ །ཕྱོགས་དང་ཕྱོགས་བྲལ་དག་ཏུ་ཡང་། །དེ་ནས་རྣལ་འབྱོར་མ་རྣམས་དགོད། །དམ་ཚིག་མཱ་ལ་ཏིནྡྷཱ་ནཾ། །སྟག་གི་པགས་པའི་སྟེང་དུ་བཟའ། །འབད་པས་རྒྱལ་པོ་སཱ་ལུ་ཡི། །བཟའ་བ་དེ་ཉིད་བཟའ་བ་ཉིད། །དེར་ནི་ཟོས་ནས་ཟོས་ནས་
ཡང་། །དེར་ནི་མ་མོ་མཆོད་པར་བྱ། །སྲིང་མོའི་བུ་མོ་སྒྱུག་མོ་དང་། །གལ་ཏེ་མ་སྲིང་ཡིན་ན་ཡང་། །དེ་རྣམས་རྟག་ཏུ་ལེགས་མཆོད་ན། །ཚོགས་ཀྱི་དཀྱིལ་འཁོར་འགྲུབ་པར་འགྱུར། །སྐྱེས་པའི་ཐོད་ཆེན་ཆ་གཅིག་པར། །ཆང་ནི་བཟང་པོས་



།ཡོངས་བཀང་སྟེ། །བླ་མ་ལ་དབུལ་སྐལ་ཆེན་མ། །ཕྱག་འཚལ་ནས་ནི་རང་ཡང་བཏུང་། །པདྨའི་ལག་པས་བླང་བ་དང་། །དེ་ཉིད་ཀྱི་ནི་ལག་པས་དབུལ། །ཡང་ནས་ཡང་དུ་རབ་བཏུད་པ། །དེར་ནི་སྒྲུབ་པ་པོ་ཡིས་
བྱ་ ཀྱེའི་རྡོ་རྗེ་ལས་བཟའ་བའི་ལེའུ་སྟེ་བདུན་པའོ།། །།དེ་ནས་རྣལ་འབྱོར་མས་ཞུས་པ། །ཕྱག་རྒྱ་ཆེན་པོ་ཇི་ལྟ་བུ། །ཀུན་རྫོབ་རྣམ་པའི་གཟུགས་ཀྱིས་ནི། །བདེ་བ་སྦྱིན་པས་བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། །ཤིན་ཏུ་
རིང་མིན་ཐུང་བ་མིན། །གནག་པ་མ་ཡིན་དཀར་བ་མིན། །པདྨའི་འདབ་མའི་རྣམ་པ་འདྲ། །དེ་ཡི་དབུགས་ནི་དྲི་ཞིམ་ལྡན། །རྡུལ་ཀྱང་དྲི་ཞིམ་ལྡན་གྱུར་ཏེ། །རི་དྭགས་ལྟེ་བའི་དྲི་དང་མཚུངས། །པདྨ་མ་ལ་ཡང་དབང་མཆོག་དྲི། །སྐད་ཅིག་པདྨ་ལྟ་
བུ་འབྱུང་། །དེ་ཡི་ག་བུར་སིདྨ་དག །མཁས་པས་དྲི་བཟང་མཚོན་པར་བྱ། །ཨུཏྤ་ལ་ཡི་དྲིར་འགྱུར་ཞིང་། །ཨ་ག་རུ་ནི་ནག་པོ་མཚུངས། །དལ་ཞིང་མི་གཡོ་མ་ཉིད་དང༌། །སྙན་པར་སྨྲ་ཞིང་ཡིད་འོང་མ། །སྐྲ་བཟང་དབུས་སུ་གཉེར་མ་
གསུམ། །ཕལ་པས་པདྨ་ཅན་དུ་བརྗོད། །ལྷན་ཅིག་སྐྱེས་པའི་གཟུགས་ཅན་མ། །དེ་རྙེད་ན་ནི་དངོས་གྲུབ་འགྱུར། །དེ་ནས་རྣལ་འབྱོར་མ་བདག་མེད་མས་གསོལ་པ། བཅོམ་ལྡན་འདས་སྨོན་ལམ་ཇི་ལྟར་གདབ་པར་བགྱི། བཅོམ་ལྡན་འདས་ཀྱིས་
བཀའ་སྩལ་པ། །རིགས་སུ་སྐྱེ་དང་དམ་ཚིག་ཅན། །སྨྱོམེད་ཀྱེ་ཡི་རྡོ་རྗེ་སྟོན། །བླ་མ་ལ་གུས་སྙིང་རྗེ་ཅན། །སྐྱེ་ཞིང་སྐྱེ་བར་འགྱུར་བར་ཤོག །ལག་པས་རྡོ་རྗེ་དྲིལ་བུ་འཁྲོལ། །ཟབ་མོའི་ཆོས་ནི་ཀློག་པ་དང་། །བཙུན་མོའི་ཁུ་བ་མཉམ་ཟས་ཅན། །
353
བརྟག་གཉིས་



སྐྱེ་ཞིང་སྐྱེ་བར་འགྱུར་བར་ཤོག །དེ་ནས་ལྷ་མོ་དེ་མཉེས་ནས། །ཚིག་ནི་འདི་ཉིད་ཡང་ཞུས་པ། །སྐལ་མེད་སེམས་ཅན་གདུལ་དཀའ་བ། །གང་གིས་འདུལ་བར་འགྱུར་པ་ལགས། །བཅོམ་ལྡན་འདས་ཀྱིས་བཀའ་སྩལ་པ། །དང་པོར་གསོ་སྦྱོང་སྦྱིན་
པར་བྱ། །དེ་རྗེས་བསླབ་པའི་གནས་བཅུ་ཉིད། །དེ་ལ་བྱེ་བྲག་སྨྲ་བ་བསྟན། །མདོ་སྡེ་པ་ཡང་དེ་བཞིན་ནོ། །དེ་ནས་རྣལ་འབྱོར་སྤྱོད་པ་ཉིད། །དེ་ཡི་རྗེས་སུ་དབུ་མ་བསྟན། །སྔགས་ཀྱི་རིམ་པ་ཀུན་ཤེས་ནས། །དེ་རྗེས་ཀྱེ་ཡི་རྡོ་རྗེ་བསྟན། །སློབ་མས་
གུས་པས་བླངས་ན་ནི། །འགྲུབ་འགྱུར་འདི་ལ་ཐེ་ཚོམ་མེད། ཀྱེའི་རྡོ་རྗེ་ལས་འདུལ་བའི་ལེའུ་ཞེས་བྱ་སྟེ་བརྒྱད་པའོ།། །།དེ་ནས་ཁ་སྦྱར་འབྱེད་པ་ཡི། །མཚན་ཉིད་ཡང་དག་རབ་ཏུ་བཤད། །གང་གིས་རྣམ་པར་ཤེས་ཙམ་གྱིས། །སྒྲུབ་པོས་དངོས་
གྲུབ་ཐོབ་འགྱུར་བ། །བསྒྲུབ་བྱའི་ལྟེ་བའི་རྩ་བ་ལ། །བརྟུལ་ཞུགས་ཅན་གྱིས་ལག་པས་གདོན། །ཧེ་རུ་ཀ་མཉམ་རྣལ་འབྱོར་གྱིས། །ནང་གི་མ་རུངས་སེམས་ཀྱིས་ནི། །འདི་ནི་བསྒོམས་པ་ཙམ་གྱིས་ནི། །སངས་རྒྱས་ཀྱང་ནི་ངེས་པར་འཇིག །
བསྟན་ལ་གནོད་པ་བྱེད་པ་དང་། །བླ་མ་སངས་རྒྱས་འཇིག་པ་ནི། །བླ་མ་ཐུབ་པ་ལ་ཞུས་ནས། །སྙིང་རྗེས་གསད་པར་བྱ་བ་ཉིད། །ཇི་ལྟར་ཕྱུགས་ཀྱི་གཟུགས་མཐོང་ནས། །ཁྲག་ནི་སྐྱུག་པ་ཉིད་དང་ཡང་། །འདར་ཞིང་མགོ་སྐྱེས་གྲོལ་བ་དང་། །ཁ་
ནི་འོག་ཏུ་རྣམ་པར་བསྒོམ། །དེ་ཡི་ལམ་དུ་ཁབ་ནི་མེའི། །གཟུགས་ཅན་འཇུག་པར་རབ་བསམས་ཏེ། །སྙིང་གར་བྱིན་ཟའི་ས་བོན་ཉིད། །དམིགས་ནས་སྐད་ཅིག་གསོད་པར་བྱེད། །རྒྱུད་འདི་ལ་ནི་བསྲེག་བླུགས་མེད། །ཕྱག་རྒྱ་བཅིང་དང་བྱ་བའང་



རྡ
སོ་བདུན་
༄༅། །མེད། །རྒྱུད་ཆེན་བཀླགས་པས་འགྲུབ་པ་ཉིད། །བསམ་གཏན་ཙམ་གྱིས་འགྲུབ་པར་འགྱུར། །རྟོག་མེད་དངོས་གྲུབ་སྦྱིན་པ་པོ། །སྲིད་པ་སྦྱོང་བ་ཉམས་དགའ་བ། །གསང་བ་མཆོག་ནི་བཤད་བྱ་ཡིས། །ཉོན་ཅིག་ལྷ་མོ་
བཞིན་བཟངས་མ། །རིན་ཆེན་གཟི་བརྗིད་འབར་བ་ཡི། །ཕྲེང་བ་འཁྲུགས་པ་ལྷ་མོ་ལྟོས། །མ་ཕུག་པས་ནི་སྦྱོར་བྲལ་འགྱུར། །ཕུག་པས་དགའ་བ་སྦྱིན་པ་པོ། །དེ་ལྟར་འཁོར་བ་འདོད་པ་ཡི། །ཡོན་ཏན་ལྔ་ལྡན་རིན་ཆེན་ཉིད། །མ་དག་པས་ནི་དུག་ཏུ་
འགྲོ༑ །དག་པས་བདུད་རྩི་ལྟ་བུར་འགྱུར། །འཁོར་བའི་རྣམ་པས་ཧེ་རུ་ཀ །འགྲོ་བ་སྒྲོལ་བའི་གཙོ་བོ་ཉིད། །གང་གི་གཟུགས་ཀྱིས་གྱུར་པ་ཉིད། །དེ་ནི་ང་ཡིས་སྨྲ་ཡིས་ཉོན། །སྙིང་རྗེའི་སྤྱན་ནི་དམར་པོ་ལ། །བྱམས་པའི་ཐུགས་ལ་ཡན་ལག་
# གནག །བསྡུ་བའི་དངོས་པོ་བཞི་ཡིས་ནི། །ཞབས་ནི་རྣམ་པ་བཞི་ཞེས་བརྗོད། །ཞལ་བརྒྱད་རྣམ་པར་ཐར་པ་བརྒྱད། །ཕྱག་ནི་སྟོང་པ་བཅུ་དྲུག་ཉིད། །གུག་སྐྱེད་ཀྱིས་ནི་སངས་རྒྱས་ལྔ། །གདུག་པ་འདུལ་ཕྱིར་ཁྲོ་བོ་ཉིད། །ཤ་ཡིས་པུཀྐ་སཱི་རུ་བྱ། །
དེ་བཞིན་ཁྲག་གིས་རི་ཁྲོད་མ། །གདོལ་པ་མོ་ནི་ཁུ་བར་བརྗོད། །གཡུང་མོ་རྐང་དང་ཚིལ་བུ་དག །ལྤགས་པ་བྱང་ཆུབ་ཡན་ལག་བདུན། །རུས་པ་བདེན་པ་བཞི་པོ་ཉིད། །བདག་མེད་མས་གསོལ་པ། །སྔགས་བཏུ་བ་ནི་ཇི་ལྟར་འགྱུར། །གང་གི་
སྔགས་ཀྱི་སྐྱེ་བོ་ཡི། །ལས་ཀྱི་དངོས་གྲུབ་འགྱུར་བ་ཉིད། །བདེ་བ་ཆེན་པོས་བཤད་དུ་གསོལ། །བཅོམ་ལྡན་འདས་རྡོ་རྗེ་ཅན་ཆེན་པོ་རྡོ་རྗེ་སྙིང་པོ་གཟི་བརྗིད་ཆེན་པོས་བཀའ་སྩལ་པ། སྔགས་ནི་ཁྱོད་ལ་ངས་བཤད་ཀྱིས། །ལྷ་མོ་ཤེས་རབ་ཆེན་མོ་
བརྟག་གཉིས་



ཉོན༑ །དང་པོར་རྣམ་པར་སྣང་མཛད་སྦྱིན། །ཨུ་རྣམས་ཀྱི་བཞི་པ་ལ། །པུཀྐ་སཱིས་བརྒྱན་སྟོང་པས་མནན། །མདོག་དཀར་མཐར་ནི་སྭཱ་ཧཱ་སྦྱར། །འདིས་ནི་བཟླས་པ་འབུམ་གྱིས་ནི། །འགྲོ་བ་རྟག་ཏུ་རེངས་པར་བྱེད། །དང་པོར་ཡི་གེའི་བདག་པོ་
གཞག །དེ་རྗེས་མཁའ་སྤྱོད་མ་དེ་ནས། །མཐར་ནི་སྭཱ་ཧཱ་སྦྱར་བྱས་ན། །སངས་རྒྱས་རྣམས་ཀྱང་དབང་དུ་བྱེད། །རིག་བྱེད་རྣམས་ཀྱི་དང་པོ་སྦྱིན། །དང་པོ་ཡི་ནི་གཉིས་པ་ལ། །སྟོང་བཅས་མཐར་ནི་སྭཱ་ཧཱ་སྦྱར། །སངས་རྒྱས་ཀྱང་སྐྱོད་ཤེས་རབ་
ཅན༑ །དང་པོར་རྣམ་པར་སྣང་མཛད་སྦྱིན། །གཉིས་པ་ཡི་ནི་གསུམ་པ་ལ། །ར་དང་ལྡན་ཞིང་ཆུ་མས་བརྒྱན། །སྟོང་བཅས་སཱ་ཧཱ་ཡང་དག་ལྡན། །མི་རྣམས་ཐམས་ཅད་སྡང་བར་བྱེད། །དང་པོར་ཡི་གེའི་དབང་ཕྱུག་གཞག །ལྔ་པ་ཉིད་ཀྱི་གསུམ་པ་
ལ༑ །སྟོང་པ་མཁའ་འགྲོ་མ་དང་ལྡན། །མཐར་ནི་སྭཱ་ཧཱམངོན་སྤྱོད་ཆེ། །ཡང་ནི་ཡི་གེའི་ཐུ་བོ་སྦྱིན། །ཧཱུྃནི་ཁྲག་དང་འདྲ་བ་ཡི། །མཐར་ནི་སྭཱ་ཧཱ་ཐིག་ལེ་མཆོག །དགའ་བཟང་མ་སོགས་རྟག་ཏུ་འགུགས། །གཏི་མུག་རིགས་ནི་དང་པོར་སྦྱིན། །
ནི་ཡང་དག་རབ་ཏུ་སྦྱར། །མཐར་ནི་སྭཱ་ཧཱ་ཡང་བྱས་ན། །ལྷ་དང་མི་རྣམས་གསོད་པར་བྱེད། །དང་པོར་རྣམ་པར་སྣང་མཛད་གཞག །དང་པོ་ཉིད་ཀྱི་དང་པོ་ལ། །རྡོ་རྗེ་མཁའ་འགྲོ་མ་དང་སྦྱར། །མཐར་གནས་པ་ཡི་གཉིས་པ་ལ། །རྡོ་རྗེ་མཁའ་
འགྲོ་མ་དང་ལྡན། །ཡང་ནི་དང་པོའི་རྩེ་མོ་ལ། །རྡོ་རྗེ་མཁའ་འགྲོ་མ་དང་ལྡན། །མཐར་གནས་པ་ཡི་གསུམ་པ་ལ། །ཡང་ནི་དེ་ཉིད་ཡང་དག་ལྡན། །སྟེང་དུ་ཆོམ་རྐུན་མ་ཡིས་བརྒྱན། །དེ་རྗེས་ཧི ཡིས་རྣམ་པ་སྦྱར། །མཐར་ཡང་སཱ་ཧཱ་སྤྱོད་པ་



༄༅། །ཉིད། །ཀུ་རུ་ཀུལླེའི་སྔགས་སོ། །ཨོཾ་ནི་དང་པོ་བཞི་པ་ཡི། །གསུམ་པ་ཆོམ་རྐུན་མ་ཡིས་བརྒྱན། །མཐར་གནས་པ་ཡི་བཞི་པ་ལ། །པི་ཙུ་བཛྲ་སྦྱར་བ་དང་། །ཨུ་རྣམས་ཀྱི་བཞི་པ་ལ། །པུཀྐ་སཱི་ཡིས་རྣམ་པར་
བརྒྱན༑ །སྟོང་པས་མནན་ཞིང་སུམ་འགྱུར་ཉིད། ལྔ་པ་ཡི་ནི་གཉིས་པ་ལ། །གསུམ་པའི་དང་པོ་མཐར་སྭཱ་ཧཱ། ཀྱེ་ཡི་རྡོ་རྗེའི་སྙིང་པོའོ། །སྣང་མཛད་དང་པོ་ཛཱ་ལ་གཉིས། །སྦྱར་ནས་ལྔ་པའི་བཞི་པ་ལ། །མཐར་གནས་རྣམས་ཀྱི་དང་པོར་ལྡན། །
གསྶ་རིས་ནི་རྣམ་པར་བརྒྱན། །ཨུ་རྣམས་ཀྱི་བཞི་པ་ལ། །རྡོ་རྗེ་མཁའ་འགྲོ་མ་ཡིས་བརྒྱན། །སྟོང་པས་མནན་ཞིང་སུམ་འགྱུར་ཉིད། །ལྔ་པ་ཡི་ནི་གཉིས་པ་དང་། །གསུམ་པའི་དང་པོ་མཐར་སྭཱ་ཧཱ། །ཕྱག་བཞི་པའི་སྔགས་སོ། །དང་པོར་རྣམ་
སྣང་དང་པོ་ཡི། །དང་པོ་ནང་གི་དཀར་མོས་བརྒྱན། །གསུམ་པ་ཉིད་ཀྱི་དང་པོ་ལ། །ནང་གི་དཀར་མོས་རྣམ་པར་བརྒྱན། །ཉིས་འགྱུར་ལྔ་པའི་གསུམ་པ་དང་། །གཉིས་པའི་གསུམ་པ་མེ་ཡིས་བརྒྱན། །ཧཱུྃ་གི་རྣམ་པ་གསུམ་སྦྱར་ནས། །ལྔ་པ་ཉིད་
ལྷཀྱི་གཉིས་པ་དང༌། །གསུམ་པའི་དང་པོ་མཐར་སྭཱ་ཧཱ། །ཕྱག་དྲུག་པའི་སྔགས་སོ། །དང་པོར་རྣམ་སྣང་བཞི་པ་ཡི། །དང་པོར་བྱིན་ཟ་ཡང་དག་ལྡན། །རོ་ལངས་མ་ཡིས་རྣམ་པར་བརྒྱན། །མཐར་གནས་པ་ཡི་གསུམ་པ་ལ། །གསྨ་རཱི་ཡིས་རྣམ་པར་
བརྒྱན། །དང་པོ་ཡི་ནི་དང་པོ་ལ། །མཐར་གནས་པ་ཡི་དང་པོ་དང་། །རྡོ་རྗེ་མ་ཡིས་རྣམ་པར་བརྒྱན། །ཀླུ་ནི་ཆོན་རྐུན་མ་ཡིས་བརྒྱན། །ལྔ་པ་ཉིད་ཀྱི་དང་པོ་དང་། །ཨུ་རྣམས་ཀྱི་བཞི་པ་ལ། །རྡོ་རྗེ་མཁའ་འགྲོ་མ་ཡིས་བརྒྱན། །སྟོང་པས་མནན་
སོ་བརྒྱུད་
357
བརྟག་གཉིས་



ཞིང་སུམ་འགྱུར་ཏེ། །ཕཊ་དང་མཐར་ནི་སྭཱ་ཧཱཉིད། །ཕྱག་གཉིས་པའི་སྔགས་སོ། །བདག་མེད་དང་པོའི་དང་པོ་དང་། །གཉིས་པ་ཉིད་ཀྱི་དང་པོ་དང་། །གསུམ་པ་ཡི་ནི་དང་པོ་དང་། །བཞི་པ་ཉིད་ཀྱི་དང་པོ་དང་། །ལྔ་པ་ཡི་ནི་དང་པོ་དང་། །
མཐར་གནས་ཀྱི་ནི་དང་པོ་དང་། །ཨུ་རྣམས་ཀྱི་དང་པོ་ཉིད། །དང་པོར་རྣམ་སྣང་མཐར་སྭཱ་ཧཱ། །གྲོང་ཁྱེར་དཀྲུགས་པའི་སྔགས་ཀྱི་བཟླས་པ་ནི་འབུམ་མོ། །མཐར་གནས་རྣམས་ཀྱི་གཉིས་པ་དང་། །ཀླུ་ཡི་རྣམ་པ་ཉིས་འགྱུར་ཉིད། །ཧཱུྃ་གི་རྣམ་པ་
གསུམ་དང་ལྡན། །དང་པོར་རྣམ་སྣང་ཕཊ་ཉིད་ཀྱི། །རྣམ་པ་ནང་བཅུག་མཐར་སྭཱ་ཧཱ། །ས་སྦྱང་བའི་སྔགས་སོ། །དང་པོར་རྣམ་སྣང་དེ་རྗེས་སུ། །རྡོ་རྗེ་མ་ཡི་མཐའ་རུ་ཧཱུཾ། །བཟའ་བ་དང་བཏུང་བ་བྱིན་གྱིས་བརླབ་པའོ། །དང་པོར་རྣམ་པར་སྣང་
མཛད་ཉིད། །དེ་རྗེས་ཨ་ཀཱ་རོ་མུ་ཁཾ། །ཨུ་རྣམས་ཀྱི་གསུམ་པ་དང་། །མཐར་གནས་པ་ཡི་བཞི་པ་ཉིད། །སྟེང་དུ་མེ་ཡིས་རྣམ་པར་བརྒྱན། །དྷརྨ་ཎཾ་དེ་རྗེས་རྡོ་རྗེ་མ། །བྱིན་ལ་དྱ་ནུཏྤནྣ་ཏྭཱཏ། །ཨོཾ་ཨཱཿ ཧཱུྃ་ཕཊ་སྭཱ་ཧཱ། འབྱུང་པོ་ཐམས་ཅད་ཀྱི་
གཏོར་མའི་སྔགས་སོ། །ཀྱེའི་རྡོ་རྗེ་ལས་སྔགས་བཏུ་བ་ཞེས་བྱ་བའི་ལེའུ་སྟེ་དགུ་པའོ།། །།དེ་ནས་ཆོས་ཀུན་སྡོམ་གཅིག་པའི། །རྡོ་རྗེ་སེམས་དཔའ་ཞེས་བྱས་གསུངས། །བདག་མེད་ཙམ་ན་མཛད་ནས། །བཟླས་པའི་ཡུལ་ནི་རབ་ཏུ་དབྱེ། ཤེལ་
གྱིས་རེངས་པའི་བཟླས་པ་ཉིད། །དབང་ལ་ཙནྡན་དམར་པོ་ཉིད། །ལུང་ཐང་གིས་ནི་མངོན་སྤྱོད་ཉིད། །ནི་རི་སུས་ནི་སྡང་བ་ལ། །རྟ་ཡི་རུས་པས་སྐྱོད་པ་ཉིད། །བྲམ་ཟེའི་རུས་པས་དགུག་པ་ཉིད། །གླང་པོའི་རུས་པས་ཆར་པ་ལ། །མ་ཧེ་ཡིས་ཀྱང་
38



རྣ
ས་ད་
༄༅། །གསད་པ་ལ། །རེངས་པར་འོ་མའི་བཏུང་བ་ཉིད། །དབང་ལ་རང་གི་འདུན་པས་སྤྱད། །གསད་པ་ལ་ནི་སིདྨ་ཉིད། །དགུག་པ་ལ་ནི་བཞི་མཉམ་ཉིད། །སྡང་ལ་སཱ་ལུ་སྐྱེས་པས་བརྗོད། །བསྐྱོད་པ་ཉིད་ལ་གླ་རྩིར་
བརྗོད༑ །ཡང་ན་མཐའི་ཤཱ་དང་དང་པོའི་ཤྭ་དང་ན་དང་པོ་དང་། ག་དང་པོ་དང་། ཧ་དང་པོ་ཉིད་ཀྱང་དེ་བཞིན་ནོ། །ཀྱེའི་རྡོ་རྗེ་ལས་བཟླས་པའི་ལེའུ་ཞེས་བྱ་བ་སྟེ་བཅུ་པའོ།། །།ཀྱེ་རྡོ་རྗེ་ལ་དམ་འཁྱུད་ཅིང་། །ཚེམས་ཀྱིས་མ་མཆུ་རབ་བཙིར་
ནས༑ །ལུས་ཅན་རྣམས་ཀྱི་རིགས་ཀྱི་གཟུགས། །དེ་ལ་བདག་མེད་མས་ཞུས་པ། །བྷ་གར་ལིངྒ་བཞག་ནས་ནི། །འཁོར་ལོའི་འདྲེན་པས་འདི་སྐད་གསུངས། །ལུས་ཅན་རང་གི་རིགས་བཤད་ཀྱིས། །ཤེས་རབ་ཕ་རོལ་ཕྱིན་མ་ཉོན། །བུད་མེད་དམ་
# ནི་སྐྱེས་པ་ཡི། །གང་གི་སྲིན་ལག་རྩ་བ་ལ། །རྡོ་རྗེ་རྩེ་དགུ་པར་གྱུར་པ། །མི་བསྐྱོད་པ་ཡི་རིགས་མཆོག་ཉིད། །རྣམ་སྣང་མཛད་ཀྱི་འཁོར་ལོར་འགྱུར། །དཔག་མེད་མགོན་གྱི་འདམ་སྐྱེས་ཉིད། །རིན་ཆེན་འབྱུང་གི་རིན་ཆེན་ཉིད། །ལས་ཀྱི་རིགས་
ཀྵ ཀྱི་རལ་གྲི་ཉིད། །རྣལ་འབྱོར་པ་གང་ནག་པོ་ཉིད། །དེ་ཡི་ནི་མི་བསྐྱོད་པ། །རྣལ་འབྱོར་པ་གང་དཀར་པོ་ཆེ། །དེ་ཡི་ལྷ་ནི་རྣམ་སྣང་མཛད། །རྣལ་འབྱོར་པ་གང་སྔོ་བསངས་ཆེ། །དེ་ཡི་ལྷ་ནི་དོན་ཡོད་ཉིད། །རྣལ་འབྱོར་པ་གང་སེར་པོ་ཆེ། །རིན་
ཆེན་བདག་པོ་རིགས་ཀྱི་ལྷ། །རྣལ་འབྱོར་པ་གང་དཀར་དམར་ཉིད། །འོད་དཔག་མེད་པ་རིགས་ཀྱི་ལྷ། །རྣལ་འབྱོར་པ་གང་དཀར་དང་སེར། །དེ་ནི་སེམས་དཔའི་རིགས་སུ་འགྱུར། །སྐྱེ་བོ་རྣལ་འབྱོར་མཐར་ཕྱིན་པས། །ང་རྒྱལ་མི་བཅག་ཐོ་མི་
བརྟག་གཉིས་



བཙམ༑ །ཀུན་རྫོབ་གཟུགས་སུ་གནས་ནས་ནི། །དེ་རྣམས་བདེ་གཤེགས་རིགས་སུ་འགྱུར། །བུད་མེད་རྣམས་ཀྱི་མཚན་ཉིད་འདི། །ཇི་ལྟར་སྐྱེས་པ་དེ་བཞིན་ནོ། །ཀུན་རྫོབ་ཐ་སྙད་ཚུལ་ལས་ནི། །དེ་ཡི་རིགས་སུའང་དེ་འགྱུར་རོ། །བྷ་གར་ལིངྒས་
ཙུམ་མཛད་ནས། །དེ་ལ་རྡོ་རྗེ་ཆེ་མཉེས་ནས། །བདག་མེད་མ་ཡིས་གོ་མཛད་པ། །ལྷ་མོ་རབ་ཏུ་མཆོད་པ་ཉོན། །ཚལ་དང་སྐྱེ་བོ་མེད་གནས་དང་། །བདག་གི་ཁྱིམ་གྱི་ནང་དུ་ཡང་། །གཅེར་བུས་ཕྱག་རྒྱ་ཆེར་བྱས་ནས། །རྣལ་འབྱོར་རིག་པས་རྟག་
ཏུ་མཆོད། །ཙུམུ་འཁྱུད་པ་བྱས་ནས་ནི། །དེ་བཞིན་བྷ་གར་རེག་པ་ཉིད། །སྐྱེས་པའི་སྣ་ནི་གཞིབ་པ་ཉིད། །མ་མཆུའི་སྦྲང་རྩི་བཏུང་བ་ཉིད། །རྟག་ཏུ་མྱོས་པའི་མཚན་མ་ལས། །བོ་ལ་ལྡན་པས་ལག་པས་བྱ། །ཁྱོགས་དང་བླ་ཞེས་བྱ་བ་དང་། །དེ་
བཞིན་ཤིན་ཏུ་བཀལ་བ་ཉིད། །ཡང་ཡང་རྡོ་རྗེས་འདོད་པ་བྱ། །སྟེང་དང་འོག་ཏུ་བལྟ་བ་ཉིད། །དངོས་གྲུབ་རྒྱས་པ་འཐོབ་པ་སྟེ། །སངས་རྒྱས་ཀུན་དང་མཉམ་པར་འགྱུར། །དེ་ལ་ག་བུར་བཏུང་བ་བྱ། །དེ་ལ་ག་བུར་རྒྱུ་ཡི་ཕྱིར། །ཤ་ནི་བཟའ་བ་ཉིད་
དུ་བྱ། །ཁྱད་པར་དུ་ཡང་ཆང་ཉིད་དོ། །ཀྱེའི་རྡོ་རྗེ་ལས་ལྷན་ཅིག་སྐྱེས་པའི་སྦྱོར་བ་དོན་གྱི་ལེའུ་ཞེས་བྱ་བ་སྟེ་བཅུ་གཅིག་པའོ།། །།དེ་ནས་རྡོ་རྗེ་ཅན་གྱིས་དབང་། །བཞི་ཡི་དོན་ནི་བཀའ་སྩལ་པ། །རྡོ་རྗེ་རབ་གནས་རྡོ་རྗེ་ཉིད། །ཆེ་དང་དྲིལ་བུ་ཆེན་པོ་
ཟུང་༑ །དེ་རིང་རྡོ་རྗེ་སློབ་དཔོན་གྱུར། །སློབ་མ་བསྡུ་བ་ཉིད་དུ་གྱིས། །ཇི་ལྟར་འདས་པའི་སངས་རྒྱས་ཀྱིས། །བྱང་ཆུབ་སྲས་རྣམས་དབང་བསྐུར་བ། །བདག་གིས་གསང་བའི་དབང་གིས་ནི། །སེམས་ཀྱི་རྒྱུན་གྱིས་དབང་བསྐུར་རོ། །ལྷ་མོ་དགའ་
3



ཐ
༄༅། །སྦྱིན་གནས་སྦྱིན་མ། །སྣ་ཚོགས་གཟུགས་ཅན་ཡིད་འོང་མ། །ཁྱེར་ཅིག་ཁྱེར་ཅིག་སེམས་དཔའ་ཆེ། །ཁྱེར་ལ་མཆོད་པ་དག་ཏུ་གྱིས། །ཡེ་ཤེས་འདི་ནི་ཆེས་ཕྲ་ཞིང་། །རྡོ་རྗེ་ནམ་མཁའི་དཀྱིལ་ལྟ་བུ། །རྡུལ་བྲལ་མཐར་
, སྦྱིན་ཞི་བ་ཉིད། །ཁྱོད་རང་ཡང་ནི་དེ་ཡི་ཕ། །རྡོ་རྗེ་དང་པདྨ་བྱིན་གྱིས་བརླབ་པའི་སྔགས་ནི། ཨོཾ་པདྨ་སུ་ཁཱ་དྷཱ་ར་མ་ཧཱ་རཱ་ག་སུ་ཁཾ་དུ་ད། ཙ་ཏུ་རཱ་ནནྡ་བྷ་ག་བི་ཤཱ་ཧཱུཾ་ཧཱུཾ་ཧཱུཾ་ཀརྨི་ཀུ་རུ་ཁམེ། ཨོཾ་བཛྲ་མ་ཧཱ་དེ་ཥཙ་ཏུ་རཱ་ནནྡ་དཱ་ཡ་ཀ ཁ་ག་མུ་ཁ་ཨེ་ཀ་ར་
ཊྛ སོནཱ་ཐ། ཧཱུཾ་ཧཱུཾ་ཧཱུཾ་ཀམྨཾ་ཀུ་རུཥ་མེ། སྤྱི་བོར་ནི་་གྱི་རྣམ་པ། སྙིང་གར་ནི་ཧཱུཾ་གི་རྣམ་པ། ཟེའུ་འབྲུ་ལ་ཨཱུ འི་རྣམ་པའོ། །རྒྱུད་ཀྱི་རྒྱལ་པོ་ཆེན་པོ་སྒྱུ་མའི་བརྟག་པ་ཞེས་བྱ་བ་བརྟག་པ་སུམ་ཅུ་རྩ་གཉིས་ལས་ཕྱུང་བ། བརྟག་པ་གཉིས་ཀྱིས་བདག་ཉིད་
ཟློ ཀྱེའི་རྡོ་རྗེ་མཁའ་འགྲོ་མའི་དྲྭ་བའི་སྡོམ་པའི་རྒྱུད་ཀྱི་རྒྱལ་པོ་ཆེན་པོ་རྫོགས་སོ།། །།རྒྱ་གར་གྱི་མཁན་པོ་ག་ཡ་དྷ་ར་དང་། དགེ་སློང་ཤཱཀྱ་ཡེ་ཤེས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ།། ། ༄༅། །སྭསྟི། ཐབས་དང་ཤེས་རབ་གཉིས་
བྷ མེད་རྒྱུད་ཀུན་གྱི། །རྩེ་མོར་གྱུར་པ་འབུམ་ཕྲག་ལྔ་བདག་ཉིད། །དཔལ་ལྡན་དགས་པ་རྡོ་རྗེའི་རྩ་བའི་རྒྱུད། །རྒྱས་པ་ལས་འོངས་བརྟག་པ་གཉིས་པ་འདི། །གསང་ཆེན་རྒྱུད་སྡེ་ཐོག་མ་བར་མཐའ་ཀུན། །དགེ་བའི་བསྟན་པ་ཚེ་དཔག་མེད་མགོན་གྱི། །
ཡོན་ཏན་དཔག་ཡས་ངོ་མཚར་ཞིང་མཆོག་གི །བཀོད་པ་ཇི་བཞིན་རིང་དུ་གནས་ཕྱིར་སྤེལ། །དགེ་བས་རྒྱལ་བ་ཀུན་དང་འཇིགས་བྲལ་མཆོག །དཔལ་ལྡན་ཆོས་སྐྱོང་ཡབ་སྲས་བརྒྱུད་བཅས་ཀྱི། །གསུང་གི་གཅེས་མཛོད་ཡོངས་བཟུང་འཇིག་རྟེན་
36་



ཁམས༑ ཀུན་ཁྱབ་ཆོས་ཀྱི་སྦྱིན་བདག་ཆེན་པོར་ཤོག །འདི་ནི་དམར་སེར་ཞེས་བྱའི་ལོར། །ལྷུན་གྲུབ་སྟེང་གི་རྒྱལ་ཁབ་ནས། །ཆོས་སྦྱིན་མ་མོའི་འཕྲུལ་གྱི་སྒོ། །བརྒྱ་ཕྲག་ཅིག་ཅར་འབྱེད་པའི་སྐབས། །གསང་རྒྱུད་འདི་ཡི་ཉན་བཤད་དང་།
བསྒོམ་པའི་རིགས་སུ་རང་དང་གཞན། །སྐྱེ་བར་འདུན་པའི་སྨོན་ལམ་པ། །ཚུལ་ཁྲིམས་རིན་ཆེན་ཞེས་བྱས་སྨྲས།། །།མངྒ་ལཾ།། །།
རྒྱུད་སྡེ་ཀུན་བཏུས་
362



གཅིག་
༄༅། །ཚུལ་དང་པོ་གསུམ་གྱི་དོན་ཉུང་ངུའི་ངག་གིས་སྟོན་པར་བྱེད་པའི་ལེགས་པར་བཤད་པའི་ཚུལ་གསུམ་གསལ་བར་བྱེད་པའི་རིན་པོ་ཆེའི་རྒྱན་ཞེས་བྱ་བ་བཞུགས་སོ།།
363
ཚུལ་རྒྱན་



རྒྱུད་སྡེ་ཀུན་བཏུས་
༄༅། །ན་མཿ ཤྲཱི་ཙཀྲ་ནཱ་ཐ་རཏ་ཝནྡྷ་ཡ། སྲིད་གསུམ་རོ་གཅིག་རྡོ་རྗེ་སེམས་དཔའི་སྐུ། །ཡེ་ཤེས་ཆེན་པོའི་རོས་གང་རྡོ་རྗེའི་གསུང་། །འགྱུར་མེད་དམ་ཚིག་རྡོ་རྗེའི་ཐུགས་མངའ་བ། །
ཟུང་འཇུག་དགེས་མཛད་རྡོ་རྗེ་འཁོར་ལོའི་མགོན། །བདག་མེད་ཞལ་གྱི་བདུད་རྩི་མཐོ་རིས་ཀླུང་། །གང་ཐུགས་བདེ་འབྱུང་རལ་པར་གནས་བཅས་ཏེ། །དེང་འདིར་འཛམ་གླིང་འཛིན་མར་འབེབས་མཁས་
པའི༑ །འཇིགས་བྲལ་ཆོས་སྐྱོང་སྲས་དང་བཅས་ལ་འདུད། །དེ་ལས་འོངས་པའི་ཚུལ་ཆེན་དལ་འགྲོའི་རྒྱུན། །གང་བློ་ཆོས་ཀྱི་རྒྱ་མཚོར་ཉེར་སིམ་ནས། །ཕྲིན་ལས་ཆུ་ཀླུང་ཕྱོགས་བརྒྱར་ཉེར་སོན་པའི། །ས་
སྐྱའི་འཇམ་མགོན་བརྒྱུད་པར་བཅས་རྣམས་རྒྱལ། །གང་དེའི་ཡོངས་རྫོགས་ཆོས་ཀྱི་རྒྱལ་སྲིད་ལ། །མངའ་མཛད་མཁས་ཀུན་དགའ་མཛད་བཟང་པོའི་ཞབས། །སློབ་མར་བཅས་དང་ཁྱད་པར་ཆོས་ཚུལ་
364



།འདིའི། །བཀའ་དྲིན་ཐོབ་པའི་ཡོངས་འཛིན་མཆོག་གིས་སྐྱོངས། །ཟབ་རྒྱས་རྒྱུད་སྡེ་ཀུན་གྱི་གསང་བའི་མཛོད། །རྗེ་བཙུན་མཆེད་ཀྱིས་ཕྱེ་བའི་ལེགས་བཤད་རྣམས། །རང་གི་ཡིད་ལ་ཡུན་རིང་གོམས་པ་དང་། །སྐལ་
མཉམ་གཞན་ལ་ཕན་ཕྱིར་ཚུལ་འདི་སྤེལ།། ༈ ཀྱི་རྡོ་རྗེའི་རྩ་བ་དང་བཤད་པའི་རྒྱུད་རྣམས་ཀྱི་དོན་གཏན་ལ་དབབ་པར་བྱ་བ་ལ་གཉིས་ཏེ། སྤྱི་དོན་དང་། གཞུང་དོན་ནོ། །དང་པོ་ལ་བཞི་སྟེ། ཆོས་འདི་ཕྱོགས་གང་དུ་གཏོགས་ངོས་གཟུང་བའི་ཕྱིར་རྒྱུད་སྡེ་སྤྱིའི་རྣམ་པར་
གཞག་པ་དང༌། ངོས་ཟིན་པ་དེའི་མཚན་གྱི་དོན་དང་།_མཚན་དེ་ལྡན་གྱི་རྒྱུད་བཤད་ཐབས་ཀྱི་མན་ངག་དང་། །དེས་བཤད་པ་ལྟར་ཉམས་སུ་བླངས་བས་གང་ཟག་གི་རྒྱུད་ལ་མངོན་པར་རྟོགས་པ་ཇི་ལྟར་སྐྱེ་བ་ཞེས་བྱ་བའི་ཚུལ་དང་བཞི་ཡིན་པ་ལས།། ༈ །དང་པོ་ལ་ནི་
འཐོབ་བྱ་འབྲས་བུའི་རྣམ་པར་གཞག་པ་དང་། དེ་འཐོབ་བྱེད་ལམ་གྱི་རྣམ་པར་གཞག་པ་དང་གཉིས། དང་པོ་ལ་མཐར་ཐུག་གི་འབྲས་བུའི་མཚན་ཉིད་བསྟན་པ་དང་། དེ་གཅིག་ཁོ་ནར་བསྒྲུབ་པའོ། །དང་པོ་ནི། ཐོབ་བྱ་སྤངས་རྟོགས་མཐར་ཐུག་རྡོ་རྗེའི་ས། །ཐེག་པ་
ཀུན་གྱི་གོང་མ་གཉིས་པ་དེ་གཅིག་ཁོ་ནར་བསྒྲུབ་པ་ནི། དེ་ཁོ་ན། །སྣ་ཚོགས་ཐབས་ཀྱི་དབྱེ་བ་མཐའ་ཡས་ཕྱིར། །འབྲས་བུ་གཅིག་ཏུ་རིགས་པ་མིན་ཞེ་ན། །གནས་སྐབས་འབྲས་བུར་བཏགས་པ་མང་ཡོད་ཀྱང་། །ཆུ་ཀླུང་དུ་མ་རྒྱ་མཚོར་རོ་གཅིག་
ལྟར༑ །མཐར་ཐུག་འབྲས་བུ་ཐམས་ཅད་ཆོས་སྐུར་གཅིག །དེ་ཡི་འཐད་པ་ཁ་སྦྱོར་རྒྱུད་ཆེན་དང་
། །འཇམ་དཔལ་མཚན་བརྗོད་སོགས་ན་གསལ་བར་བཞུགས།། ༈ །གཉིས་པ་དེ་འཐོབ་པར་བྱེད་པ་ལམ་གྱི་རྣམ་གཞག་ལ་ལྔ། ལམ་རང་གི་ངོ་བོ་གང་ཡིན་པ་
36s
ཚུལ་རྒྱུན་



རྒྱུད་སྡེ་ཀུན་བཏུས་
དང་༑ ལམ་དེའི་རབ་ཏུ་དབྱེ་བ་དང་། དབྱེ་བ་སོ་སོའི་མཚན་ཉིད་དང་། ཕ་རོལ་ཏུ་ཕྱིན་པའི་ཐེག་པ་ལས་གསང་སྔགས་ཀྱི་ཐེག་པ་ཁྱད་པར་དུ་འཕགས་པའི་ཚུལ་དང་། གསང་སྔགས་ཀྱི་ཐེག་པ་བྱེ་བྲག་ཏུ་གཏན་ལ་དབབ་པའོ། །དང་པོ་ལ་གཉིས། ལམ་གྱི་མཚན་ཉིད་དང་། དེའི་
དབྱེ་བའོ། །དང་པོ་ནི། རང་རང་འཐོབ་བྱའི་འབྲས་བུ་ལ་དམིགས་ནས། །སོ་སོའི་ཐབས་ལ་སློབ་པ་ལམ་ཞེས་བྱ།། ༈ །གཉིས་པ་དེའི་དབྱེ་བ་ནི། དེ་ལ་མཚན་བཏགས་དབྱེ་བ་མང་ཡོད་ཀྱང་། །རེ་ཞིག་དབྱེ་ན་ཐུན་མོང་དང་ཐུན་མོང་མིན་པ་
| གཉིས༑ ལས།། ༈ །དང་པོ་ཐུན་མོང་བ་ནི། ངན་འགྲོ་བསྐྱེད་པ་དང་། བདེ་འགྲོ་བསྐྱེད་པ་དང་། ཐར་པ་ཙམ། །འཐོབ་བྱེད་ལམ་གྱི་དབྱེ་བ་རྣམ་པ་གསུམ། །དང་པོ་འཇིག་རྟེན་རྒྱང་འཕེན་འདོད་པ་སྟེ། །བར་པ་སྲིད་དང་མུ་སྟེགས་མཆོག་གི་
གཞུང་༑ །དེ་དག་ཐར་ལམ་མིན་ཕྱིར་བརྟགས་པ་བ། །ཕྱི་མ་ཉན་ཐོས་རང་རྒྱལ་ལམ་ཡིན་ནོ།། ༈ །གཉིས་པ་ཐུན་མོང་མ་ཡིན་པའི་ལམ་ལ་གཉིས། ལམ་ཐུན་མོང་བ་བསྟན་པའི་དགོས་པ་དང༌། ཐེག་ཆེན་ཐུན་མོང་མ་ཡིན་པའི་ལམ་གྱི་མཚན་ཉིད་དོ། །དང་པོ་
ནི། སྣ་ཚོགས་གདུལ་བྱ་རྗེས་སུ་བཀྲི་བ་དང་། །ལམ་དང་གང་ཟག་གོལ་ས་གཅད་པའི་ཕྱིར། །ཐུན་མོང་ལམ་གྱི་རྣམ་དབྱེ་དང་པོར་བྱས།། ༈ །གཉིས་པ་ཐེག་ཆེན་ཐུན་མོང་མ་ཡིན་པའི་ལམ་གྱི་མཚན་ཉིད་ལ་གསུམ། ཐེག་ཆེན་ཐུན་མོང་མ་ཡིན་པའི་ལམ་གྱི་ངོ་
བོ་དང་། དེ་ལམ་ཐུན་མོང་བ་ལས་ཁྱད་པར་དུ་འཕགས་ཚུལ་དང་། དེའི་དབྱེ་བའོ། །དང་པོ་ནི། ཀུན་མཁྱེན་ལ་དམིགས་ཐེག་ཆེན་འཇུག་ངོགས་ནི།། ༈ །གཉིས་པ་ལམ་ཐུན་མོང་བ་ལས་ཁྱད་པར་འཕགས་ཚུལ་ལ་གཉིས། འོག་མ་འོག་མ་ལས་གོང་མ་གོང་མ་ཁྱད་པར་



གསུམ་
།འཕགས་ཚུལ་སྤྱིར་བསྟན་པ་དང༌། ཐེག་དམན་ལས་ཐེག་ཆེན་ཁྱད་པར་འཕགས་ཚུལ་བྱེ་བྲག་ཏུ་བཤད་པའོ། །དང་པོ་ནི། སྡུག་བསྔལ་སྤོང་དང་སྲིད་ལ་མ་ཞེན་དང་། །ཐར་པའི་ལམ་རྙེད་ཞི་ལའང་མ་ཆགས་པའི།། ༈ །གཉིས་པ་
ཐེག་དམན་ལས་ཐེག་ཆེན་ཁྱད་པར་འཕགས་ཚུལ་བྱེ་བྲག་ཏུ་བཤད་པ་ནི། ཆོས་ལྔ་རང་བཞིན་གསུམ་དང་རྣམ་ཤེས་བརྒྱུད། །བདག་མེད་གཉིས་དང་ཆེན་པོ་རྣམ་བདུན་ལྡན།། ༈ །གསུམ་པ་ཁྱད་པར་དུ་འཕགས་པ་དེའི་དབྱེ་བ་ནི། ཐེག་པ་ཆེ་ལ་ལམ་གསུམ་ལམ་
གཅིག་ལས། །འབྲས་བུ་གསུམ་དུ་འདོད་དང་ལམ་གཅིག་དང་། །རྣམ་གསུམ་ལམ་ལས་འབྲས་བུ་གཅིག་འདོད་པའི། །བཞེད་ཚུལ་རྣམ་བཞིར་ཡོད་ཀྱང་དང་པོ་གཉིས། །དགོངས་པ་ཅན་དང་གཞན་གཉིས་ངེས་དོན་དུ། ལུང་དང་རིགས་པའི་སྒོ་
ནས་ངེས་པར་བྱ།། ༈ །སྤྱི་དོན་གཉིས་པ་ལམ་དེའི་རབ་ཏུ་དབྱེ་བ་ལ་བཞི། དབྱེ་གཞི། དབྱེ་བའི་དོན། གྲངས་ངེས་པ། མིང་གི་དོན་ནོ། །དང་པོ་ནི། གཞན་ལས་ཕུལ་བྱུང་ཐེག་པ་ཆེན་པོ་ལ།། ༈ །དབྱེ་བའི་དོན་ནི། དབྱེ་ན་ཕ་རོལ་ཕྱིན་དང་གསང་སྔགས་སོ
གཉིས།། ༈ །གྲངས་ངེས་ནི། དེ་གཉིས་གདུལ་བྱ་དབང་པོ་རྣོ་རྟུལ་ཕྱིར། །ལམ་དང་འབྲས་བུ་ཉེ་རིང་སྤྱི་སྦས་སུ། །ལེགས་པར་གྲགས་ཤིང་ལུང་དང་རིག་པས་གྲུབ།། ༈ །མིང་དོན་ནི། དེ་ཕྱིར་ཐེག་ཆེན་སྤྱི་དང་སྔགས་ཞེས་གྲགས།། ༈ །ཞར་
བྱུང་ནི། འདི་དང་མཐར་ཐུག་གཅིག་ཏུ་བཤད་པ་གཉིས། །འགལ་བར་སྨྲ་བ་བློ་གྲོས་རྩིང་བ་སྟེ། །རང་རང་གཞུང་ནས་བཤད་པའི་འབྲས་བུ་དེ། དེ་དེའི་ཐབས་ཀྱིས་ཐོབ་པར་མ་ངེས་ཤིང་
། །ཕར་ཕྱིན་ལམ་གྱི་འབྲས་བུ་ཀུན་ཏུ་འོད། །མཐར་ཐུག་
ཚུ
ལ་རྒྱུན་



རྒྱུད་སྡེ་ཀུན་བཏུས་
འབྲས་བུ་མིན་པར་རྒྱུད་མང་དང་། །ཞལ་ལུང་རྩ་འགྲེལ་སོགས་ན་གསལ་བར་བཞུགས།། ༈ །གསུམ་པ་དབྱེ་བ་སོ་སོའི་མཚན་ཉིད་ལ་གཉིས། མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། ཐེག་ཆེན་རྣམ་གཉིས་གཞི་སྤོང་མི་སྤོང་
བྱེད།། ༈ །གཉིས་པ་རྒྱས་པར་བཤད་པ་ལ་གཉིས། ཕ་རོལ་ཏུ་ཕྱིན་པའི་རྣམ་གཞག་དང་། རྡོ་རྗེ་ཐེག་པའི་རྣམ་གཞག་གོ །དང་པོ་ལ་བཞི། འཁོར་འདས་ཐུན་མོང་བའི་གཞི་གཏན་ལ་དབབ་པ་དང་། གཞི་སྤོང་བ་ལམ་དུ་བྱེད་པའི་ཚུལ་དང་། ཕ་རོལ་ཏུ་ཕྱིན་པའི་ཐེག་པའི་ལམ་
གྱི་རྣམ་གཞག་དང་། ལམ་དེས་འབྲས་བུ་འགྲུབ་པའི་དུས་བསྟན་པའོ། །དང་པོ་ལ་གཉིས། གཞིའི་མཚན་ཉིད་དང་། གཞི་དེ་འཁོར་འདས་ཐུན་མོང་བའི་རྒྱུར་བསྟན་པའོ། དང་པོ་ནི། གཞི་སྒྲ་རྒྱུ་རྐྱེན་གནས་དང་ཀུན་སྦྱོར་དང་། །ཡོངས་བཟུང་བ་དེ་རྣམ་ལྔ་ལ་འཇུག་
ཀླུ ཀྱང་༑ །སྐབས་འདིར་རྐྱེན་གྱི་རྒྱུ་སྟེ་འདོད་ཡོན་ལྔ།། ༈ །གཉིས་པ་གཞི་དེ་འཁོར་འདས་ཐུན་མོང་བའི་རྒྱུར་བསྟན་པ་ལ་གཉིས། མདོར་བསྟན་པ་དང༌། རྒྱས་བཤད་དོ། །དང་པོ་ནི། དེ་ཉིད་ཐབས་ཀྱི་དབྱེ་བས་འཁོར་བ་དང་། །མྱང་འདས་གཉིས་ཀ་བསྐྱེད་ཕྱིར་
གཞི་ཞེས་བྱ།། ༈ །གཉིས་པ་རྒྱས་བཤད་ལ་གསུམ། ཡུལ་གྱི་རང་བཞིན་མ་ཤེས་པས་འཁོར་བའི་རྒྱུར་འགྱུར་བའི་ཚུལ་དང་། དེ་ཤེས་པས་མྱང་འདས་ཀྱི་རྒྱུར་འགྱུར་ཚུལ་དང་། དེས་ན་ཡུལ་གྱི་སྟེང་ན་འཆིང་གྲོལ་གྱི་ནུས་པ་མེད་པར་བསྟན་པའོ། །དང་པོ་ནི། དང་པོ་
ཡུལ་མྱོང་དེ་ལ་མངོན་ཞེན་སྐྱེ། །དེ་ལས་སྣ་ཚོགས་རྣམ་རྟོག་འབྱུང་བ་ནི། །མ་རིག་སྲེད་ལེན་ཉོན་མོངས་ཀུན་ཉོན་མོངས། །དེ་ལས་ལས་བྱེད་འདུ་བྱེད་སྲེད་པ་སྟེ། །དེ་དག་ལས་ཀྱིས་ཀུན་ནས་ཉོན་མོངས་པ། །དེ་ལས་འགྲོ་བ་དྲུག་ཏུ་རྣམ་ཤེས་
368



རྒྱུ
༄༅། །དང་། །མིང་གཟུགས་སྐྱེ་མཆེད་དྲུག་དང་རེག་པ་དང་། །ཚོར་དང་སྐྱེ་བ་རྒ་ཤི་ཞེས་བྱ་བ། །རྣམ་བདུན་སྐྱེ་བའི་ཀུན་ནས་ཉོན་མོངས་ཏེ། །གསུམ་གྱིས་བསྡུས་པའི་ཡན་ལག་བཅུ་གཉིས་ཀྱིས། །ཡང་སྲིད་རྣམས་སུ་འཁོར་
ཞིང་སྐྱེ་བར་འགྱུར། །དེ་ལ་ཀུན་ནས་ཉོན་མོངས་རྟེན་འབྲེལ་ཟེར།། ༈ །གཉིས་པ་དེ་ཤེས་པས་མྱང་འདས་ཀྱི་རྒྱུར་འགྱུར་ཚུལ་ནི། ཐོག་མར་ཡུལ་མྱོང་དེ་ཡི་རང་བཞིན་ཤེས། །དེ་ལ་མངོན་ཞེན་བྲལ་བས་མ་རིག་འགག །དེ་བཞིན་རྒ་ཤིའི་བར་དུ་འགག་
འགྱུར་ཏེ། །རྣམ་པར་བྱང་བའི་རྟེན་འབྲེལ་ཞེས་བྱའོ།། ༈ །གསུམ་པ་དེས་ན་ཡུལ་ཉིད་ཀྱི་སྟེང་ན་འཆིང་གྲོལ་གྱི་ནུས་པ་མེད་པར་བསྟན་པ་ནི། དེ་ཕྱིར་ཡུལ་གྱི་སྟེང་ན་འཆིང་གྲོལ་རྒྱུ། །ཐ་དད་ངོ་བོ་ཉིད་ཀྱིས་མི་གནས་ཀྱང་། །རྐྱེན་གྱིས་འགྱུར་བས་འཆིང་
དང་གྲོལ་བར་བྱེད།། ༈ །གཉིས་པ་གཞི་སྤོང་པ་ལམ་དུ་བྱེད་པའི་ཚུལ་ལ་གཉིས། ཡུལ་ལ་མི་མཐུན་པར་ལྟ་བ་དང༌། དེ་སྤོང་བའི་ཚུལ་ལོ། །དང་པོ་ནི། འཁོར་བའི་སྡུག་བསྔལ་ལས་དང་ཉོན་མོངས་ལས། །ཉོན་མོངས་ཡུལ་གྱི་དབྱེ་བས་འབྱུང་རྟོགས་ནས། །
ཡུལ་ལ་དུག་དང་དགྲ་ལྟར་ལྟ་བྱེད་ཅིང་། །བྲལ་ན་བདེ་བའི་འདུ་ཤེས་སྒོམ་པར་བྱེད།། ༈ །གཉིས་པ་དེ་སྤོང་བའི་ཚུལ་ནི། ཚུལ་མིན་ཡིད་བྱེད་སྡོམ་པའི་ཚུལ་ཁྲིམས་དང་། །ཐོས་དང་བསམ་པས་ཡུལ་གྱི་རང་བཞིན་དཔྱོད། །འདོད་ཆགས་མི་སྡུག་རྣམ་
རྟོག་རླུང་བགྲང་དང་། །ཞེ་སྡང་བྱམས་པ་གཏི་མུག་རྟེན་འབྲེལ་ལམ། །ཡང་ན་དོན་དམ་བསྒོམས་པས་ཐམས་ཅད་སྤོང༌།། ༈ །གསུམ་པ་ཕར་ཕྱིན་ཐེག་པའི་ལམ་གྱི་རྣམ་གཞག་ལ་གཉིས། ལམ་གྱི་ངོ་བོ་དང་། ལམ་དེའི་མངོན་པར་རྟོགས་པ་སྐྱེ་བའི་ཚུལ་ལོ། །
369
ཚུལརྒྱན་



དང་པོ་ནི། འགྲོ་ལ་སྙིང་རྗེ་ཆེན་པོས་ཀུན་བསླངས་ནས། །ཕྱིན་བཅུ་ཉམས་སུ་ལེན་པ་ཕར་ཕྱིན་ལམ།། ༈ །གཉིས་པ་ལམ་དེའི་མངོན་པར་རྟོགས་པ་སྐྱེ་བའི་ཚུལ་ནི། ཐེག་ཆེན་རིགས་དང་ལྡན་པའི་གང་ཟག་གིས། །མོས་པས་དཀོན་མཆོག་གསུམ་ལ་
སྐྱབས་སོང་ནས། །སྨོན་འཇུག་སེམས་བསྐྱེད་སྡོམ་པས་རྒྱུད་བསྡམས་ཏེ། །སྦྱིན་སོགས་ཐབས་ཤེས་སྒྲུབ་པ་མོས་སྤྱོད་ས། །སྐྱོན་མེད་ལ་འཇུག་མཐོང་ལམ་ས་དང་པོ། །སེམས་ཅན་ཡོངས་སུ་སྨིན་བྱེད་ས་བདུན་པ། ཞིང་སྦྱོང་བ་དང་མི་གནས་མྱ་
ངན་འདས། །རྣམ་གཉིས་ཕྱིར་མི་ལྡོག་པའི་ས་གསུམ་ལ། །མངོན་པར་བྱང་ཆུབ་མྱ་ངན་འདས་སྟོན་ཏེ། །རྣམ་བཅུ་ལམ་དང་འབྲས་བུའི་མངོན་རྟོགས་སོ། །ཕྱིན་དྲུག་ལ་བརྟེན་སྲིད་ཞིའི་ཕ་རོལ་དུ། །བགྲོད་ཕྱིར་ཕ་རོལ་ཕྱིན་པའི་ཐེག་པ་སྟེ།། ༈ །
# བཞི་པ་ལམ་དེས་འབྲས་བུ་འགྲུབ་པའི་དུས་བསྟན་པ་ནི། དེ་ཉིད་ལ་བརྟེན་བརྩོན་པ་རབ་ཀྱིས་ཀྱང་། །གྲངས་མེད་གསུམ་སོགས་འགོར་ཕྱིར་རྒྱུའི་ཐེག་པ། ༈ །གཉིས་པ་རྡོ་རྗེ་ཐེག་པའི་ལམ་གྱི་རྣམ་པར་གཞག་པ་ལ་བཞི་སྟེ། གཞི་མི་སྤོང་བའི་ཚུལ་དང་། གསང་
སྔགས་ཀྱི་སྤྱོད་པའི་རྣམ་པར་གཞག་པ་དང་། རྡོ་རྗེའི་ཐེག་པར་གཞག་པ་དང་། འབྲས་བུའི་ཐེག་པར་གཞག་པའོ། །དང་པོ་ལ་གསུམ་སྟེ། གཞི་མི་སྤོང་བའི་འཐད་པ་དང་། མི་སྤོང་བའི་ཐབས་དང་། དེས་གྲོལ་བའི་ཚུལ་ལོ། །དང་པོ་ནི། ཆགས་ཅན་ཐབས་དང་ལྡན་པའི་
གང་ཟག་ལ། །ཡུལ་རྣམས་ཡེ་ཤེས་སྐྱེ་བའི་གྲོགས་ཡིན་ཕྱིར། །འདོད་ཡོན་བསྟེན་བྱ་ཉིད་དུ་རྒྱུད་ལས་བསྔགས།། ༈ །གཉིས་པ་གཞི་མི་སྤོང་བའི་ཐབས་ནི། ཡུལ་ཉིད་འཆིང་བར་བྱེད་པ་མ་ཡིན་ཀྱང་
། །དེ་བརྟེན་ཕྱིན་ཅི་ལོག་གི་རྣམ་རྟོག་གིས། །
370



ལྔ་
།འཆིང་ཕྱིར་རྣམ་རྟོག་སྤོང་བའི་ཐབས་ཀྱི་མཆོག །བསྐྱེད་དང་རྫོགས་པའི་ཐབས་མཁས་ཁྱད་པར་གྱིས།། ༈ །གསུམ་པ་དེས་གྲོལ་བའི་ཚུལ་ནི། སྤང་བྱ་རིམ་གྱིས་སྤོང་ཞིང་སླར་གྲོགས་བྱེད།། ༈ །གཉིས་པ་གསང་སྔགས་
ཀྱི་སྤྱོད་པའི་རྣམ་པར་གཞག་པ་ནི། མཚན་རྟོག་སྐྱོབ་ཕྱིར་དེ་ལ་སྔགས་ཞེས་བྱ།། ༈ །གསུམ་པ་རྡོ་རྗེའི་ཐེག་པར་གཞག་པ་ནི། སྒོ་གསུམ་རྡོ་རྗེ་གསུམ་དུ་བྱིན་བརླབས་ནས། །ལམ་དང་འབྲས་བུ་བགྲོད་ཕྱིར་རྡོ་རྗེའི་ཐེག། ༈ །བཞི་པ་འབྲས་བུའི་ཐེག་པར་
གཞག་པ་ནི། འབྲས་བུའི་རྣམ་པ་སྒོམ་དང་འབྲས་བུ་ལ། །ཉེ་ཕྱིར་འབྲས་བུའི་ཐེག་པ་ཞེས་བྱའོ།། ༈ །བཞི་པ་ཕ་རོལ་ཏུ་ཕྱིན་པའི་ཐེག་པ་ལས་གསང་སྔགས་ཀྱི་ཐེག་པ་ཁྱད་པར་དུ་འཕགས་པའི་ཚུལ་ལ་གསུམ། རྟོགས་བྱའི་དོན་གཅིག་པར་བསྟན་པ། རྟོགས་བྱེད་ཀྱི་
ཐབས་ཁྱད་པར་དུ་འཕགས་ཚུལ། དེ་ལ་རྩོད་པ་སྤང་བའོ། །དང་པོ་ནི། མདོ་སྔགས་རྣམ་གཉིས་རྟོགས་བྱ་ཆོས་ཀྱི་དབྱིངས། །འཐོབ་བྱ་མཐར་ཐུག་འབྲས་བུ་རྫོགས་སངས་རྒྱས། །ཀུན་སློང་བྱང་ཆུབ་སེམས་རྣམས་མཚན་ཉིད་གཅིག །འོན་ཀྱང་ཁྱབ་མཉམ་
ཉིད་དུ་འཁྲུལ་མི་བྱ།། ༈ གཉིས་པ་རྟོགས་བྱེད་ཀྱི་ཐབས་ཁྱད་པར་དུ་འཕགས་ཚུལ་ལ་བཞི་སྟེ། དེ་ཁོ་ན་ཉིད་ཀྱི་ལྟ་བ་རྟོགས་པའི་ཐབས་ལམ་རྨོངས་པ། འབྲས་བུ་འགྲུབ་པའི་ཐབས་མང་བ། དཀའ་བ་མེད་པས་བྱང་ཆུབ་བསྒྲུབ་པ། འབྲས་བུ་མྱུར་དུ་འགྲུབ་པའི་ཕྱིར་དབང་པོ་
རྣོ་བའོ། །དང་པོ་ནི། ཕར་ཕྱིན་ལམ་གྱི་སོ་སྐྱེའི་གནས་སྐབས་སུ། །རྟོག་མེད་ཡེ་ཤེས་བསྐྱེད་མིན་གསང་སྔགས་ཀྱི། །དབང་དང་རིམ་གཉིས་ལས་བྱུང་ཡེ་ཤེས་ཀྱིས། །ཆོས་དབྱིངས་དཔེ་ཡི་ཚུལ་གྱིས་དངོས་སུ་རྟོགས། །དེ་ལ་མཚོན་བྱེད་དཔེ་ཡི་ཡེ་
ཚུ ལ་རྒྱན་



ཤེས་ཞེས། །རྒྱུད་གཞུང་ཀུན་ལས་བསྔགས་ཤིང་རང་རིག་པའི། །ཡེ་ཤེས་ཡིན་ཕྱིར་རྟོག་མེད་ཉིད་དུ་འཐད། །དེ་ཡིས་མཚོན་བྱ་དོན་གྱི་ཡེ་ཤེས་ཀྱང་། །མྱུར་དུ་འདྲེན་ཕྱིར་མ་རྨོངས་ལམ་ཞེས་བྱ།། ༈ །གཉིས་པ་འབྲས་བུ་འགྲུབ་པའི་ཐབས་མང་བ་
ནི། ཐུན་མོང་ལམ་གྱི་ཐབས་མཁས་ཇི་སྙེད་པ། །དེ་སྙེད་སྟེང་དུ་རིམ་གཉིས་བཟླས་བསྒོམ་སོགས། །མཆོག་དང་ཐུན་མོང་དངོས་གྲུབ་སྒྲུབ་པའི་ཐབས། །ཟབ་དང་རྒྱ་ཆེའི་ཐབས་ཚུལ་མང་ཞིག་ལྡན།། ༈ །གསུམ་པ་དཀའ་བ་མེད་པས་བྱང་ཆུབ་བསྒྲུབ་
པ་ནི། ཕར་ཕྱིན་ནས་བཤད་བསྒྲུབ་དཀའི་དཀའ་སྤྱད་དང་། །དཀའ་ཐུབ་དྲག་པོས་ལུས་སེམས་མི་གདུང་པར། །སྤྱོད་པ་བདེ་བས་འགྲུབ་ཕྱིར་དཀའ་བ་མེད།། ༈ །བཞི་པ་འབྲས་བུ་མྱུར་དུ་འགྲུབ་པའི་ཕྱིར་དབང་པོ་རྣོ་བ་ནི། སྐྱོན་མེད་སྔགས་ཀྱི་ཐབས་
# མཁས་ལ་བརྟེན་པའི། །སོ་སྐྱེ་ཡིན་ཡང་བརྩོན་པའི་བྱེ་བྲག་གིས། །འབྲས་བུ་གཞན་ལས་མྱུར་ཕྱིར་དབང་པོ་རྣོ། འདི་བཞིས་མདོ་ལས་གསང་སྔགས་ཁྱད་པར་འཕགས།། ༈ །གསུམ་པ་དེ་ལ་རྩོད་པ་སྤང་བ་ནི། འདི་ལ་སྔོན་དུ་གཞན་གྱིས་བརྒལ་བའི་
ཚུལ༑ །རྣམ་མང་ལན་གྱི་སྤྲོས་པ་དང་བཅས་པ། ཚད་ལྡན་གོང་མའི་གསུང་ན་གསལ་ཞིང་རྒྱས།། ༈ །ལྔ་པ་གསང་སྔགས་ཀྱི་ཐེག་པ་བྱེ་བྲག་ཏུ་གཏན་ལ་དབབ་པ་ལ་གཉིས། རྒྱུད་སྡེའི་རབ་ཏུ་དབྱེ་བ་དང་། གསང་སྔགས་ཀྱི་ཐེག་པའི་བྱུང་ཚུལ་ལོ། །དང་པོ་ལ་
གསུམ། གསང་སྔགས་མཐའ་དག་རྒྱུད་སྡེ་བཞིར་དབྱེ་བ་དང་། བྱེ་བྲག་ཏུ་རྣལ་འབྱོར་བླ་ན་མེད་པའི་རྒྱུད་སྡེའི་དབྱེ་བ་དང་། རྒྱུད་སྡེ་རྣམས་ཀྱི་ཚད་བསྟན་པའོ། །དང་པོ་ལ་བཞི། རྒྱུད་སྡེ་བཞིར་གྲངས་ངེས་པ་དང་། གྲངས་དང་གོ་རིམ་ངེས་པ་དང་། མིང་གི་དོན་དང་། རྩོད་



ཤ་
༄༅། །པ་སྤོང་བའོ། །དང་པོ་ལ་གསུམ། ཕྱི་རོལ་མུ་སྟེགས་བྱེད་ལ་ལོག་པའི་སྤྱོད་པ་བཞི་ཡོད་པས་དེ་དག་རྗེས་སུ་གཟུང་བའི་ཕྱིར་རྒྱུད་སྡེ་བཞིར་དབྱེ་བ་དང་། སངས་རྒྱས་པའི་མཚན་ཉིད་ཀྱི་ཐེག་པ་ལ་གྲུབ་མཐའ་མི་འདྲ་བ་བཞི་ཡོད་པས་དེ་དང་ལུང་སྒོ་
བསྟུན་གྱི་དབང་དུ་བྱས་ཏེ་ལྷའི་བསྐྱེད་ཆོག་མི་འདྲ་བ་བཞིས་རྒྱུད་སྡེ་བཞིར་གཞག་པ་དང་། འདོད་ཁམས་ཀྱི་སེམས་ཅན་རྣམས་ལ་ཆགས་པ་ཆེ་འབྲིང་བཞི་ཡོད་པས་དེ་དག་མ་སྤངས་བར་བྱང་ཆུབ་ཀྱི་ལམ་ཡོད་པར་བསྟན་པས་རྒྱུད་སྡེ་བཞིར་གཞག་པའོ། །དང་པོ་ནི། རིག་བྱེད་ཚད་
མར་འདོད་པའི་མུ་སྟེགས་བྱེད། །འདོད་ཁྲོ་གཏི་མུག་ཆ་མཉམ་སྤྱོད་པ་རྣམས། །རིམ་གྱིས་དྲང་ཕྱིར་དེ་དང་རྗེས་མཐུན་པའི། །རྒྱུད་བཞི་གསུངས་པར་ཁ་ཅིག་བཞེད་ཅེས་གྲགས།། ༈ །གཉིས་པ་སངས་རྒྱས་པའི་མཚན་ཉིད་ཀྱི་ཐེག་པ་ལ་གྲུབ་མཐའ་མི་འདྲ་
བ་བཞི་ཡོད་པས་དེ་དང་ལུང་སྒོ་བསྟུན་གྱི་དབང་དུ་བྱས་ཏེ་ལྷའི་བསྐྱེད་ཆོག་མི་འདྲ་བ་བཞིས་རྒྱུད་སྡེ་བཞིར་གཞག་པ་ནི། །རང་སྡེ་གནས་མ་བུ་རྣམས་ཕུང་པོ་ལས། །གཅིག་དང་ཐ་དད་བརྗོད་མེད་བདག་འདོད་ལྟར། །བདག་དང་རས་བྲིས་གཉིས་ཀ་མ་ཡིན་པའི། །
ཡེ་ཤེས་སེམས་པར་འདོད་པ་བྱ་བའི་རྒྱུད། །བྱེ་མདོ་རྡུལ་ཕྲན་ཕྱོགས་ཀྱི་ཆ་མེད་དང་། །ཤེས་པ་སྐད་ཅིག་ཆ་མེད་བདེན་འདོད་ལྟར། །དམ་ཡེ་སོ་སོར་འདོད་པ་སྤྱོད་པའི་རྒྱུད། །རང་རྒྱལ་གཟུང་ཡུལ་བདེན་པར་མི་འདོད་ཀྱང་། །འཛིན་བྱེད་ཤེས་པ་
བདེན་པར་སྨྲ་བ་ལྟར། །དམ་ཡེ་བསྲེས་ནས་སླར་ཡང་ཡེ་ཤེས་པ། །གཤེགས་པར་འདོད་པ་རྣལ་འབྱོར་རྒྱུད་ཀྱི་ལུགས། །དབུ་སེམས་གཟུང་འཛིན་གཉིས་མེད་འདོད་པ་ལྟར། །དམ་ཡེ་དབྱེར་མེད་འདོད་པ་བླ་མེད་དེ། །བསྐྱེད་ཆོག་རྣམ་བཞིས་རྒྱུད་
373
དྲུ ག་ཚུལ་རྒྱན་



བཞིར་ངེས་སོ་ཞེས། །སྔོན་བྱོན་ཆེན་པོ་འགའ་ཡིས་བཞེད་པར་གྲགས།། ༈ །གསུམ་པ་འདོད་ཁམས་ཀྱི་སེམས་ཅན་རྣམས་ལ་ཆགས་པ་ཆེ་འབྲིང་བཞི་ཡོད་པས་དེ་དག་མ་སྤངས་པར་བྱང་ཆུབ་ཀྱི་ལམ་ཡོད་པར་བསྟན་པས་རྒྱུད་སྡེ་བཞིར་གཞག་པ་ནི། བལྟ་དགོད་
འཁྱུད་དང་གཉིས་ཀྱིས་གཉིས་སྤྲད་པས། །འཕོ་ཆགས་ཚིམ་པའི་འདོད་ཁམས་སེམས་ཅན་ལ། །དེ་དེའི་བདེ་བ་ཙམ་ཞིག་རྗེས་གནང་བའི། །རྒྱུད་བཞིར་འདོད་པ་འཐད་ལྡན་ལེགས་པའི་ལུགས།། ༈ །གཉིས་པ་གྲངས་དང་གོ་རིམ་ངེས་པ་ནི། དམན་
འབྲིང་མཆོག་དང་ཆེས་མཆོག་གདུལ་བྱ་བཞིས། །རྒྱུད་ཆེན་རྣམ་བཞིར་གྲོངས་དང་གོ་རིམ་ངེས།། ༈ །གསུམ་པ་མིང་དོན་ནི། ལུས་ངག་བྱ་དང་གཉིས་ཀ་ཆ་མཉམ་སྤྱོད། །ཏིང་འཛིན་གཙོར་བྱེད་ཏིང་འཛིན་གོང་ན་མེད། །སྟོན་ཕྱིར་བྱ་སྤྱོད་རྣལ་འབྱོར་
བླ་མེད་ཟེར།། ༈ །བཞི་པ་དེ་ལ་རྩོད་པ་སྤང་བ་ལ་གཉིས། གསུམ་དང་ལྔ་དང་དྲུག་ཏུ་འདོད་པ་མི་འགལ་བར་བསྟན་པ་དང་། བཞིར་ངེས་པའི་འཐད་པའོ། །དང་པོ་ནི། བླ་མེད་ཡོ་གར་བསྡུས་ནས་རྒྱུད་གསུམ་དུ། །ཡོ་གའི་སྲོལ་འབྱེད་ཀུན་སྙིང་ལ་སོགས་
བཞེད༑ །དེ་དག་ཕྱི་དང་གསང་བའི་རྒྱུད་ཅེས་གསུངས། །བཞི་རུ་བཞེད་རྣམས་ཕྱི་ནང་གསང་བར་འདོད། །དེ་བཞིན་ལྔ་དང་དྲུག་ཏུ་འདོད་རྣམས་ཀྱང་། །དབྱེ་བསྡུ་ཙམ་ལས་དོན་ལ་མི་འགལ་ཡང་།། ༈ །གཉིས་པ་བཞིར་ངེས་པའི་འཐད་པ་ནི། གང་
ཟག་དབང་དང་ལམ་བཞིའི་གཏན་ཚིགས་ཀྱིས། །རྒྱུད་བཞིར་ཚད་ལྡན་མཁས་ལ་གྲགས་ཤིང་གྲུབ།། ༈ །གཉིས་པ་བྱེ་བྲག་ཏུ་རྣལ་འབྱོར་བླ་ན་མེད་པའི་རྒྱུད་སྡེའི་དབྱེ་བ་ལ་གསུམ། ཐབས་ཤེས་གཉིས་སུ་མེད་པའི་རྒྱུད་གསུམ་དུ་དབྱེ་བ་དང་། དེ་གསུམ་གྱི་ཁྱད་པར་
374



བདུན་
༄༅། །དང་། ཁྱད་པར་དེ་ལྡན་གྱི་རྒྱུད་གཏན་ལ་དབབ་པའོ། །དང་པོ་ནི། རྣལ་འབྱོར་ཆེ་ལ་ཐབས་ཤེས་གཉིས་མེད་གསུམ། ༈ །གཉིས་པ་དེ་གསུམ་གྱི་ཁྱད་པར་ནི། དེ་ཡི་ཁྱད་པར་གླེང་གཞིའི་ཡི་གེ་དང་། །བསྐྱེད་རིམ་ལྷ་དང་
།དང་། ཁྱད་པར་ད་ལྡནསྩརྒྱུར་7ན་
རྫོགས་རིམ་རྣམ་པ་གཉིས། །རྗེས་སྤྱོད་རྣམ་དག་རྒྱུད་ཀྱིས་གདུལ་བྱ་རྣམས། །རིམ་བཞིན་མང་ཉུང་ཕོ་མོ་ཐབས་ཤེས་སོགས། །གང་གང་གཙོ་ཆེ་ཐབས་དང་ཤེས་རབ་སྟེ། །དེ་དེ་གཉིས་ཀ་ལྡན་ན་གཉིས་མེད་རྒྱུད། །ཡིན་ཕྱིར་དགེས་རྡོར་གཉིས་མེད་
རྒྱུད་དུ་གྲུབ། །འདི་དག་ཅུང་ཟད་རགས་པའི་འཇོག་བྱེད་དེ། །དོན་གྱིས་འདུས་པ་སོགས་ཀྱང་གཉིས་མེད་དུ། །བྱང་ཆུབ་སེམས་དཔའི་འགྲེལ་པ་ཆེ་ལས་བཤད། །དེ་ཕྱིར་འདི་ལ་ཀླན་ཀའི་གོ་སྐབས་ཅི།། ༈ །གསུམ་པ་ཁྱད་པར་དེ་ལྡན་གྱི་རྒྱུད་གཏན་ལ་
དབབ་པ་ལ་གཉིས། རྒྱུད་སྤྱིའི་ངེས་ཚུལ་དང་། བྱེ་བྲག་ཏུ་ཀྱེ་རྡོ་རྗེའི་རྒྱུད་གཏན་ལ་དབབ་པའོ། །དང་པོ་ལ་བཞི། རྩ་བཤད་ཀྱི་ཁྱད་པར་དང་། བཞུགས་ཚུལ་དང་། མདོ་རྒྱས་དང་། གཞུང་ཚད་བསྟན་པའོ། །དང་པོ་ནི། རྒྱུད་གང་སྔོན་འབྱུང་བཤད་གཞི་རྩ་རྒྱུད་དེ། །
ཕྱིས་བྱུང་འཆད་བྱེད་རྒྱུད་རྣམས་བཤད་རྒྱུད་ཡིན། །རྩ་བའི་རྒྱུད་ལ་རྒྱས་བསྡུས་རྣམ་པ་གཉིས། །བཤད་རྒྱུད་ཐུན་མོང་ཐུན་མོང་མིན་པར་གནས། །འདི་ལ་གསལ་བར་བྱེད་དང་ཁ་སྐོང་དང་། །ཅུང་ཟད་ཚུལ་མི་འདྲ་དང་དོན་བསྡུས་དང་། །ཆ་མཐུན་
ག ངེས་བྱེད་ཚིག་དོན་རྣམ་ཕྱེ་བས། །བཤད་པའི་རྒྱུད་དུ་འགྱུར་ཚུལ་རྣམ་དྲུག་ལས། །འཇོག་བྱེད་ཕལ་ཆེར་ཚང་ན་རྩ་བཤད་ཡིན།། ༈ །གཉིས་པ་བཞུགས་ཚུལ་ནི། རྒྱུད་ཀུན་གཞི་ལམ་འབྲས་གསུམ་སྐྱེ་རིམ་དང་། །དེ་ལས་ལྡོག་པ་གང་ཟག་གཞུག་རིམ་
375
ཚུ
ལ་རྒྱན་



དང་༑ །རང་དགར་འཇུག་པ་དགག་ཕྱིར་དཀྲུགས་པ་སྟེ། །བཞུགས་ཚུལ་རྣམ་པ་གསུམ་དུ་ཕལ་ཆེར་ངེས།། ༈ །གསུམ་པ་མདོ་རྒྱས་ནི། མདོ་རྒྱས་ཚིག་དང་དོན་གྱི་རྣམ་པ་གཉིས།། ༈ །བཞི་པ་གཞུང་ཚད་ནི། སྡེབ་སྦྱོར་ཚིགས་བཅད་རྐང་བཞི་པར་
ངེས་ཀྱང་། །ལུང་ལ་ཚིགས་བཅད་རྐང་པ་གཉིས་པ་ནས། །བརྩམས་ཏེ་དྲུག་པའི་བར་དུ་བཤད་པས་ན། །དེ་དང་མཐུན་པས་ཚིགས་སུ་བཅད་རྣམས་བགྲང་། །ཚིག་ལྷུག་ཚེགས་བར་དགུ་ལ་རྐང་པ་དང་། །དེ་བཞི་ཚིགས་བཅད་གཅིག་ཏུ་བྱས་ལ་
, བགྲང༌།། ༈ །གཉིས་པ་ཀྱེ་རྡོ་རྗེའི་རྒྱུད་བྱེ་བྲག་ཏུ་གཏན་ལ་དབབ་པ་ལ་བཞི། རྩ་བཤད་ཀྱི་ཁྱད་པར། བཞུགས་ཚུལ། མདོ་རྒྱས། གཞུང་ཚད་དོ། །དང་པོ་ལ་གཉིས། རྩ་རྒྱུད་དང་། བཤད་རྒྱུད་དོ། །དང་པོ་ནི། དགེས་རྡོར་རྩ་རྒྱུད་རྒྱས་པ་འབུམ་ལྔ་སྟེ། །བརྟག་
པ་སོ་གཉིས་ལེའུ་སུམ་ཁྲི་པ། །རྩ་རྒྱུད་བསྡུས་པ་བརྟག་པ་གཉིས་པ་ཡིན། །འདི་ཡི་ངོས་འཛིན་འདོད་ཚུལ་མང་ཡོད་ཀྱང་། །འབུམ་ལྔའི་མངོན་རྟོགས་བསྡུས་པ་ཕྱི་མ་གཉིས། །ལོགས་སུ་ཕྱུང་བར་འཇིགས་བྲལ་ཡབ་སྲས་བཞེད། །འདི་ཡི་ཤེས་བྱེད་གི
འབུམ་ཕྲག་ལྔ་པ་ཡི། །ཚིག་དོན་བསྡུས་པ་རྡོ་རྗེ་གུར་གྱིས་སྟོན། །འབུམ་བདུན་ཞེས་པ་གཙོ་བོ་རྩ་རྒྱུད་དེ། །རྩ་བཤད་གཉིས་ཀྱིས་ཕྱེ་བའི་རྩ་རྒྱུད་མིན། །ཐིག་ལེ་སྐོར་དང་ར་ལི་སྐོར་གསུམ་རྣམས། །འབུམ་ལྔ་ལས་འཕྲོས་ཕྱི་མའི་རྒྱུད་དུ་
བཞེད།། ༈ །གཉིས་པ་བཤད་རྒྱུད་ལ་གཉིས་ལས། ཐུན་མོང་མ་ཡིན་པའི་བཤད་རྒྱུད་ནི། ཐུན་མོང་མིན་པའི་བཤད་རྒྱུད་རྡོ་རྗེ་གུར། རྩ་རྒྱུད་རྒྱས་བསྡུས་ཁོ་ན་གསལ་བྱེད་ཡིན།། ༈ །གཉིས་པ་ཐུན་མོང་གི་བཤད་རྒྱུད་ནི། གཞན་དང་ཐུན་མོང་བཤད་རྒྱུད་



བརྒྱུད་
༄༅།, །སམྦུ་ཊ། །འདི་ཡིས་རྒྱུད་སྡེ་འབུམ་ཕྲག་སུམ་ཅུ་དྲུག །གསལ་བར་བྱེད་ཅེས་འབྱོར་པའི་དབང་པོ་བཞེད། །ད་ལྟ་དངོས་སུ་གཞན་ལ་ཕན་འདོགས་པ། །བརྟག་གཉིས་གུརདང་མཉམེསྦྱོར་སྒྱུ་དྲྭ་དང་། །རྡོ་རྗེ་གན་བཞི་
མནྡྷ་ཨོཾ་སདང་། །དགོངས་ལུང་མ་གཏོགས་འདུས་པའི་རྒྱུད་ཆེན་བཞི། །རྣལ་འབྱོར་གསང་མཐའི་རྩ་བཤད་རྣམ་པ་ལྔ། །དེ་ཉིད་འདུས་པ་རྡོ་རྗེ་རྩེ་མོ་སྟེ། །ཟབ་དོན་གཅེས་པ་བསྡུས་པ་བཅུ་བདུན་ཡིན། །འཇིགས་བྱེད་རྟོག་བདུན་སྒྲོལ་མ་རྒྱ་མཚོ་
སོགས༑ །ལས་ཚོགས་རབ་འབྱམས་སྟོན་པའི་རྒྱུད་མང་དང་། །རྒྱུད་སྡེ་བདུན་ཅུ་རྩ་གཉིས་ཞེས་གྲགས་པ། །ཀུན་ཀྱང་རྒྱུད་འདིས་གསལ་བར་བྱེད་ཅེས་གསུངས།། ༈ །གཉིས་པ་བཞུགས་ཚུལ་ནི། རྩ་བཤད་རྣམ་གསུམ་གང་ཟག་གཞུག་རིམ་
དང་༑ །དཀྲུགས་དང་སྐྱེ་པའི་རིམ་པར་རིམ་བཞིན་གནས།། ༈ །གསུམ་པ་མདོ་རྒྱུས་ནི། རྩ་རྒྱུད་གླེང་གཞིས་མདོར་བསྟན་དང་པོས་རྒྱས། །བརྟག་པ་ཕྱི་མས་ཤིན་ཏུ་རྒྱས་པར་བཤད། །གུར་ནི་ལེའུ་དང་པོས་མདོར་བསྟན་ནས། །ལེའུ་ལྷག་མ་བཅུ་ པོའི
བཞིས་རྒྱས་པར་བཤད། །ཁ་སྦྱོར་གླེང་གཞིས་མདོར་བསྟན་མཚན་དོན་གྱིས། །ཅུང་ཟད་རྒྱུས་དང་དང་པོས་རྒྱས་པར་བཤད། །བརྟག་པ་ལྷག་པ་རྣམ་དགུས་ཤིན་ཏུ་རྒྱས། །ཕྱི་མའི་རྒྱུད་ཀྱིས་ཚིག་དོན་ཕྱེ་སྟེ་བཤད།། ༈ །བཞི་པ་གཞུང་ཚད་ནི། རྩ་
རྒྱུད་ཚིགས་བཅད་བདུན་བརྒྱ་ལྔ་བཅུ་སྟེ། །འདི་ཡི་མཇུག་ན་རྫས་སྦྱོར་སོགས་སྟོན་པའི། །ཚིགས་བཅད་ཉེར་བདུན་འཁོར་གྱི་ཡི་རངས་བཅས། །འབུམ་ཕྲག་ལྔ་པའི་མཇུག་ན་ལྷག་མར་བཞུགས། །བཤད་རྒྱུད་རྡོ་རྗེ་གུར་ལ་སྟོང་ཉེར་ལྔ། །ཁ་སྦྱོར་
ཚུ ལ་རྒྱུན་



ཉེས་སྟོང་བརྒྱད་བརྒྱ་ཕྱེད་བཞི་ཡིན།། ༈ །གསུམ་པ་རྒྱུད་སྡེ་རྣམས་ཀྱི་ཚད་བསྟན་པ་ནི། ཚུལ་ཆེན་སྔགས་ཀྱི་ཐེག་པ་བསམ་ཡས་ཀྱང་། །ཡེ་ཤེས་རྡོ་རྗེ་ཀུན་ལས་བཏུས་པ་ལས། །རྟོག་དང་བྱ་སྤྱོད་གཉིས་ཀ་ཐབས་རྒྱུད་རྣམས། །སྟོང་ཕྲག་སུམ་ཅུ་རྩ་
བཞིར་བསྡུས་ཏེ་བསྟན། །སྡོམ་པ་འབྱུང་བར་ཐབས་རྒྱུད་བྱེ་བ་ཕྲག །དྲུག་དང་མ་རྒྱུད་བྱེ་བ་ཕྲག་བཅུ་དྲུག །ཕར་ཕྱིན་དུང་ཕྱུར་ལྔ་དང་ས་ཡ་གཅིག །ཐེག་དམན་དུང་ཕྱུག་ཕྲག་བརྒྱད་ཡིན་པར་བཤད། །འདི་དག་སོ་སོའི་མཚན་གྱི་གྲངས་ངེས་ཏེ། །
ཚིགས་སུ་བཅད་པའི་གྲངས་ངེས་དེ་ལས་ལྷག །ཆོས་ཕུང་བརྒྱད་ཁྲི་བཞི་སྟོང་ཞེས་བཤད་པ། །ཉན་ཐོས་མོས་པ་དམན་རྣམས་དྲང་ཕྱིར་ཏེ། །ཐེག་ཆེན་ལུགས་ལ་དབྱེ་བ་བསམ་མི་ཁྱབ།། ༈ །སྤྱི་དོན་གཉིས་པ་རྡོ་རྗེ་ཐེག་པའི་བྱུང་ཚུལ་རྣམ་པར་གཞག་པ་ལ་
# གཉིས༑ གཞན་གྱི་ལོག་རྟོག་དགག་པ་དང་། ཐེག་ཆེན་ཐུན་མོང་མ་ཡིན་པའི་འདོད་པའོ། །དང་པོ་ནི། རྫོགས་སངས་རྒྱས་ཀྱིས་མཛད་པ་ཇི་སྙེད་པ། །ཉན་ཐོས་རྣམས་ཀྱིས་རང་རྒྱུད་པར་འདོད་ཅིང་། །ཡོ་གའི་སྲོལ་འཛིན་ཨཱཀྱ་བཤེས་གཉེན་གྱིས། །དཀའ་
ཐུབ་མཛད་པ་ཡན་ཆད་རང་རྒྱུད་པའི། །མཛད་པར་འདོད་ཀྱང་དྲི་མེད་ལུང་གིས་གནོད།། ༈ །གཉིས་པ་ཐེག་ཆེན་ཐུན་མོང་མ་ཡིན་པའི་འདོད་པ་ལ་དྲུག སངས་རྒྱས་པའི་དུས་དང་། གནས་དང་། ཚུལ་ཇི་ལྟར་སངས་རྒྱས་པ་དང་། མཛད་པའི་གཙོ་བོ་
དང་༑ སངས་རྒྱས་ཀྱི་མཛད་པ་མཐའ་ཡས་པའི་ཚུལ་གྱིས་བཤད་པ་དང་། བྱེ་བྲག་ཏུ་མི་མཇེད་འཇིག་རྟེན་གྱི་ཁམས་སུ་སྤྲུལ་པའི་སངས་རྒྱས་བྱོན་པའི་དུས་ལ་སོགས་པ་བཤད་པའོ། །དང་པོ་ནི། སྐྱོན་མེད་བླ་མ་རྣམས་ཀྱི་བཞེད་སྲོལ་ནི། །གྲངས་མེད་བསྐལ་པའི་སྔོན་དུ་
374
ཏུས་



དགུ་
༄༅། །རྫོགས་སངས་རྒྱས།། ༈ །གཉིས་པ་གནས་ནི། དེ་ཡི་གནས་ནི་སྟུག་པོ་བཀོད་པ་སྟེ། །མི་མཇེད་འཇིག་རྟེན་ཁམས་སོགས་དུ་མ་ཞིག །ནང་དུ་ཚུད་པ་མེ་ཏོག་རྒྱན་གྱིས་བརྒྱན། །དེ་འདྲ་དུ་མ་ནང་དུ་ཚུད་པ་ནི། །རྒྱ་མཚོ་
ཞེས་བྱ་ལོངས་སྐུའི་ཕྱག་ན་གནས། །དེ་བཞིན་གཤེགས་དེ་འཁོར་གྱི་བྱང་སེམས་བཅས། །བཞུགས་པའི་གནས་དེ་འོག་མིན་སྟུག་པོའི་ཞིང་། །དེ་ཡི་ནང་ཚུད་མཐའ་དག་སྤྲུལ་སྐུའི་གནས། །ཡིན་ཕྱིར་གདུལ་བྱའི་བསམ་པ་ཇི་ལྟ་བར། །སོ་སོའི་
གནས་སུ་སྤྲུལ་སྐུའི་མཛད་པ་སྟོན། །རྒྱལ་རྣམས་ཆོས་ཀྱི་སྐུ་ལས་མ་གཡོས་ཤིང་། །ཆོས་སྐུ་ནམ་མཁའི་དབྱིངས་བཞིན་རྟག་བཞུགས་ལ། །དེ་ཡི་སྨོན་ལམ་མཛད་པ་བསམ་ཡས་ཕྱིར། །རྒྱལ་བའི་ཞིང་ཁམས་ཚད་ཀྱང་མཐའ་ཡས་མོད། །དེ་ལྟར་
à བཤད་འདི་ལོངས་སྤྱོད་རྫོགས་པའི་སྐུའི། །འཁོར་དུ་གཏོགས་པའི་ས་བཅུའི་བྱང་སེམས་ཀྱིས། །སེམས་ཅན་སྨིན་དང་ཞིང་ཁམས་དེ་ཙམ་ཞིག །ལེགས་སྦྱངས་དབང་གིས་སྣང་བར་འགལ་བ་མེད། །འདི་ཡི་འཐད་པ་སྐྱོན་མེད་རིག་ལས་
བཙལ།། ༈ །གསུམ་པ་ཚུལ་ཇི་ལྟར་སངས་རྒྱས་པ་ལ་གཉིས། ཕྱིའི་མངོན་བྱང་ལྟར་བགྲོད་པ་དང་། ནང་གི་མངོན་བྱང་ལྟར་བགྲོད་པའོ། །དང་པོ་ལ་གཉིས། སྟོན་པ་སངས་རྒྱས་པའི་ཚུལ་དངོས་དང་། དེ་སྐུ་གསུམ་རོ་གཅིག་ཏུ་གྲུབ་པའི་ཚུལ་ལོ། །དང་པོ་ནི། གནས་
དེར་རྒྱལ་སྲས་མི་གཡོའི་བསམ་གཏན་ལ། །ཞུགས་ཚེ་རྒྱལ་བ་རྣམས་ཀྱིས་ཡོངས་བསླངས་ནས། །དེ་བཞིན་གཤེགས་པ་ཀུན་གྱིས་གསུང་གཅིག་ཏུ། །ཕྱི་ཡི་མངོན་བྱང་ཞེས་པ་བསྐྱེད་ཆོག་དང་། །རྗེས་སུ་མཐུན་པའི་སྔགས་ཀྱི་ལུང་ཕོག་ཅིང་། །
3༡
ཚུ
ལ་རྒྱུན་



རྒྱུད་སྡེ་ཀུན་བཏུས་
བྱང་ཆུབ་སེམས་དཔའ་དེས་ཀྱང་མཉམ་བཞག་པས། །མངོན་བྱུང་ཡེ་ཤེས་ལྔ་ཡི་རང་བཞིན་གྱིས། །དེ་བཞིན་གཤེགས་སྐུ་བདག་ཉིད་ལགས་པར་མཐོང་། །དེ་ནས་དེ་བཞིན་གཤེགས་ཀུན་ཐུགས་ཞུགས་པས། །སངས་རྒྱས་ཐམས་ཅད་གཅིག་གྱུར་
མངོན་བྱང་ལྔ། །བརྟན་པར་མཛད་པས་དེ་བཞིན་གཤེགས་ཀུན་གྱི། །ཐམས་ཅད་མཉམ་ཉིད་རང་བཞིན་འོད་གསལ་བའི། །ཡེ་ཤེས་འབྱུང་གནས་རྫོགས་པའི་སངས་རྒྱས་འགྱུར། ༈ །གཉིས་པ་དེ་སྐུ་གསུམ་རོ་གཅིག་པར་གྲུབ་པའི་ཚུལ་ནི། དེ་ལྟར་
མངོན་བྱང་ཐོག་མཐས་ཆོས་སྐུ་དང་། །གཉིས་དང་གསུམ་པས་ལོངས་སྤྱོད་རྫོགས་པའི་སྐུ། །བཞི་པས་སྤྲུལ་པའི་སྐུ་མཆོག་གྲུབ་པར་བཤད། །གཞན་དག་དེ་ལྟའི་མངོན་བྱང་གོ་རིམ་སྟེ། །དེ་ནས་ཐུགས་ཀ་ནས་བྱུང་སངས་རྒྱས་ཀྱིས། །དབང་བཞི་
བསྐུར་བས་སྐུ་བཞི་ཐོབ་པར་འདོད། །རྡོ་རྗེ་སེམས་དཔའི་དབང་གིས་ངོ་བོ་ཉིད། །རྡོ་རྗེ་ཆོས་ཀྱིས་ལོངས་སྤྱོད་རྫོགས་པའི་སྐུ། །རྡོ་རྗེ་རིན་ཆེན་དབང་གིས་ཆོས་ཀྱི་སྐུ། །རྡོ་རྗེ་ལས་ཀྱི་དབང་གིས་སྤྲུལ་སྐུ་སྟེ། །གསང་བ་བཞི་ཡི་དབང་གིས་བྱང་ཆུབ་ལཾ
ཐོབ༑ །དེ་ནས་དེ་ལ་མིང་གི་དབང་བསྐུར་བས། །སྐུ་གསུམ་དབྱེར་མེད་རྣམ་སྣང་མཛད་ཆེན་འགྱུར། །དེ་དང་རྣམ་སྣང་ཆོས་དང་ལོངས་སྤྱོད་རྫོགས། །ཆོས་སྐུ་རྡོ་རྗེ་འཆང་གི་དབུགས་དབྱུང་སྟེ། །ལོངས་སྐུ་དེ་བཞིན་གཤེགས་པའི་དབུགས་དབྱུང་
ཟེར༑ །སྤྲུལ་པའི་སྐུ་ལ་གཉིས་ཀ་ཡོད་པར་བཤད།། ༈ །གཉིས་པ་ནང་གི་མངོན་བྱང་ལྟར་བགྲོད་པ་ནི། ཕྱི་ཡི་མངོན་བྱང་བགྲོད་དང་ལྷན་ཅིག་ཏུ། །ནང་གི་མངོན་བྱང་ཉེ་རྒྱུའི་ཐབས་མཁས་ཀྱིས། །ཡུལ་ཆེན་རྣམས་ཀྱི་རླུང་དང་བྱང་ཆུབ་སེམས། །དབུ་



༄༅། །མར་སྟོབས་སུ་གྱུར་ཏེ་རྫོགས་འཚང་རྒྱ། །འདི་ཡི་རྣམ་དབྱེ་རྒྱུད་ཀྱི་མངོན་རྟོགས་ན། །ཇི་ལྟར་བཞུགས་བཞིན་ཕྱོགས་ཙམ་འདིར་ངེས་བྱ།། ༈ །བཞི་པ་མཛོད་པའི་གཙོ་བོ་ཆོས་ཀྱི་འཁོར་ལོ་ཇི་ལྟར་བསྐོར་བའི་ཚུལ་ལ་
གཉིས༑ ངེས་དོན་མི་འགྱུར་བའི་དང་། སོ་སོའི་གནས་སུ་སོ་སོའི་གདུལ་བྱ་ལ་སྤྲུལ་པ་མཆོག་གིས་ཆོས་ཀྱི་འཁོར་ལོ་བསྐོར་བའི་ཚུལ་ལོ། །དང་པོ་ནི། འོག་མིན་གནས་དེར་སྟོན་པ་རྫོགས་སངས་རྒྱས། །ཆོས་དང་ལོངས་སྤྱོད་རྫོགས་སྐུའི་བདག་ཉིད་ཅན། །གང་
དེས་སྤྲུལ་པའི་ཚོགས་དང་རང་རྒྱུད་པའི། །དེ་བཞིན་གཤེགས་དང་ས་བཅུའི་བྱང་སེམས་ཀྱི། །འཁོར་མང་དབུས་སུ་རྟག་པར་ཐེག་ཆེན་གྱི། །ཟབ་རྒྱས་ཆོས་ཀྱི་འཁོར་ལོ་བསྐོར་བར་མཛད།། ༈ །གཉིས་པ་སོ་སོའི་གནས་སུ་སོ་སོའི་གདུལ་བྱ་ལ་སྤྲུལ་པ་
ལྷོ མཆོག་གིས་ཆོས་ཀྱི་འཁོར་ལོ་བསྐོར་བའི་ཚུལ་ནི། ལོངས་སྐུ་འོག་མིན་གནས་ལས་མི་བསྐྱོད་ཀྱང༌། །ཆུ་ནང་ནམ་མཁའི་ཟླ་གཟུགས་སྣང་བ་བཞིན། །ཐ་དད་གནས་སུ་གྲུབ་པའི་གདུལ་བྱ་ལ། །སྤྲུལ་སྐུ་མཆོག་ཏུ་བསྟན་ནས་ཐེག་ཆེན་སྟོན། །སྔགས་ཀྱི་ ཚོ
རྒྱུད་སྡེ་ཀུན་ཀྱང་ཚུལ་དེས་གསུངས།། ༈ །སྤྱི་དོན་ལྔ་པ་སངས་རྒྱས་ཀྱི་མཛད་པ་མཐའ་ཡས་པའི་ཚུལ་སྤྱིར་བསྟན་པ་ནི། དེ་ལྟར་སྟོན་པ་ལོངས་སྐུ་གཅིག་པོ་དེའི། །དམིགས་མེད་ཐུགས་རྗེའི་ཤུགས་དང་སྨོན་ལམ་གྱིས། །ཇི་སྲིད་འཁོར་བ་མ་སྟོངས་དེ་སྲིད་
| དུ༑ །རབ་འབྱམས་ཞིང་གི་གདུལ་བྱ་ཇི་སྙེད་པ། །དེ་སྙེད་མདུན་དུ་ཐབས་ཚུལ་སྣ་ཚོགས་ཀྱིས། །བསམ་ཡས་མཛད་པ་རྒྱུན་མི་འཆད་པར་སྟོན།། ༈ །སྤྱི་དོན་དྲུག་པ་བྱེ་བྲག་མི་མཇེད་འཇིག་རྟེན་གྱི་ཁམས་སུ་སྤྲུལ་པའི་སངས་རྒྱས་བྱོན་པའི་དུས་ལ་སོགས་པ་
བཅུ་ཐམ་པ་
ཚུ
ལ་རྒྱུན་



བཤད་པ་ལ་ལྔ་སྟེ། སྤྲུལ་པའི་སྐུ་ཇི་ལྟར་བྱུང་ཚུལ་དང་། དེ་ལ་འཁོར་ཇི་ལྟར་བྱུང་ཚུལ་དང་། ཆོས་ཀྱི་འཁོར་ལོ་ཇི་ལྟར་བསྐོར་བའི་ཚུལ་དང་། དེའི་བཀའ་བསྡུ་བ་ཇི་ལྟར་བྱས་པའི་ཚུལ་དང་། བྱེ་བྲག་ཏུ་མི་རྣམས་ལ་ཇི་ལྟར་འཕེལ་བའི་ཚུལ་ལོ། །དང་པོ་ནི། ཁྱད་པར་སྤྲུལ་
པའི་སངས་རྒྱས་ཟས་གཙང་སྲས། །འཛམ་བུ་གླིང་འདིར་བསྐལ་པ་བཟང་པོ་ལ། །འཇིག་རྟེན་མཐུན་པར་བྱང་ཆུབ་ཚུལ་བསྟན་ཏེ། །ཐུན་མོང་དག་ཏུ་མཛད་པ་དུ་མ་སྟོན།། ༈ །གཉིས་པ་དེ་ལ་འཁོར་ཇི་ལྟར་བྱུང་བའི་ཚུལ་ལ་གཉིས། སྤྱིར་སྐལ་ལྡན་གྱི་
འཁོར་ཇི་ལྟར་བྱུང་ཚུལ་དང་། འཁོར་གྱི་གཙོ་བོ་སྡུད་པ་པོ་ཇི་ལྟར་བྱུང་ཚུལ་ལོ། །དང་པོ་ནི། དེ་ཡི་འཁོར་དུ་གནས་པའི་རིགས་ཅན་གསུམ། །ཚོགས་ལམ་ཆེན་པོ་ཡན་ལ་གནས་པར་བཤད།། ༈ །གཉིས་པ་འཁོར་གྱི་གཙོ་བོ་སྡུད་པ་པོ་ཇི་ལྟར་བྱུང་ཚུལ་ནི། ཁྱད་
པར་འཁོར་གྱི་གཙོ་བོ་སྡུད་པ་པོ། །སྟོན་པའི་གཉིས་སུ་མེད་པའི་ཡེ་ཤེས་ལས། །གཞན་ངོར་སྤྲུལ་པའི་བྱང་ཆུབ་སེམས་དཔའ་སྟེ། །འོག་མིན་གནས་དང་མེ་ཏོག་རྒྱུན་གྱིས་བརྒྱན། །མི་མཇེད་ཞིང་དང་ཁྱད་པར་མི་ཡི་ངོར། །རིམ་བཞིན་རྡོ་རྗེ་སེམས་
དཔའ་ཀུན་ཏུ་བཟང་། །གསང་བའི་བདག་པོ་ཀུན་དགའ་བོ་ཞེས་གྲགས།། ༈ །གསུམ་པ་ཆོས་ཀྱི་འཁོར་ལོ་ཇི་ལྟར་བསྐོར་ཚུལ་ལ་གཉིས། ཐུན་མོང་བའི་ཆོས་འཁོར་བསྐོར་ཚུལ་དང་། ཐུན་མོང་མ་ཡིན་པའི་ཆོས་འཁོར་བསྐོར་ཚུལ་ལོ། །དང་པོ་ལ་གཉིས། གཞན་གྱི་
ལོག་རྟོག་དགག་པ་དང་། རང་གི་འདོད་པ་བརྗོད་པའོ། །དང་པོ་ནི། རིགས་ཅན་གསུམ་ལ་ཆོས་འཁོར་རིམ་པ་གསུམ། །ཐ་དད་གནས་སུ་རིམ་བཞིན་བསྐོར་མིན་ཡང་
།། ༈ །གཉིས་པ་རང་གི་འདོད་པ་བརྗོད་པ་ནི། སྐུ་གསུང་ཐུགས་ཀྱི་བཀོད་པ་བསམ་ཡས་
382



རྡ
བཅུ་གཅིག་
༄༅། །ཀྱིས། །ཐུན་མོང་ཐུན་མོང་མིན་པའི་གདུལ་བྱ་ལ། །སོ་སོའི་སྣང་ངོར་མདོ་སྔགས་ཆོས་འཁོར་བསྐོར། །དེ་ཕྱིར་སྟོན་པས་ཅིག་ཅར་གསུངས་མོད་ཀྱང་། །གདུལ་བྱའི་མོས་པ་དམན་མཆོག་བྱེ་བྲག་གིས། །ཆོས་འཁོར་
རིམ་དང་ཅིག་ཅར་སོ་སོར་སྣང་། །འོན་ཀྱང་གནས་ཚུལ་ཅིག་ཅར་ཉིད་དུ་ངེས།། ༈ །གཉིས་པ་ཐུན་མོང་མ་ཡིན་པའི་ཆོས་འཁོར་བསྐོར་ཚུལ་ལ་གཉིས། ཇི་ལྟར་བསྐོར་བའི་ཚུལ་དངོས་དང་། དེ་ལ་འགལ་བ་སྤོང་བའོ། །དང་པོ་ནི། གསང་རྒྱུད་མཐའ་དག་གྲུབ་
པའི་གདུལ་བྱ་ལ། །སྤྲུལ་སྐུ་མཆོག་གིས་སྔོན་དུ་གསུངས་ཟིན་ཡང་། །དེ་ཉིད་འདུས་དང་བདེ་མཆོག་མ་གཏོགས་པ། །ཕལ་ཆེར་ཤཱཀྱ་ཐུབ་པ་རང་ཉིད་དང་། །དེ་ཡི་རྣམ་འཕྲུལ་གཞན་གྱིས་བཟླས་ཏེ་གསུངས།། ༈ །གཉིས་པ་དེ་ལ་འགལ་བ་སྤང་བ་ལ་
ཨ།གཉིས༑ གསུངས་པའི་དུས་ལ་འགལ་བ་སྤང་བ་དང་། །སྟོན་པ་ལ་འགལ་བ་སྤང་བའོ། །དང་པོ་ནི། གལ་ཏེ་ཐུབ་པའི་སྔོན་དུ་སྔགས་ཀྱི་ལམ། །ཡོད་ན་འདུས་པའི་རྒྱུད་དང་འགལ་སྙམ་ན། །དེ་ནི་ཆོས་དེའི་ཆེ་བ་བརྗོད་པ་ཙམ། །ཡིན་གྱི་གསང་སྔགས་ཐེག་ཡོ
པ་དུས་གསུམ་གྱི། །སངས་རྒྱས་ཀུན་གྱིས་གསུངས་པ་ངེས་པའི་དོན།། ༈ །གཉིས་པ་སྟོན་པ་ལ་འགལ་བ་སྤང་བ་ནི། འོན་ཀྱང་སྟོན་པའི་ཡེ་ཤེས་གཅིག་ཡིན་ཕྱིར། །ཀྱའི་མཚན་སོགས་འབྱུང་བ་འགལ་བ་མེད།། ༈ །བཞི་པ་དེའི་བཀའ་བསྡུ་བ་བྱས་
སྒྱུ ཚུལ་ལ་གསུམ། ཞར་བྱུང་ཉན་ཐོས་ཀྱི་དང་། ཐེག་པ་ཆེན་པོའི་དང་། གསང་སྔགས་ཀྱི་བསྡུ་བ་ཇི་ལྟར་བྱས་ཚུལ་ལོ། །དང་པོ་ནི། རྒྱལ་བའི་བསྟན་ལ་བསྡུ་བ་རྣམ་གསུམ་ལས། །དང་པོ་དྲི་མེད་ཐེག་པའི་ཕུག་ཅེས་པར། །སྐྱོན་བྲལ་དགྲ་བཅོམ་བརྒྱ་ཕྲག་ལྔ་
ཚུ
ལ་རྒྱུན་



འདུས་ནས། །སྡེ་སྣོད་རྣམ་གསུམ་འཕགས་པ་གསུམ་གྱིས་བསྡུས། །དེ་རྗེས་གཉིས་དང་གསུམ་པའང་རིམ་བཞིན་བྱུང་།། ༈ །གཉིས་པ་ཐེག་པ་ཆེན་པོའི་བསྡུ་བ་ཇི་ལྟར་བྱས་ཚུལ་ནི། དེ་བཞིན་ཐེག་པ་ཆེན་པོའི་མདོ་རྣམས་ཀྱང་། །ལྷོ་ཕྱོགས་དྲི་མེད་
འབྱུང་གནས་ཞེས་བྱ་བར། །བྱང་ཆུབ་སེམས་དཔའི་དགེ་འདུན་བྱེ་བ་ཕྲག །དགུ་བཅུ་འདུས་ནས་བསྡུས་ཞེས་འགའ་ཞིག་བཞེད། །འོན་ཀྱང་ཐེག་ཆེན་མཐའ་དག་སྡུད་པ་པོ། །བྱང་ཆུབ་སེམས་དཔའ་ཕྱག་ན་རྡོ་རྗེ་ཡིན།། ༈ །གསུམ་པ་གསང་སྔགས་
ཀྱི་བསྡུ་བ་ཅི་ལྟར་བྱས་ཚུལ་ལ་གཉིས། གཞན་གྱི་ལོག་རྟོག་དགག་པ་དང་། རང་གི་འདོད་པ་བརྗོད་པའོ། །དང་པོ་ནི། ཁྱད་པར་སྔགས་ཀྱི་ཚུལ་རྣམས་བསྡུས་པའི་ཚུལ། །འདི་ལ་ལོག་པར་རྟོག་པ་གཞན་ཡོད་ཀྱང༌།། ༈ །གཉིས་པ་རང་གི་འདོད་པ་བརྗོད་པ་
ནི༑ སྐྱོན་མེད་བཀའ་དང་བསྟན་བཅོས་དགོངས་པ་ནི། །དེ་བཞིན་གཤེགས་པས་སྤྲུལ་པའི་དཀྱིལ་འཁོར་དུ། །ཨོ་ཌི་ཡ་ནའི་རྒྱལ་པོ་འཁོར་བཅས་རྣམས། །ལེགས་པར་བཅུག་ནས་ཡོངས་སུ་སྨིན་པར་མཛད། །དེ་ཚེ་ཕྱག་ན་རྡོ་རྗེས་རྒྱུད་ཀུན་ལཾ
བསྡུས༑ །ངེས་པའི་དོན་དུ་སྟོན་དང་སྡུད་པ་པོ། །ཐ་དད་མེད་ཀྱང་དམན་ལ་དེ་ལྟར་སྣང་། །སླར་ཡང་གསང་བའི་བདག་པོས་རྒྱུད་སྡེ་ཀུན། །གནས་དེར་རྒྱལ་པོ་འཁོར་དང་བཅས་ལ་བྱིན། །དེ་ནས་འཇིག་འཆགས་དབང་གིས་ཡུལ་ཕྱོགས་དེ། །རྒྱ་
མཚོར་གྱུར་པའི་ཀླུ་རྣམས་སྨིན་མཛད་དེ། །རྒྱུད་ཀུན་ཡི་གེར་བྲིས་ནས་གླེགས་བམ་རྣམས། །ལག་འགྲོའི་ཚོགས་ལ་བྱིན་ནས་རྒྱས་པར་མཛད།། ༈ །ལྔ་པ་བྱེ་བྲག་ཏུ་མི་རྣམས་ལ་ཇི་ལྟར་འཕེལ་བའི་ཚུལ་ནི། དེ་རྗེས་ཀླུ་ལས་གྱུར་པའི་དཔའ་བོ་དང་། །



།མཁའ་འགྲོ་རྣམས་ལས་བི་སུ་ཀལྤ་སོགས། །གྲུབ་པའི་སློབ་དཔོན་རྣམས་ཀྱིས་ལེགས་བླངས་ཏེ། །འཕགས་པའི་ཡུལ་དང་གངས་རིའི་ཁྲོད་འདིར་ཡང་། །སྐྱེས་མཆོག་རྣམས་ཀྱིས་ཡོངས་སུ་དར་བར་མཛད།། ༈ །
འདིར་སྨྲས་པ། རྣམ་གཞག་གོང་མའི་བཞེད་གཞུང་ཇི་བཞིན་དུ། །རྣམ་དཔྱོད་ཡངས་པའི་བློ་ཡིས་ངེས་བྱས་ཏེ། །རྣམ་དབྱེ་ལེགས་པར་བགྱིས་པའི་དགེ་བ་དེ། །རྣམ་མཁྱེན་ཆོས་ཀྱི་རྒྱལ་པོ་ཐོབ་ཕྱིར་བསྔོ། །རྒྱུད་སྡེ་སྤྱིའི་རྣམ་པར་གཞག་པའི་དོན་
བསྡུས་པ་སྟེ། རིམ་པར་ཕྱེ་བ་དང་པོའོ།། ༈ །།མཚན་དཔེའི་རྒྱན་གྱིས་མངའ་མདངས་རབ་གསལ་བའི། །མཚན་རྟོག་ཉེར་ཞི་དེ་ལ་ཕྱག་བགྱིས་ནས། །མཚན་ཙམ་ཤེས་པས་རྒྱུད་ཀྱི་དོན་རྟོགས་པའི། །མཚན་དོན་མཁས་པའི་སྲོལ་བཞིན་
བཤད་ཀྱིས་ཉོན།། ༈ །སྤྱི་དོན་གཉིས་པ་རྒྱུད་ཀྱི་མཚན་དོན་ལ་གཉིས། བརྗོད་བྱ་དོན་གྱི་རྒྱུད་དང་། རྗོད་བྱེད་སྒྲའི་རྒྱུད་བསྟན་པའོ། །དང་པོ་ལ་གཉིས། དངོས་དང་། ཞར་བྱུང་ངོ་། །དང་པོ་ལ་ལྔ་སྟེ། སྤྱིར་རྒྱུད་ཅེས་བྱ་བ་ཙམ་གང་ཡིན་པ་དང་། དེ་ལ་གསུམ་དུ་དབྱེ་བ་
དང་། གསུམ་པོའི་ངེས་ཚིག་རྣམ་པར་གཞག་པའི་ཚུལ་དང་། རྒྱུད་སོ་སོའི་མཚན་ཐབས་ཤེས་ལ་སོགས་པར་གཞག་པ་དང་། རྒྱལ་པོ་ལ་སོགས་པར་གཞག་པའོ། །དང་པོ་ནི། རང་སེམས་གཉིས་སུ་མེད་པའི་ཡེ་ཤེས་མཆོག །གང་དེའི་རང་བཞིན་བརྗོད་པ་ཀུན་བྲལ་
ཡང་༑ །མཚན་ཉིད་གསལ་ཞིང་རིག་པ་རྒྱུན་ཆགས་པ། །དེ་ལ་བརྗོད་བྱ་དོན་གྱི་རྒྱུད་ཅེས་བྱ། །འགའ་ཞིག་དབྱིངས་ཀྱི་ངོས་ནས་དོན་རྒྱུད་ཅེས། །སྨྲ་པོ་དེ་དག་བརྗོད་བྲལ་ཆོས་ཀྱི་དབྱིངས། །བརྗོད་བྱར་བསྒྲུབ་པ་གད་མོའི་གནས་མིན་ནམ།། ༈ །
་་་་་་་་་་
་་་་



གཉིས་པ་དེ་ལ་གསུམ་དུ་དབྱེ་བ་ནི། གཞི་ལམ་འབྲས་གསུམ་ངོ་བོ་དབྱེར་མེད་ཀྱང་། །གནས་སྐབས་ལྡོག་ཚུལ་དབྱེ་བས་རྣམ་པ་གསུམ།། ༈ །གསུམ་པ་དེ་དག་གི་ངེས་ཚིག་ལ་གསུམ། རྒྱུ་རྒྱུད་དང་། ཐབས་རྒྱུད་དང་། འབྲས་རྒྱུད་ཀྱི་ངེས་ཚིག་གོ །དང་པོ་
ནི༑ གདོད་ནས་སྤྲོས་བྲལ་དྲི་བཅས་རང་གི་སེམས། །རྐྱེན་གྱིས་འབྲས་བུ་སྐྱེ་རུང་རྒྱུ་རྒྱུད་དེ།། ༈ །གཉིས་པ་ཐབས་རྒྱུད་ཀྱི་ངེས་ཚིག་ནི། རྒྱུ་དེ་འབྲས་བུར་འབྱིན་བྱེད་རྐྱེན་གྱི་ཆོས། །སྨིན་གྲོལ་ལམ་གྱི་ཉམས་ལེན་ཐབས་ཀྱི་རྒྱུད།། ༈ །གསུམ་པ་
འབྲས་རྒྱུད་ཀྱི་ངེས་ཚིག་ནི། ཐབས་དེས་གློ་བུར་དྲི་མ་ཀུན་སྦྱངས་ནས། །ཡོན་ཏན་མངོན་དུ་གྱུར་པ་འབྲས་རྒྱུད་ཡིན།། ༈ །བཞི་པ་རྒྱུད་སོ་སོའི་མཚན་ཐབས་དང་ཤེས་རབ་ལ་སོགས་པར་གཞག་པ་ལ་གཉིས། སྤྱིར་བསྟན་པ་དང་། བྱེ་བྲག་ཀྱི་རྡོ་རྗེའི་མཚན་དོན་
ནོ༑ །དང་པོ་ནི། བྱེ་བྲག་སོ་སོའི་རྒྱུད་ཀྱི་མཚན་རྣམས་་འུན། །ཕལ་ཆེར་རྫོགས་སངས་རྒྱས་ཀྱི་ཡེ་ཤེས་ལས། །བརྩམས་ཏེ་བཏགས་ནས་ཤུགས་ཀྱིས་གཞན་གཉིས་ལའང་། །འབྲས་བུའི་མཚན་གྱིས་བཏགས་པ་ཤིན་ཏུ་མང་། །འགའ་ཞིག་ཐབས་དང་ལཾ
འབྲས་བུ་ལས་བཏགས་ཤིང་། །དེ་བཞིན་ཞུ་བ་པོ་དང་གཟུང་ཚད་སོགས། །རྗོད་བྱེད་སྒོ་ནས་བཏགས་པའང་འགའ་ཞིག་མཐོང་།། ༈ །གཉིས་པ་བྱེ་བྲག་ཀྱེ་རྡོ་རྗེའི་མཚན་དོན་ནི། ཁྱད་པར་དགེས་པ་རྡོ་རྗེའི་རྒྱུད་རྣམས་ནི། །སེམས་ཅན་དོན་ལ་དགེས་
པའི་སྙིང་རྗེ་དང་། །དམིགས་མེད་ཤེས་རབ་མཆོག་གི་རྡོ་རྗེ་ཆེ། །གཉིས་མིན་ཟུང་དུ་འཇུག་པ་འབྲས་རྒྱུད་མཚན། །ཡིན་ཕྱིར་གཞུང་ལམ་རྒྱུ་ལའང་དེ་སྒྲས་བསྟན། །རང་བཞིན་དགེས་རྡོར་གསལ་སྟོང་ཟུང་འཇུགརྒྱུ། །ཉམས་ལེན་དགེས་རྡོར་ཐབས་



།ཤེས་ཟུང་འཇུག་ལམ། །འབྲས་བུ་དགས་རྡོར་སྐུ་གཉིས་ཟུང་འཇུག་རྣམས། །ངོ་བོ་དབྱེར་མེད་ཡོན་ཏན་གནས་གྱུར་ཉིད། ༈ །ལྔ་པ་དེ་རྒྱལ་པོ་ལ་སོགས་པར་གཞག་པ་ནི། རྒྱུ་རྒྱུད་རང་བཞིན་རྟོག་པས་མི་རྫི་ཞིང་། །ཐབས་
རྒྱུད་གློ་བུར་རྣམ་རྟོག་སྤོང་བར་བྱེད། །འབྲས་རྒྱུད་གློ་བུར་རྣམ་རྟོག་ལས་གྲོལ་ཕྱིར། །རྒྱུད་ཀྱི་རྒྱལ་པོ་ཞེས་བྱར་མཚན་གྱིས་བཏགས།། ༈ །གཉིས་པ་ཞར་བྱུང་ནི། དེ་བཞིན་ཡང་དག་སྦྱོར་བའང་འབྲས་བུའི་མཚན། །འཕགས་པ་རྡོ་རྗེ་གུར་གྱི་རྒྱུད་
ཅེས་པ། །སྤང་བྱ་སྡིག་པའི་ཕྱོགས་ལས་རིང་འཕགས་ཤིང་། །ཆོས་སྐུ་མཁའ་ལྟར་མི་རྟོག་མཁའ་མཉམ་འགྲོ། །གཟུགས་སྐུ་རྫུ་འཕྲུལ་བཀོད་པས་མཁར་འགྲོ་ཞིང་། །རྡོ་རྗེ་དམིགས་པ་མེད་པའི་ཤེས་རབ་དང་། །གུར་ནི་ཕན་ཚུན་ཁྱབ་པའི་ཡེ་ཤེས་
ཉྙོ ཆེ༑ །བརྟག་པ་ཞེས་བྱ་རྟོག་པས་བཏགས་པ་སྟེ། །གཙོ་ཆེར་འབྲས་བུའི་ངོས་ནས་བཏགས་པ་ཡིན།། ༈ །སྤྱི་དོན་གཉིས་པ་རྗོད་བྱེད་སྒྲའི་རྒྱུད་ལ་གཉིས། སྒྲརྒྱུད་དངོས་དང་། དེ་ལས་བྱུང་བའི་དགོས་འབྲེལ་ལོ། །དང་པོ་ལ་གཉིས། ཐེག་ཆེན་ཐུན་མོང་ལ་གྲགས་
པ་དང་། ཐུན་མོང་མ་ཡིན་པ་ལ་གྲགས་པའོ། །དང་པོ་ལ་གསུམ། རྗོད་བྱེད་མཚན་ཉིད་པ་དང་། བཏགས་པ་བ་དང་། དེ་ལ་རྩོད་པ་སྤོང་བའོ། །དང་པོ་ནི། བརྗོད་བྱ་རྒྱུད་གསུམ་སྟོན་པའི་རྗོད་བྱེད་ཀྱི། །མིང་ཚིག་ཡི་གེའི་རྣམ་པ་རྣམ་རིག་ལ། །སྒྲ་དོན་འདྲེས་མར་
# སྣང་བ་གང་ཡིན་པ། །དེ་ནི་རྗོད་བྱེད་སྒྲ་རྒྱུད་མཚན་ཉིང པ།། ༈ །གཉིས་པ་སྒྲ་རྒྱུད་བཏགས་པ་བ་ནི། སྒྲ་རྒྱུད་བློ་ལ་གནས་པའི་འབྲས་བུ་དང་། །དོན་དེ་རྒྱུད་ལ་སྐྱེད་པའི་གྲོགས་ཡིན་ཕྱིར། །སྐྱེ་འཕགས་ཉན་བཤད་བྱེད་པའི་ངག་ཚིག་དང་། །གླེགས་
387
བཅུ་གསུམ་ཚུ ལ་རྒྱུན་



ག
བམ་ལ་སོགས་སྒྲ་རྒྱུད་བཏགས་པ་བ།། ༈ །གསུམ་པ་རྩོད་པ་སྤང་བ་ནི། མིང་ཚིག་ཡི་གེ་གཟུགས་སམ་འདུ་བྱེད་དུ། །མངོན་པའི་གཞུང་ལས་བཤད་ཕྱིར་སྒྲ་ཡི་རྒྱུད། །རྣམ་རིག་སྣང་བར་འཇོག་པ་འགལ་སྙམ་ན། །ཉན་ཐོས་སྡེ་གཉིས་དེ་ལྟར་ཁས་
ལེན་ཀྱང་། །ཐེག་ཆེན་ཀུན་ལ་ཀུན་རྫོབ་སྣང་བ་ཀུན། །རྣམ་རིག་སྒྱུ་མ་ལྟ་བུར་འདོད་དེའི་ཕྱིར། །འོག་མའི་གཞུང་དང་འགལ་ཡང་ཉེས་པ་མེད།། ༈ །གཉིས་པ་ཐེག་ཆེན་ཐུན་མོང་མ་ཡིན་པ་ལ་གྲགས་པ་ནི། ལོངས་སྤྱོད་རྫོགས་སྐུའི་འཁོར་གྱི་བྱང་
སེམས་ཀྱི། །ཆོས་ཀྱི་ལོངས་སྤྱོད་རྒྱུད་ཀུན་སྒྲ་རྒྱུད་དང་། །སྔར་བཤད་སྒྲ་རྒྱུད་མཚན་བཏགས་མིང་ཅན་ཀུན། །བཏགས་པར་འདོད་པ་ཐུན་མོང་མིན་པའི་ལུགས།། ༈ །གཉིས་པ་དེ་ལས་བྱུང་བའི་དགོས་འབྲེལ་ནི། བརྗོད་བྱ་གཉིས་མེད་ཡེ་ཤེས་དོན་གྱི་
རྒྱུད༑ །དགོས་པ་རྒྱུད་གསུམ་ཉམས་སུ་ལེན་པ་སྟེ། །ཉིང་དགོས་རྒྱུད་གསུམ་དབྱེར་མེད་མངོན་དུ་གྱུར། །ཐབས་དང་ཐབས་བྱུང་རྒྱུ་འབྲས་འབྲེལ་བའོ།། ༈ །།འདིར་སྨྲས་པ། རྒྱུ་རྒྱུད་ཐོས་བསམ་སྒོམ་པའི་ཡུལ་གྱི་མཆོག །ཐབས་རྒྱུད་ལྷ་སྒོམ་
ཐ སྤྱོད་པས་ལེགས་སྦྱངས་པས། །འབྲས་རྒྱུད་སྤངས་རྟོགས་མཛད་པ་མཐར་ཕྱིན་ཏེ། །སྒྲ་རྒྱུད་འཛིན་སྐྱོང་སྤེལ་ཕྱིར་དགེ་འདི་བསྔོ། །རྒྱུད་ཀྱི་མཚན་དོན་བཤད་པའི་སྐབས་ཀྱི་དོན་བསྡུས་པ་སྟེ། རིམ་པར་ཕྱེ་བ་གཉིས་པའོ།། ༈ །གསང་གསུམ་དབྱེར་
མེད་མགོན་ལ་ཕྱག་བགྱིས་ཏེ། །གསང་སྔགས་འཛིན་པ་གཞན་ལ་མ་གྲགས་པའི། །གསང་རྒྱུད་ཀུན་གྱི་བཤད་ཐབས་མན་ངག་མཆོག །གསང་ཆེན་བསྟན་པའི་རྒྱན་འདི་མདོ་ཙམ་དབྱེ།། ༈ །སྤྱི་དོན་གསུམ་པ་མཚན་དེ་ལྡན་གྱི་རྒྱུད་བཤད་ཐབས་ཀྱི་མན་



བཅུ་བཞི་
༄༅། །ངག་ལ་གཉིས། བཤད་ཐབས་ཀྱི་མན་ངག་གི་རྣམ་གྲངས་དང་། དེ་ལ་རྩོད་པ་སྤང་བའོ། །དང་པོ་ལ་དྲུག འཆད་པ་པོས་འཆད་སླ་ཞིང་ཉན་པ་པོས་རྟོགས་སླ་བའི་ཕྱིར་དུ་གདམས་ངག་དྲུག་གིས་བཤད་པ་དང་། སེམས་ཀྱི་རྒྱུན་རྒྱུན་ཆགས་ཅིག་
གཏན་ལ་དབབ་པ་ལ་དགོངས་ནས་རྒྱུད་གསུམ་གྱིས་བཤད་པ་དང་། དབང་ལམ་དུ་བྱ་བའི་ཕྱིར་བདག་ཉིད་ཅན་གསུམ་གྱིས་བཤད་པ་དང་། འབྲས་བུ་སྐུ་བཞི་ལམ་དུ་བྱ་བའི་ཕྱིར་གནས་པ་བཞིས་བཤད་པ་དང་། སྤང་བྱ་མི་མཐུན་ཕྱོགས་སྤོང་བ་ལ་དགོངས་ནས་དག་པ་གསུམ་གྱིས་
བཤད་པ་དང་། སྣོད་མ་ཡིན་པ་ལ་གབ་ཅིང་གསང་བའི་དོན་དུ་གསང་བ་རྣམ་པ་བདུན་གྱིས་བཤད་པ་དང་དྲུག་གོ །དང་པོ་ལ་གཉིས། གདམས་ངག་དྲུག་གིས་བཤད་ཐབས་སྤྱིར་བསྟན་པ་དང་། དེས་རྒྱུད་ཇི་ལྟར་འཆད་པའི་ཚུལ་ལོ། །དང་པོ་ལ་གཉིས། མདོར་བསྟན་པ་
དང་༑ རྒྱས་པར་བཤད་པའོ། །དང་པོ་ནི། བཤད་བྱ་སྤྱི་དང་སྦས་པ་མཐར་ཐུག་གསུམ། །འཆད་བྱེད་ཡན་ལག་ཡི་གེ་མན་ངག་གིས། །གསལ་བར་བྱེད་འདི་གདམས་ངག་རྣམ་དྲུག་ཅེས། །བཤད་ཐབས་ཀུན་གྱི་ནང་ནས་རྒྱལ་པོ་ཉིད།། ༈ །གཉིས་པ་
རྒྱས་པར་བཤད་པ་ལ་གཉིས། བཤད་བྱའི་ཡན་ལག་རྣམ་པ་གསུམ་དང་། འཆད་བྱེད་ཀྱི་ཡན་ལག་གསུམ་མོ། །དང་པོ་ལ་གསུམ། སྤྱི་དོན་དང་། སྦས་དོན་དང་། མཐར་ཐུག་ཏུ་བཤད་པའོ། །དང་པོ་ལ་གཉིས། ཕ་རོལ་ཏུ་ཕྱིན་པའི་ཐེག་པ་སྤྱི་དང་། བསྐྱེད་པའི་རིམ་པ་
# སྤྱིའོ། །དང་པོ་ནི། སྤྱི་ཞེས་བྱ་བ་གཉིས་ཀའི་ཐུན་མོང་སྟེ། །ཕྱིན་དྲུག་བྱང་ཕྱོགས་ལམ་ལྔ་ས་བཅུ་སོགས། །མདོ་སྔགས་ཐུན་མོང་བརྗོད་བྱ་གང་ཡིན་པ། །དེ་ལ་ཕ་རོལ་ཕྱིན་དང་སྤྱི་ཞེས་བརྗོད།། ༈ །གཉིས་པ་བསྐྱེད་པའི་རིམ་པ་སྤྱི་ནི། སྨིན་བྱེད་བུམ་
399



པའི་དབང་དང་རྗེས་འབྲེལ་བའི། །བསྐྱེད་རིམ་ལམ་གྱི་ཡན་ལག་དང་བཅས་ལ། །མཆོག་དང་ཐུན་མོང་དངོས་གྲུབ་སྒྲུབ་པ་པོ། །གཉིས་ཀས་སློབ་ཕྱིར་བསྐྱེད་རིམ་སྤྱི་ཞེས་བྱ།། ༈ །གཉིས་པ་བཤད་བྱ་སྤང་བ་ལ་གཉིས། རང་བྱིན་རླབས་ཀྱི་སྦས་པ་
དང་། དཀྱིལ་འཁོར་འཁོར་ལོའི་སྦས་པའོ། །དང་པོ་ནི། སྦས་པ་ཞེས་བྱ་དེ་ལ་མ་གྲགས་པ། །གོང་མའི་དབང་བསྐུར་ཐོབ་པའི་ཁྱད་ཆོས་ཏེ། །རྩ་ཡིག་རླུང་དང་གཏུམ་མོ་རང་བྱུང་སོགས། །གསང་བའི་དབང་དང་འབྲེལ་བའི་བརྗོད་བྱའི་
ཚོགས༑ །མཐའ་དག་རང་བྱིན་བརླབས་པའི་སྦས་པ་ཡིན།། ༈ །གཉིས་པ་དཀྱིལ་འཁོར་འཁོར་ལོའི་སྦས་པ་ནི། ཐབས་དང་ཤེས་རབ་རྡོ་རྗེ་པདྨ་དང་། །བྱང་ཆུབ་སེམས་དང་དགའ་བཞི་ལྷན་སྐྱེས་སོགས། །ཤེས་རབ་ཡེ་ཤེས་དབང་དང་རྗེས་འབྲེལ་
བ༑ །ཀུན་ཀྱང་དཀྱིལ་འཁོར་འཁོར་ལོའི་སྦས་པར་བརྗོད། །སྙིང་པོ་ཡེ་ཤེས་རླུང་སོགས་བཞི་པ་དང་། །རྗེས་སུ་འབྲེལ་རྣམས་དེ་ལས་གཞན་མིན་ཕྱིར། །ཕར་ཆེར་དཀྱིལ་འཁོར་འཁོར་ལོའི་སྦས་པར་བསྡུས།། ༈ །གསུམ་པ་མཐར་ཐུག་པའི་དོན་ཚེ
ནི། མཐར་ཐུག་ཅེས་པ་ལམ་དེའི་འབྲས་བུ་སྟེ། །སྤྱི་དོན་མཐར་ཐུག་མདོ་སྔགས་ཐུན་མོང་བའི། །འབྲས་བུར་བཤད་པའི་ཀུན་ཏུ་འོད་ས་དང་། །སྦས་དོན་མཐར་ཐུག་རྣལ་འབྱོར་བླ་མེད་ཀྱི། །ལམ་གྱིས་ཐོབ་པའི་བཅུ་གསུམ་རྡོ་རྗེའི་ས། །ཀུན་ཏུ་འོད་
ས་མཐར་ཐུག་དངོས་མིན་ཡང་། །དེ་དང་ཉེ་ཕྱིར་མཐར་ཐུག་མིང་གིས་བཏགས། །དེས་ན་ཕ་རོལ་ཕྱིན་པར་མ་བཤད་པའི། །སྐུ་དང་ཡེ་ཤེས་ཤེས་བྱ་མཁྱེན་ཚུལ་སོགས། །སྔགས་ཀྱི་གཞུང་ལས་འབྱུང་རྣམས་སྦས་དོན་ནོ།། ༈ །གཉིས་པ་འཆད་བྱེད་



i
བཅོ་ལྔ
།ལ་གཉིས། འཆད་བྱེད་དངོས་དང་། ཞར་བྱུང་བཤད་ཐབས་ཀྱི་རྣམ་གྲངས་གཞན་བསྟན་པའོ། །དང་པོ་ལ་གསུམ། ཡན་ལག་གི་དོན་གྱིས་བཤད་པ་དང་། ཡི་གེའི་དོན་གྱིས་བཤད་པ་དང་། བསྡུས་དོན་མན་ངག་གིས་བཤད་པའོ། །དང་པོ་
ནི༑ དངོས་བསྟན་མིང་དང་ཚིག་གི་རྗེས་འབྲངས་ནས། །རྒྱུད་ཀྱི་ཚིག་དོན་འཆད་པ་ཡན་ལག་དོན། ཡི་གེ་ལས་བྱུང་མིང་ལ་དངོས་བཏགས་གཉིས། །མཚན་ཉིད་རྒྱུ་མཚན་མེད་དམ་ཡོད་ཀྱང་རུང་། །ཐོག་མར་སྦྱར་བ་ནམ་མཁའི་ཉི་མ་སོགས། །
འཇིག་རྟེན་ཀུན་ལ་གྲགས་དང་སྣང་བྱེད་སོགས། །བསྟན་བཅོས་མཁན་ལ་གྲགས་རྣམས་དངོས་མིང་དང་ །རྒྱུ་མཚན་དགོས་པ་དངོས་ལ་གནོད་བྱེད་དེ། །ཆོས་གསུམ་སྒོ་ནས་དེ་མིན་དེར་བརྗོད་པའི། །ཕྱི་ནས་སྦྱར་བ་ཕལ་ཆེར་བཏགས་མིང་ཡིན། །
དངོས་མིང་རྒྱུ་མཚན་མེད་པའི་འདོད་རྒྱལ་དང་
། །རྒྱུ་མཚན་ཅན་གྱི་མིང་ཀུན་བཏགས་མིང་དུ། །ངེས་པར་འཆད་ལ་སངས་རྒྱས་ཞེས་པའི་མཚན། །བཏགས་མིང་ཉིད་དུ་ཐལ་བའི་ཉེས་པ་ཡོད། །དེ་ཕྱིར་དེ་གཉིས་འདོད་རྒྱལ་རྗེས་སྒྲུབ་ཏུ། །འཆད་པ་
ཡོད་ཀྱང་ཕྱོགས་རེའི་ངེས་པ་མེད། །དེ་ཕྱིར་སྒྲ་དེ་འཇུག་པའི་རྒྱུམཚན་ནི། །ཡོད་མེད་སྐབས་དང་བསྟུན་པའི་བཤད་པ་བྱ། །མིང་རྣམས་ཚོགས་པ་ལས་བྱུང་ཚིག་གི་དོན། །དངོས་བསྟན་ཇི་བཞིན་རྟོགས་པར་མ་ནུས་ན། །ཚིག་གི་འབྱེད་སྡུད་རྣམ་དབྱེ་
བྱེད་ཚིག་སོགས། །ལེགས་པར་ཕྱེ་ནས་སེངྒེའི་ལྟ་སྟངས་དང་། །སྤྲུལ་པའི་འཕར་བ་རུས་སྦལ་བཞི་འགྲོས་དང་། །སྟག་མོའི་མཆོངས་སྟབས་རྣམ་བཞིས་གཞུང་དོན་བླང་། །ཡང་ན་དགོས་པ་བསྡུས་པའི་དོན་བཅས་དང་། །ཚིག་དོན་མཚམས་སྦྱར་
ཚུ
ལ་རྒྱན་



བརྒལ་ལན་བཅས་ཏེ་བསྙད།། ༈ །གཉིས་པ་ཡི་གེའི་དོན་གྱིས་བཤད་པ་ནི། དེ་ལྟར་བཤད་ཀྱང་གཞུང་དོན་མི་རྙེད་པ། །འགའ་ཞིག་ཡི་གེའི་དོན་གྱིས་བཤད་བྱ་སྟེ། །ན་དང་ག་ཧ་དང་པོ་ཞེས་སོགས་ཀྱིས། །ན་ར་ག་བི་ཧ་སྟི་སོགས་འདྲེན་པ། །ཡི་གེ་
སྒྲ་ལས་དྲངས་པའི་བཤད་པ་དང་། །གཟུང་འཛིན་གཉིས་ཀྱིས་སྟོང་པའི་ཧཱུྃ་ཞེས་པ། །ཧ་ཡིས་སྒྲ་ལས་གྲ་ཧ་ཀ་གཟུང་བ། །གྲ་ཧ་ཙ་ཞེས་བྱ་བ་འཛིན་པ་དང་། །ཞབས་སྐྱེད་ཤ་ལ་བྱིན་པས་ཤ་རུ་ཏཱ། །ཀླད་ཀོར་མ་ནི་མ་ནོ་ཏ་སྟེ་ཡིད། །ཅེས་སོགས་ཡི་
གེ་ཁ་ཕྲལ་བཤད་པ་དང་། །ཨེ་ཝཾ་མ་ཡ་ཞེས་བྱ་འཁོར་ལོ་བཞིར། །དངོས་སུ་བཤད་དུ་མེད་ཀྱང་དབྱིབས་མཐུན་གྱིས། །འཆད་ཕྱིར་ཡི་གེ་དབྱིབས་མཐུན་བཤད་པ་ཟེར། །གསང་ཆེན་རྒྱུད་སྡེ་རྣམས་ན་ཡིག་དོན་གྱི། །བཤད་པ་འདི་དག་འཇུག་པ་ཆེས་
མང་ཡང་། །ཕལ་ཆེར་བརྡ་སྤྲོད་གཞུང་ལ་རག་ལས་ཕྱིར། །ཚུལ་དེར་བསླབས་ནས་འདིར་ཡང་ངེས་པ་བསྐྱེད།། ༈ །གསུམ་པ་བསྡུས་དོན་མན་ངག་གིས་བཤད་པ་ནི། ཡན་ལག་ཡི་གེ་གཉིས་ཀས་རྟོགས་མིན་པའི། །མ་ད་ན་ཆང་བ་ལ་ཤ་ཞེས་
སོགས༑ །དེ་བཞིན་གཤེགས་པ་རྣམས་ཀྱིས་བརྡ་མཛད་པ། །མཐའ་དག་བསྡུས་པའི་དོན་གྱི་མན་ངག་ཡིན། །དེ་དག་སོ་སོའི་དཔེར་བརྗོད་མཐའ་ཡས་ཤིང་། །འགའ་ཞིག་དཀྱུས་ན་གསལ་ཕྱིར་འདིར་མ་བཀོད།། ༈ །གཉིས་པ་ཞར་བྱུང་བཤད་ཐབས་
མན་ངག་གཞན་བསྟན་པ་ནི། སྤྱི་སྦས་མཐར་ཐུག་རིམ་བཞིན་ཡན་ལག་གི །དོན་གྱིས་བཤད་པ་ཇི་བཞིན་སྒྲ་དང་ནི། །ངེས་པའི་དོན་དང་དགོངས་མིན་བཤད་པ་ཟེར། །དེ་གསུམ་ཡི་གེ་མན་ངག་གིས་བཤད་ན། །རིམ་བཞིན་ཇི་བཞིན་སྒྲ་མིན་རྒྱུད་དོན་
392



བཅུ་དྲུག་
།དང་། །དགོངས་པའི་བཤད་པ་ཡིན་ཕྱིར་མཐའ་དྲུག་དང་། །ཡིག་དོན་ཞེས་པ་འཐད་སོའི་བཤད་པ་དང་། །སྤྱི་སྦས་མཐར་ཐུག་བཞི་ལ་ཚུལ་བཞི་ཞེས། །བཤད་པ་ཀུན་ཀྱང་གདམས་ངག་དྲུག་ཏུ་འདུས། །མདོར་ན་བཤད་
བྱའི་དབྱེ་བ་ལྔའམ་དྲུག །འཆད་བྱེད་གསུམ་གྱིས་ཕྱེ་བས་འཆད་ཚུལ་གྱི། །མན་ངག་བཅོ་ལྔ་བཅོ་བརྒྱད་གང་འདོད་འབྱུང་།། ༈ །གཉིས་པ་དེས་རྒྱུད་ཇི་ལྟར་འཆད་ཚུལ་ལ་གཉིས། སོ་སོར་འཆད་ཚུལ་དང་། ལྡན་པར་འཆད་ཚུལ་ལོ། །དང་པོ་ནི། བརྗོད་བྱ་
སྤྱི་སྦས་མཐར་ཐུག་རྣམ་པ་གསུམ། །སོ་སོར་སྟོན་པའི་གཞུང་ཚིག་གང་དང་གང་། །གཞུང་དོན་ཡན་ལག་བཤད་པ་གཙོ་ཆེ་བའི། །འཆད་བྱེད་སྐབས་སུ་གང་བབས་དེ་དང་དེས། །ཁྲེའུར་འཆད་པ་ཡོངས་གྲགས་བཤད་པ་ཡིན།། ༈ །གཉིས་པ་ལྡན་
པར་འཆད་ཚུལ་ནི། ཟབ་ཅིང་རྒྱ་ཆེ་སྟོན་པའི་གཞུང་ཚིག་འགའ། །སྤྱི་སྦས་མཐའ་གསུམ་ཚང་བའི་འཆད་ལུགས་ཀྱིས། །རྒྱུད་དོན་ཡིད་བཞིན་ནོར་བུ་ལྟར་འཆད་པ། །གང་དེ་འཇིགས་བྲལ་བརྒྱུད་པར་བཅས་རྣམས་ཀྱི། །ཐུན་མོང་མིན་པའི་བཤད་སྲོལ་
ཡིན་ཞེས་བྱ།། ༈ །སྤྱི་དོན་གཉིས་པ་རྒྱུད་གསུམ་གྱིས་བཤད་པ་ལ་གཉིས། བཤད་ཐབས་ཀྱི་མན་ངག་དངོས་དང་། དེས་རྒྱུད་ཇི་ལྟར་འཆད་ཚུལ་ལོ། །དང་པོ་ནི། རང་བཞིན་རྣམ་དག་ཕུང་ཁམས་སྐྱེ་མཆེད་རྣམས། །སྨིན་གྲོལ་ཟབ་མོའི་ཐབས་ཀྱིས་གོམས་བྱས་
པས༑ །མཆོག་དང་ཐུན་མོང་འབྲས་བུ་ཐོབ་ཚུལ་གྱི། །གཞི་ལམ་འབྲས་བུའི་མངོན་རྟོགས་རྣམ་གསུམ་དུ། །རྒྱུད་ཀྱི་ཚིག་དོན་མཐའ་དག་ལེགས་བསྡུས་ནས། །གང་ཟག་གཅིག་གི་ཉམས་ལེན་མངོན་རྟོགས་ལ། །སྦྱར་ཏེ་འཆད་པ་རྒྱུད་གསུམ་བཤད་



རྒྱུད་སྡེ་ཀུན་བཏུས་
པ་སྟེ། །ཚུལ་འདི་མངོན་པར་རྟོགས་པས་གསལ་བར་བྱེད།། ༈ །གཉིས་པ་དེས་རྒྱུད་ཇི་ལྟར་འཆད་ཚུལ་ནི། བཤད་ཐབས་འདིས་ཀྱང་ཁྲེའུར་འཆད་པ་དང་། །ཚིག་འགའ་རྒྱུད་གསུམ་ཚང་བར་འཆད་མོད་ཀྱང་། །ཕལ་ཆེར་སྔ་མའི་རིག་པས་རྟོགས་
པར་ནུས།། ༈ །གསུམ་པ་དབང་ལམ་དུ་བྱ་བའི་ཕྱིར་བདག་ཉིད་ཅན་གསུམ་གྱིས་བཤད་པ་ལ་གཉིས། བཤད་ཐབས་ཀྱི་མན་ངག་དངོས་དང་། དེས་རྒྱུད་ཇི་ལྟར་འཆད་ཚུལ་ལོ། །དང་པོ་ནི། ལུས་དང་བུམ་དབང་སྤྲུལ་སྐུ་དབྱིབས་བདག་ཉིད། །ངག་དང་གསང་
དབང་ལོངས་སྐུ་སྔགས་བདག་ཉིད། །སེམས་དང་གསུམ་པ་ཆོས་སྐུ་དབང་ཆོས་བདག །རླུང་དང་བཞི་པ་ངོ་བོ་ཉིད་ཀྱི་སྐུ། །མཐར་ཐུག་ཆོས་ཞེས་བྱ་བ་བཞིར་བཤད་ཀྱང་། །ཆོས་གཉིས་གཅིག་ཏུ་བྱས་པའི་བདག་ཉིད་ཅན། །རྣམ་གསུམ་རྒྱུ་དབང་
# ལམ་དང་འབྲས་བུར་ལྡན།། ༈ །གཉིས་པ་དེས་རྒྱུད་ཇི་ལྟར་འཆད་ཚུལ་ནི། འདིར་ཡང་དག་ཉིད་ཅན་གསུམ་ཁྲེའུ་དང་། །སྔགས་དབྱིབས་ཆོས་གསུམ་ཚང་བའི་ཚིག་རེ་རེའང་། །རྒྱུ་དབང་ལམ་དང་འབྲས་བུ་བཞིས་ཕྱེ་བའི། །འཆད་ཚུལ་བཅུ་གཉིས་
བཅུ་དྲུག་གང་འོས་སྦྱར།། ༈ །བཞི་པ་སྐུ་བཞི་ལམ་དུ་བྱ་བའི་ཕྱིར་གནས་པ་བཞིས་བཤད་པ་ལ་གཉིས། བཤད་ཐབས་ཀྱི་མན་ངག་དངོས་དང་། དེས་རྒྱུད་ཇི་ལྟར་འཆད་པའི་ཚུལ་ལོ། །དང་པོ་ནི། འབྲས་བུ་ལོངས་སྐུ་སྦྱང་གཞི་ཉིང་མཚམས་སྦྱོར། །གསང་དབང་
རང་བྱིན་བརླབས་པ་གོང་བུར་གནས། །དེ་བཞིན་ཆོས་སྐུ་མངལ་གྱི་གནས་སྐབས་ལྔ། །གསུམ་པའི་དབང་དང་ཕོ་ཉ་ཆུ་རུ་གནས། །སྤྲུལ་སྐུ་འཚོ་བའི་གནས་སྐབས་བུམ་དབང་དང་། །བསྐྱེད་རིམ་ལྷ་སྐུའི་རྣམ་པ་གཟུགས་སུ་གནས། །ངོ་བོ་ཉིད་དང་
394



བཅུ་བདུན་
༄༅། །འཆི་བའི་གནས་སྐབས་དང་། །བཞི་པའི་དབང་ལམ་གཟུགས་ལས་འདས་པ་སྟེ། །རེ་རེའང་རྒྱུ་ལམ་འབྲས་བུ་གསུམ་གྱིས་བསྡུས། །དེ་བཞིན་བསྐྱེད་རིམ་ལ་སོགས་ལམ་བཞི་པོའི། །ནང་གསེས་ཀུན་ཀྱང་གནས་པ་བཞི་
བཞི་ཡིན།། ༈ །གཉིས་པ་དེས་རྒྱུད་ཇི་ལྟར་འཆད་པའི་ཚུལ་ནི། འཆད་ཚུལ་འདི་ལའང་གནས་པ་རྣམ་པ་བཞི། །གཞུང་ཚིག་སོ་སོས་ཁྲེའུར་འཆད་པ་ལས། །བཞི་ཆར་གཅིག་གིས་སྟོན་པ་མི་འབྱུང་མོད། །འོན་ཀྱང་རྒྱུ་ལམ་འབྲས་བུའི་གནས་པ་
གསུམ༑ །གཞུང་ཚིག་གཅིག་ལ་སྦྱར་ནས་འཆད་རུང་ཕྱིར། །ཕལ་ཆེར་རྒྱུད་གསུམ་སྒོ་ནས་བཤད་དང་མཚུངས། ༈ །ལྔ་པ་སྤང་བྱ་མི་མཐུན་པའི་ཕྱོགས་སྤོང་བ་ལ་དགོངས་ནས་དག་པ་གསུམ་གྱིས་བཤད་པ་ལ་གཉིས། བཤད་ཐབས་དངོས་དང་། དེས་རྒྱུད་ཇི་
# ལྟར་འཆད་ཚུལ་ལོ། །དང་པོ་ནི། ཆོས་ཀུན་གདོད་ནས་མ་སྐྱེས་དེ་བཞིན་ཉིད། །འགྲོ་ཀུན་བཞིན་ལག་རྣམ་པ་ལྷ་སོ་སོ། །ཅིར་སྣང་རང་སེམས་སྣང་བ་རང་རིག་པ། །རྒྱུ་རྒྱུད་ངོ་བོ་ཉིད་ཀྱི་དག་པ་གསུམ། །སྒྲོ་འདོགས་ཆོད་པའི་ལྟ་བ་དེ་བཞིན་ཉིད། །
བསྐྱེད་རིམ་ལྷ་སྐུའི་རྣམ་པ་ལྷ་སོ་སོ། །རྫོགས་རིམ་བདེ་ཆེན་ཡེ་ཤེས་རང་རིག་པ། །ཐབས་རྒྱུད་དྲི་མ་སྤྱོད་བྱེད་དག་པ་གསུམ། །སྒྲིབ་བྲལ་ངོ་བོ་ཉིད་སྐུ་དེ་བཞིན་ཉིད། །གཟུགས་སྐུ་ཞལ་ཕྱག་རྣམ་པ་ལྷ་སོ་སོ། །ཆོས་སྐུ་རྟོགས་པ་ཡེ་ཤེས་རང་རིག་
༼ པ །དྲི་བྲལ་འབྲས་བུའི་དག་པ་རྣམ་གསུམ་ཡིན།། ༈ །གཉིས་པ་དེས་རྒྱུད་ཇི་ལྟར་འཆད་ཚུལ་ནི། འདིར་ཡང་དག་པ་རྣམ་གསུམ་གཞུང་གི་ཚིག །སོ་སོའི་ཐད་སོར་ཁྲེའུར་འཆད་པ་ལས། །གཞུང་ཚིག་གཅིག་ལ་སྦྱར་བ་མི་འབྱུང་ཡང་། །རྒྱུ་ལམ་
ཚུ
ལ་རྒྱུན་



འབྲས་བུའི་དག་པ་རྣམ་གསུམ་དུ། །འཆད་དུ་རུང་བའི་གནས་སྐབས་མང་ཡོད་ཕྱིར། །འཆད་ཚུལ་འདི་ཡང་སྔ་མ་ཉིད་དང་མཚུངས།། ༈ །དྲུག་པ་སྣོད་མ་ཡིན་པ་ལ་གབ་ཅིང་གསང་བའི་དོན་དུ་གསང་བ་བདུན་གྱིས་བཤད་པ་ལ་གཉིས། བཤད་ཐབས་དངོས་
དང༌། དེས་རྒྱུད་ཇི་ལྟར་འཆད་ཚུལ་ལོ། །དང་པོ་ནི། གསང་བ་མི་གསལ་དེ་ཉིད་མདོར་བསྟན་དང་། །ས་བོན་ལྔ་དང་དམ་པའི་དངོས་པོ་སྦས། །གསང་བའི་པདྨ་ལྟེ་བའི་དགའ་བ་དང་། །ཀུན་ཏུ་འགྲོ་དང་བདེ་བ་མཐའ་ཡས་དེ། །གསང་བ་བརྒྱད་ལས་
ཐོག་མཐའི་གསང་བ་གཉིས། །རྟོགས་དང་མ་རྟོགས་རྒྱུ་འབྲས་གནས་ལུགས་སུ། །ངོ་བོ་གཅིག་ཕྱིར་གསང་བ་བདུན་དུ་འགྱུར། །དེ་དག་རིམ་བཞིན་རྒྱུ་དང་སྨིན་བྱེད་དབང་། །བསྐྱེད་རིམ་རྟོགས་པའི་ལྟ་བ་ཕོ་ཉ་དང་། །རང་བྱིན་བརླབས་དང་ལམ་གྱི་
ཡན་ལག་སྟེ། །ཐོབ་བྱའི་འབྲས་བུ་དང་པོའི་ཤུགས་ཀྱིས་སྟོན།། ༈ །གཉིས་པ་དེས་རྒྱུད་ཇི་ལྟར་འཆད་ཚུལ་ནི། འདིར་ནི་གཞུང་ཀུན་ཁྲེའུར་འཆད་པ་ལས། །བཤད་ཐབས་མང་པོ་སྦྱར་བ་མི་འབྱུང་ཕྱིར། །འཆད་ཚུལ་འདི་ནི་རྒྱུད་ཀྱི་མངོན་རྟོགས་
མཚུངས།། ༈ །སྤྱི་དོན་གཉིས་པ་རྩོད་པ་སྤང་བ་ལ་གཉིས། བཤད་ཐབས་གཞན་དང་མི་འགལ་བར་བསྟན་པ་དང་། རྩོད་པ་སྤང་བ་དངོས་སོ། །དང་པོ་ནི། མི་ཐུབ་ཟླ་བའི་རྒྱུད་དོན་ཡན་ལག་ལྔ། །ཡེ་ཤེས་ཞབས་ཀྱི་བསྙེན་སྒྲུབ་ཡན་ལག་བཅས། །བདེ་མཆོག་
|ཉུང་ངུའི་གསང་བ་རྣམ་གསུམ་རྣམས། །ཕལ་ཆེར་འཆད་ཚུལ་འདི་དང་མཐུན་པར་བཞེད།། ༈ །གཉིས་པ་རྩོད་སྤང་དངོས་ལ་གསུམ། བཤད་ཐབས་མང་པོ་དོན་མེད་པར་ཐལ་བ་སྤང་བ། བཤད་ཡམས་གཅིག་ཏུ་བཤད་པ་ཚོགས་པ་ལ་བཤད་པར་ཐལ་བ་སྤང་



བ། བཤད་ཐབས་མང་པོ་གཞན་གྱི་བཤད་ཚུལ་དུ་ཐལ་བ་སྤང་བའོ། །དང་པོ་ནི། གཞུང་ཚིག་གཅིག་ལ་སྤྱི་སྦས་མཐར་ཐུག་སོགས། །འཆད་ཐབས་དུ་མ་སྦྱར་བའི་འཆད་ཚུལ་དེ། །དེང་སང་རྒྱུད་ཚིག་ཀུན་ལ་མི་སྣང་ཡང་། །
གླེང་གཞི་ལ་སོགས་དཀའ་བའི་གནས་འགའ་ལ། །མང་པོར་བཤད་པས་ཀུན་ལ་སྣང་བ་བསྐྱེད།། ༈ །གཉིས་པ་བཤད་ཡམས་གཅིག་ཏུ་བཤད་པ་ཚོགས་པ་ལ་བཤད་པར་ཐལ་བ་སྤང་བ་ནི། གཞུང་ཚིག་ཁྲེའུར་བཤད་པའི་འཆད་ཚུལ་དེས། །བཤད་པའི་རྣམ་
གྲངས་དུ་མ་མི་སྟོན་ཡང་། །རང་རང་སྐབས་སུ་གང་བབས་བཤད་ལུགས་ཀྱིས། །རྒྱུད་ཀྱི་དབུ་ཞབས་མཐའ་དག་འཆད་ནུས་ཕྱིར། །ཕྱོགས་རེའི་བཤད་པར་འགྱུར་བའི་ཉེས་པ་མེད།། ༈ །གསུམ་པ་བཤད་ཐབས་མང་པོ་གཞན་གྱི་བཤད་ཚུལ་དུ་ཐལ་བ་སྤང་
ཙ བ་ནི། འཕགས་སྐོར་ལ་གྲགས་རྒྱན་བདུན་ཞེས་བཤད་པ། །ཀུན་ཀྱང་བཤད་པའི་སྲོལ་འདིར་དོན་གྱིས་འདུས། །འོན་ཀྱང་ལུགས་འདི་རྒྱུད་ཆེན་གཞན་དག་གི །རྗེས་སུ་འབྲང་ཕྱིར་མིང་ཙམ་མི་མཐུན་ཡང་། །མཐར་ཐུག་དགོངས་དོན་གཅིག་ཏུ་
ལེགས་གྲུབ་པས། །གསུང་རབ་ཀུན་གྱི་ཚིག་དོན་མ་ནོར་བར། །འཆད་པའི་ཚུལ་ལ་ངེས་པ་རྙེད་པར་འགྱུར།། །།འདིར་སྨྲས་པ། འཆད་བྱ་འཆད་བྱེད་ཕྱོགས་རེས་མ་ཁེངས་པར། །རིན་ཆེན་རིན་ཐང་མེད་པའི་སྦྱོར་ཐབས་ལྟར། །རྒྱུད་ནི་རྒྱུད་གཞན་
ཟླ མང་པོས་གསལ་བྱེད་པའི། །བཤད་ཐབས་བཤད་པའི་དགེ་བ་འགྲོ་ལ་བསྔོ། །རྒྱུད་ཀྱི་བཤད་ཐབས་ཀྱི་མན་ངག་གི་སྐབས་ཀྱི་དོན་བསྡུས་པ་སྟེ། རིམ་པར་ཕྱེ་བ་གསུམ་པའོ།། ༈ །།སཱསྟི་པྲ་ཛཱ་བྷྱ རྒྱུད་སྡེའི་རྣམ་གཞག་མཚན་དོན་བཤད་ཐབས་
397
བྱེད་ཚུ ལ་རྒྱན་



རྒྱུད་སྡེ་ཀུན་བཏུས་
རྣམས༑ །རྒྱུད་འཛིན་མཁས་པའི་སྲོལ་བཞིན་བཤད་ཟིན་གྱི། །རྒྱུད་དོན་ཤེས་པར་འདོད་པའི་བློ་གྲོས་ཅན། །རྒྱུད་འཇམ་ཕྲག་དོག་མེད་རྣམས་འདི་ལོངས་ཤིག །ཡོངས་ཀྱིས་མ་རྙེད་ལེགས་བཤད་ནོར་བུའི་གཏེར། །ཡང་དག་ཚིག་གི་སྲད་བུ་ལ་
བརྒྱུས་ཏེ། །ཡོངས་རྫོགས་བསྟན་པའི་ཁང་བཟང་མཛེས་བྱེད་འདི། །ཡོངས་འཛིན་དམ་པ་དགེས་པའི་མཆོད་པར་འབུལ། །རྣམ་དཀར་དགེ་དེས་བདག་གཞན་འགྲོ་བ་ཀུན། །རྣམ་དག་བསྟན་པའི་བྱ་བ་ལྷུར་བྱེད་ཅིང་། །རྣམ་མང་རྒྱལ་སྲས་སྤྱོད་པ་
མཐར་ཕྱིན་ཏེ། །རྣམ་གྲོལ་སྐུ་བཞིའི་དབང་ཕྱུག་ཐོབ་ཕྱིར་བསྔོ། །ཞེས་སློབ་དཔོན་རིན་པོ་ཆེ་དཔལ་ལྡན་རྩེ་མོའི་ཞབས་ཀྱི་ཞལ་སྔ་ནས་མཛད་པའི་ཚུལ་དང་པོ་གསུམ་གྱི་དོན་ཕྱོགས་གཅིག་ཏུ་སྟོན་པར་བྱེད་པའི་བསྟན་བཅོས་ཆེན་པོ་རྒྱུད་སྡེ་སྤྱིའི་རྣམ་པར་
གཞག་པ་ཞེས་ཡོངས་སུ་གྲགས་པའི་ཚིག་དོན་གྱི་ཆ་ཧ་ཅང་མ་སྤྲོས་ཤིང་
། ཤིན་ཏུ་བསྡུས་པ་མ་ཡིན་པར། སྐབས་སུ་བབས་པའི་ངག་གིས་ལེགས་པར་བཤད་པ་ཚུལ་གསུམ་གསལ་བར་བྱེད་པ་རིན་པོ་ཆེའི་རྒྱན་ཞེས་བྱ་བ་འདི་ནི། རྗེ་བཙུན་ས་སྐྱ་པ་
ཡབ་སྲས་ཀྱི་གསུང་རབ་རྣམས་སྒོ་དུ་མ་ནས་དར་ཞིང་རྒྱས་པར་བྱ་བའི་སླད་དུ། ཁྱབ་བདག་འཁོར་ལོའི་མགོན་པོ་དང་དབྱེར་མ་མཆིས་པ་འདྲེན་མཆོག་ཆོས་ཀྱི་རྒྱལ་པོ་རཏྟ་ཝནྣཱའི་ཞལ་སྔ་ནས་གཙོ་བོར་སྨོས་པའི་ཆོས་བཞིན་དུ་སྤྱོད་པའི་ཡོངས་འཛིན་དམ་
པ་རྣམས་ཀྱི་ཐུགས་རྗེའི་སྤྱན་རས་གཟིགས་ཀྱིས་འཚོ་ཞིང་། གསུང་གི་བདུད་རྩིས་སྐལ་བ་བཟང་པོར་གྱུར་པས་ཆོས་འདིའི་རིགས་སུ་སྐྱེས་པ་ཤཱཀྱའི་དགེ་སློང་དཀོན་མཆོག་ལྷན་གྲུབ་ཀྱིས་རང་ལོ་སུམ་ཅུ་རྩ་བདུན་ལོན་པ། རྣམ་རྒྱལ་གྱི་ལོ་རྒྱལ་གྱི་ཟླ་བའི་



༄༅། །རྫོགས་པ་ལྔ་པའི་ཉིན། རིག་པའི་འབྱུང་གནས་དཔལ་སྣར་ཐང་གི་ཆོས་གྲྭ་ཆེན་པོར་ལེགས་པར་གྲུབ་པ་འདི་ལ་ཉེས་པའི་ཚོགས་ཅི་མཆིས་པ་རྣམས་བླ་མ་དང་མཁའ་འགྲོའི་ཚོགས་ལ་བཟོད་པར་གསོལ་ལོ། །འདིར་སྨྲས་
པ་ མང་ཐོས་རྣམ་དཔྱོད་ཤིང་རྟ་ལ་བརྟེན་ནས། །བློ་གསལ་ཀུན་དགའི་མཁའ་ལ་བགྲོད་མཁས་པའི། །ལེགས་བཤད་ཉིན་མོར་བྱེད་འདིའི་འོད་ཟེར་གྱིས། །ཕན་བདེའི་སྣང་བ་ཡུན་དུ་རྒྱུས་པ་ལགས། །ཤུ་བྷཾ་མསྟ་སན་ཛ་ག་ཏཾ། །རྒྱུད་དོན་རྡོ་རྗེའི་རྒྱ་
# མདུད་མཚན་དོན་དང་། །གླེང་གཞི་མཐའ་དྲུག་ཚུལ་བཞིའི་གསེར་ཐུར་གྱིས། །བདེ་བླག་འགྲོལ་བྱེད་རྒྱུད་སྤྱིའི་རྣམ་གཞག་ཆེའི། །གསལ་བྱེད་སླར་ཡང་ས་གཞུང་སྦུག་མར་བསྡེབས། །རང་ཅག་རྗེ་བཙུན་ས་སྐྱའི་རྗེས་འཇུག་རྣམས། །འདིར་སྣང་
g | སྲིན་འབུའི་ཁ་ཆུས་མི་འཆིང་བར། །ལམ་མཆོག་འདི་འདྲ་འཆད་ཉན་སྤེལ་གསུམ་གྱིས། །བསྟན་ལ་སྲི་ཞུ་མཛད་པར་རིགས་སོ་ཞེས། །ཐལ་མོའི་ཨུཏྤལ་སྤྱི་བོར་ཟུམ་བྱས་ནས། །གཅམ་བུ་མིན་པའི་གསོལ་བ་སྙིང་ནས་འདེབས། །དེ་སྐད་སྨྲ་བ་ཚོས་
| |འདིར་ངེས་ཤེས་ཀྱིས། །ཕྲིན་ལས་བསྒྲུབ་འདོད་བློ་གཏེར་དབང་པོ་ལགས། །ལམ་འདིའི་བཤད་སྒྲུབ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། སརྦ་མངྒ་ལཾ།། །།
བཅུ་དགུ་བྱོན།
399
ཚུལ་རྒྱུན་



400



ཤ་
༄༅། །རྒྱུད་ཀྱི་མངོན་པར་རྟོགས་པའི་དོན་ཉུང་ངུའི་ངག་གིས་གཏན་ལ་འབེབས་པའི་བསྟན་བཅོས་ལྗོན་ཤིང་མཛེས་པར་བྱེད་པའི་རྒྱན་ཞེས་བྱ་བ་བཞུགས་སོ།།
གཅིག་
I0t
ལྗོན་ཆུང་



རྒྱུད་སྡེ་ཀུན་བཏུས་
༄༅། །ན་མཿ ཤྲཱི་ཙཀྲ་ནཱ་ཐ་རཏྟ་ཝནྡྷ་ཡ། བརྟན་གཡོ་ཀུན་ཁྱབ་གཞོམ་མེད་རྡོ་རྗེའི་སྐུ། །ཐོག་མཐའ་དབུས་བྲལ་འགྱུར་མེད་བདེ་བ་ཆེ། །སྒྲིབ་བྲལ་ཡང་དག་ཡེ་ཤེས་ལམ་རིག་པའི། །
རྣམ་མཁྱེན་འདྲེན་མཆོག་བླ་མ་འཁོར་ལོའི་མགོན། །མཚུངས་མེད་རིགས་བརྒྱའི་གཙོ་བོ་རྡོ་རྗེ་སེམས། །བརྟུལ་ཞུགས་གྲུབ་པ་དཔལ་ལྡན་ཆོས་སྐྱོང་ཞབས། །ཆོས་ཀྱི་རྒྱལ་པོ་རྗེ་བཙུན་ས་སྐྱ་པ། །བརྒྱུད་པར་
བཅས་ལ་གུས་པས་ཕྱག་བགྱིའོ། །སྲས་བཅས་རྒྱལ་བ་དགེས་པའི་བཤེས་གཉེན་མཆོག །མཁས་ཀུན་དགའ་མཛད་ཕྲིན་ལས་བཟང་པོ་དང་། །དཔལ་ལྡན་བྱང་ཆུབ་སེམས་ཀྱི་རྡོ་རྗེ་དངོས། །འདྲེན་པ་མཆོག་
དེས་སླར་ཡང་བདག་ལ་སྲུངས། །གང་དེའི་དྲིན་ལས་རྟོག་གེའི་ཡུལ་མིན་པའི། །གཞི་ལམ་འབྲས་བུའི་གསང་བ་ཟླ་མེད་པ། །ཆ་ཙམ་རྟོགས་ནས་གཞན་ལ་ཕན་པའི་བློས། །འཆད་པར་འགྱུར་གྱི་མཁའ་
02



༄༅། །འགྲོས་སྐབས་ཕྱེས་ཤིག །སྤེལ་ལེགས་ཚིག་གི་མེ་ཏོག་ལས་འོངས་པའི། །ཡིད་འཕྲོག་དོན་གྱི་འབྲས་བུ་ང་ཉིད་ཅེས། །འཁྲུལ་མེད་རང་ཞལ་སྟོན་པའི་རོ་བརྒྱ་པ། །གང་འདི་ལྗོན་ཤིང་མཛེས་པར་བྱེད་པའི་
རྒྱན།། ༈ །།སྤྱི་དོན་བཞི་པ་རྒྱུད་བཤད་ཐབས་ཀྱི་མན་ངག་དེས་ཇི་ལྟར་བཤད་པ་ལྟར་ཉམས་སུ་བླངས་པའི་གང་ཟག་གི་རྒྱུད་ལ་མངོན་པར་རྟོགས་པ་ཇི་ལྟར་སྐྱེ་བའི་ཚུལ་ལ་གཉིས། ལུས་རྣམ་པར་གཞག་པའི་ཚུལ་གྱིས་མངོན་པར་རྟོགས་པའི་གྲངས་བཤད་པ་དང་། ཡན་
ལག་རྒྱས་པར་བཤད་པའི་ཚུལ་གྱིས་དཀའ་བའི་གནས་རྣམས་སོ་སོར་བཤད་པའོ། །དང་པོ་ནི། རྒྱུ་རིགས་སྤང་བྱ་རྐྱེན་ལ་ལྟོས་པ་བཞི། །སྐྱབས་འགྲོ་གསོ་སྦྱོང་གཏན་ཁྲིམས་སེམས་བསྐྱེད་བཞི། །བྱེ་མདོ་རྣལ་འབྱོར་སྤྱོད་དང་དབུ་མ་བཞི། །བྱ་སྤྱོད་རྣལ་འབྱོར་
* རྒྱུད་དང་བླ་མེད་བཞི། །བཞི་བཞི་བཅུ་དྲུག་རྒྱུ་དང་རིམ་འཇུག་ལམ། །དེ་རྗེས་སྔགས་ལམ་ཐོག་མ་སྨིན་བྱེད་དབང་། །ལམ་ལ་རྟོགས་པའི་ལྟ་བ་བསྐྱེད་རྫོགས་གཉིས། །སྤྱོད་དང་ཉེ་རྒྱུ་མཆོག་གི་མངོན་རྟོགས་ལྔ། །བཟླས་དང་གཏོར་མ་སྦྱིན་སྲེག་
རབ་གནས་དང་། །ལས་ཚོགས་རབ་འབྱམས་ཞེས་བྱ་བ་ཡན་ལག་ལྔ། །གཉིས་ཀའི་ཐུན་མོང་དམ་ཚིག་སྡོམ་པ་སྟེ། །ཐབས་རྒྱུད་མངོན་པར་རྟོགས་པ་བཅུ་གཅིག་གོ །གནས་སྐབས་འབྲས་བུ་སློབ་ལམ་ས་བཅུ་གཉིས། །མཐར་ཐུག་གནས་ཡོངས་
ཆ་ གྱུར་དང་ཡེ་ཤེས་སྐུ། །མི་གནས་མྱ་ངན་འདས་དང་གཉིས་སུ་མེད། །མཛད་པ་རྒྱུན་མི་འཆད་དང་རྣམ་ལྔའོ། །དེ་ལྟར་མངོན་རྟོགས་བཞི་བཅུ་རྩ་ལྔ་ལས། །གཏན་ཁྲིམས་བདུན་དང་དབང་གི་མངོན་རྟོགས་བདུན། །སོ་སོར་ཕྱེ་བས་ལྔ་བཅུ་བདུན་དུ་
403



རྒྱུད་སྡེ་ཀུན་བཏུས་
འགྱུར༑ །དེ་ཚེ་བཞི་དང་བཅུ་དང་བཞི་དང་བཞི། །དེ་བཞིན་བདུན་དང་ལྔ་དང་ལྔ་དང་གཅིག །བཅུ་གཉིས་ལྔ་སྟེ་ལྔ་བཅུ་རྩ་བདུན་ནི། །བཤད་བྱ་མངོན་པར་རྟོགས་པའི་ལུས་ཡིན་ནོ། །གཉིས་པ་ཡན་ལག་རྒྱས་པར་བཤད་པའི་ཚུལ་གྱིས་དཀའ་བའི་གནས་
རྣམས་སོ་སོར་བཤད་པ་ལ་གསུམ། རྒྱུའི་རྒྱུད་སྔོན་དུ་འགྲོ་བརྟེན་གྱི་གང་ཟག་དང་། དེས་ཉམས་སུ་བླང་བར་བྱ་བ་ཐབས་ཀྱི་རྒྱུད་དང་། དེ་ཉམས་སུ་བླངས་པ་ལས་བྱུང་བ་འབྲས་བུའི་རྒྱུད་དོ། །དང་པོ་ལ་བཞི། རྒྱུ་དང་། རིགས་དང་། སྤང་བྱ་དང་། རྐྱེན་ལ་ལྟོས་པའོ། །དང་
པོ་ལ་བཞི། སེམས་ཅན་ཐམས་ཅད་སངས་རྒྱས་ཀྱི་སྙིང་པོ་ཅན་དུ་བསྟན་པ། རྒྱུ་གང་གིས་གང་དུ་འཁོར་བ། རྐྱེན་གང་གིས་ཇི་སྲིད་དུ་འཁོར་བ། སེམས་སྦྱངས་ན་གྲོལ་བའི་ཚུལ་ལོ། །དང་པོ་ནི། འགྲོ་སེམས་རང་བཞིན་སྤྲོས་བྲལ་ཆོས་སྐུའི་དངོས། །འཁོར་འདས་
ཀུན་ཁྱབ་དེ་བཞིན་ཉིད་དབྱེར་མེད། །རིགས་ཁམས་ཆོས་དབྱིངས་སྦྱང་རུང་དུ་ཡོད་ཕྱིར། །འགྲོ་ཀུན་དེ་བཞིན་གཤེགས་པའི་སྙིང་པོ་ཅན།། ༈ །གཉིས་པ་རྒྱུ་གང་གིས་གང་དུ་འཁོར་བ་ནི། དེ་ལྟ་ན་ཡང་རང་གི་རང་བཞིན་ལ། །ཀུན་ཏུ་རྨོངས་པའི་ལྷན་
སྐྱེས་མ་རིག་པས། །བསྒྲིབས་པའི་དབང་གིས་སེམས་ཉིད་འོད་གསལ་ལས། །ཉེས་ཀུན་རྩ་བ་བདག་ཏུ་སྣང་བ་བྱུང་།། ༈ །གསུམ་པ་རྐྱེན་གང་གིས་ཇི་སྲིད་དུ་འཁོར་བ་ནི། ངར་འཛིན་དབང་གིས་ཆགས་སོགས་ཉོན་མོངས་དང་། །དེ་ལས་ལས་གསོག་
ལས་ལས་སྐྱེ་བ་སོགས། །ཡན་ལག་བཅུ་གཉིས་དབང་གིས་འཁོར་བ་རུ། །རྒྱུན་ཆད་མེད་པར་འགྲོ་བ་དྲུག་ཏུ་འཁོར།། ༈ །བཞི་པ་སེམས་སྦྱངས་ན་གྲོལ་བའི་ཚུལ་ནི། འོན་ཀྱང་སེམས་ཀྱི་རང་བཞིན་ནམ་མཁའ་ལྟར། །མྱང་འདས་དབྱིངས་སུ་གདོད་
404



གསུམ་
།ནས་དག་པ་དང་། །གློ་བུར་དྲི་མ་སྤྲིན་ལྟར་འབྲལ་རུང་ཕྱིར། །སེམས་ཉིད་ཐབས་ཀྱིས་སྦྱངས་ན་གྲོལ་བར་འགྱུར།། ༈ །གཉིས་པ་དང་གསུམ་པ་རིགས་དང་སྤང་བྱ་ལ་ལྟོས་པ་ནི། ཆོས་ཉིད་དབྱེ་བ་མེད་ཀྱང་ཆོས་ཅན་གྱིས། །
དབྱེ་བས་འབྲས་བུ་མྱུར་བུལ་རྟོགས་བྱའི་ཕྱིར། །རིགས་དང་སྤང་བྱར་ལྟོས་པའི་གང་ཟག་དང་།། ༈ །བཞི་པ་རྐྱེན་ལ་ལྟོས་པ་ནི། རྐྱེན་འགས་ཅུང་ཟད་འགྱང་ཡང་གྲོལ་འགྱུར་ཞེས། །དེའི་ཕྱིར་རྐྱེན་ལ་ལྟོས་པའི་གང་ཟག་བསྟེན།། ༈ །གཉིས་པ་དེས་
ཉམས་སུ་བླང་བར་བྱ་བ་ཐབས་ཀྱི་རྒྱུད་ལ་གཉིས། །སྐལ་བ་མེད་པ་རིམ་གྱི་འཇུག་པ་དང་། སྐལ་བ་དང་ལྡན་པ་ཅིག་ཅར་དུ་འཇུག་པའི་ལམ་རིམ་མོ། །དང་པོ་ལ་གཉིས། ཐུན་མོང་གི་ཐེག་པ་ལ་རིམ་གྱིས་འཇུག་པ་དང་། ཐུན་མོང་མ་ཡིན་པའི་ཐེག་པ་ལ་རིམ་གྱིས་བསླབ་པའོ། །
དང་པོ་ལ་གཉིས། སྤྱོད་པ་རིམ་ཅན་ལ་བསླབ་པ་དང་། ལྟ་བ་རིམ་ཅན་ལ་བསླབ་པའོ། །དང་པོ་ལ་གཉིས། མཚམས་སྦྱར་བ་དང་། ལམ་གྱི་རིམ་པའོ། །དང་པོ་ནི། དེ་ལྟར་རྒྱུ་ལ་གནས་ཀྱང་སྨིན་གྲོལ་གྱི། །ལམ་མཆོག་དོན་དུ་གཉེར་བའི་བློ་མེད་ན། །ཚེ་འདིའི་
སྤྱོད་ཡུལ་མི་རྟག་པར་བསྟན་པས། །སྐྱོ་བ་བསྐྱེད་ནས་རིམ་གྱིས་འཇུག་པའི་ཐབས།། ༈ །གཉིས་པ་ལམ་གྱི་རིམ་པ་ལ་བཞི། སྐྱབས་འགྲོ། གསོ་སྦྱོང་། གཏན་ཁྲིམས། སེམས་བསྐྱེད་དོ། །དང་པོ་ལ་བདུན་ཏེ། རྒྱུ། ཡུལ། ཚུལ་དང་། ཕན་ཡོན་དང་།
།བསླབ་བྱ། སྒྲ་དོན། དབྱེ་བའོ། །དེ་ལ་རྒྱུ་ནི། འཇིགས་དང་དད་པའི་སྒོ་ནས་ཡུལ་ནི་སྐྱབས་ཀྱི་མཆོག །དཀོན་མཆོག་གསུམ་ལ་ཚུལ་ནི། སྙིང་ནས་སྐྱབས་སོང་སྟེ།། ༈ །ཕན་ཡོན་ནི། དེ་ཡི་ཕན་ཡོན་ཡིད་ལ་ངེས་པའི་བློས།། ༈ །བསླབ་བྱ་ནི། སྤྱི་



དང་སོ་སོའི་བསླབ་བྱ་ཀུན་ལ་བསླབ།། ༈ །སྒྲ་དོན་ནི། ཚུལ་དེས་འཇིགས་པ་ཀུན་ལས་སྐྱོབ་ནུས་པའི། །སྐྱབས་ཀྱི་གནས་སུ་འགྲོ་ཕྱིར་སྐྱབས་འགྲོར་བརྗོད།། ༈ །བདུན་པ་དབྱེ་བ་ལ་གཉིས། རྒྱུ་འབྲས་ཀྱི་སྐྱབས་ཀྱི་དབྱེ་བ་དང་། ཐུན་མོང་དང་ཐུན་མོང་མ་
ཡིན་པའི་སྐྱབས་ཀྱི་དབྱེ་བའོ། །དང་པོ་ནི། འདི་ལ་སྟོན་ལམ་གྲོགས་སུ་འཛིན་པ་དང་། །སོ་སོའི་གནས་འདོད་ཚུལ་གྱིས་སྐྱབས་འགྲོ་བའི། །དབྱེ་བས་རྒྱུ་དང་འབྲས་བུའི་སྐྱབས་འགྲོ་གཉིས།། ༈ །གཉིས་པ་ཐུན་མོང་དང་ཐུན་མོང་མ་ཡིན་པའི་སྐྱབས་ཀྱི་དབྱེ་བ་
ནི༑ འབྲས་སྐྱབས་རྒྱུ་དང་དུས་དང་དགོས་ཆེད་བཞིས། །ཐུན་མོང་ཐུན་མོང་མིན་པ་གཉིས་སུ་འགྱུར།། ༈ །གཉིས་པ་གསོ་སྦྱོང་ལ་བཞི། མིང་དོན། བསླབ་བྱ། ཆོ་ག དགོས་པའོ། །དང་པོ་ནི། དེ་ལྟར་སྐྱབས་སུ་སོང་བའི་གང་ཟག་དེས། །དགེ་བ་
གསོ་ཞིང་སྡིག་པ་སྦྱོང་བའི་ཐབས། །བསླབ་བྱ། བསྙེན་གནས་ཡན་ལག་བརྒྱད་པ་ཆོག ལེགས་བླངས་ནས།། ༈ །དགོས་པ། ཚུལ་བཞིན་བསྲུངས་ལ་ཕན་ཡོན་ཆེས་མང་ལྡན།། ༈ །གསུམ་པ་གཏན་ཁྲིམས་ལ་དྲུག །གང་ཟག་བསམ་པ་རབ་དབྱེ་
དང་༑ །འཐོབ་བྱེད་གཏོང་རྒྱུ་བསྲུང་ཚུལ་ལོ། །དང་པོ་ནི། ཇི་སྲིད་འཚོ་བར་ཚུལ་ཁྲིམས་སྲུང་ནུས་པའི། །གླིང་གསུམ་སྐྱེས་པའི་སྐྱེས་པ་བུད་མེད་ཀྱིས།། ༈ །བསམ་པ་ནི། འཚེ་དང་ངན་སོང་འཁོར་བ་ལས་ཐར་ཕྱིར།། ༈ །རབ་དབྱེ་ནི། སྐྱེས་དང་
བུད་མེད་སོ་སོའི་བསླབ་པའི་ཚིག །གཞན་གནོད་གཞིར་བཅས་སྤོང་བའི་མཚན་ཉིད་ཅན།། ༈ །འཐོབ་བྱེད་ནི། རང་རང་གཞུང་བཞིན་ལེན་དང་གཏོང་བའི་རྒྱུ་ནི། གཏོང་བའི་རྒྱུ།། ༈ །བསྲུང་ཚུལ་ནི། བསྲུང་ཚུལ་ཕྱིར་བཅོས་དང་བཅས་ངེས་པར་
90»



༄༅། །བྱ༈ །བཞི་པ་དུས་ནམ་སྐྱེ་ངེས་པ་མེད་པའི་སེམས་བསྐྱེད་ནི། དེ་ལྟའི་སྐབས་སུ་གཞན་ཕན་བྱང་ཆུབ་སེམས། །ཐེག་ཆེན་རིགས་ཀྱི་ནུས་པས་རྙེད་པའམ། །གཞན་དུ་ཡོངས་འཛིན་མཆོག་གི་བཀའ་དྲིན་ལས། །དབང་གི་
སྔོན་དུ་འགྲོ་བའི་སེམས་བསྐྱེད་བླང་།། ༈ །གཉིས་པ་ལྟ་བ་རིམ་ཅན་ལ་བསླབ་པ་ལ་གཉིས། མཚམས་སྦྱར་བ་དང་། ལམ་རིམ་དངོས་སོ། །དང་པོ་ནི། དེ་ལྟར་བསླབ་པས་སྤྱོད་པ་དག་གྱུར་ནས། དེ་ནས་ལྟ་བ་རྣམ་པར་དག་བྱའི་ཕྱིར། །ཐོག་མར་བྱེ་སྨྲའི་
གཞུང་ལུགས་ངེས་བྱ་སྟེ།། ༈ །གཉིས་པ་ལམ་རིམ་དངོས་ལ། བྱེ་མདོ་རྣལ་འབྱོར་སྤྱོད་དང་དབུ་མ་བཞིའོ། །དང་པོ་ལ་གསུམ། ཤེས་བྱའི་གནས་དང་། ཟག་པ་དང་བཅས་པ་དང་། ཟག་པ་མེད་པའོ། །དང་པོ་ལ་གཉིས། རྒྱས་པར་དབྱེ་བ་དང་། བསྡུས་ཏེ་བསྟན་
པའོ། །དང་པོ་ལ་གཉིས། རྒྱས་པར་དབྱེ་བའི་ཚུལ་དང་། དེ་བསྡུ་བའི་ཚུལ་ལོ། །དང་པོ་ནི། ཤེས་བྱའི་གནས་ནི་ཕུང་པོ་སྐྱེ་མཆེད་ཁམས། །སུམ་ཅུ་རྩ་ལྔ་གཉིས་པ་དེ་བསྡུ་བའི་ཚུལ་ནི། ཆོས་གཉིས་ཀྱིས་བསྡུས་པ། །གཉིས་པ་བསྡུས་ཏེ་བསྟན་པ་ལ་
གཉིས༑ མདོར་བསྟན་པ་དང་། རྒྱས་བཤད་དོ། །དང་པོ་ནི། དེ་ཡང་གཟུགས་སེམས་སེམས་ལས་བྱུང་བ་དང་། །མི་ལྡན་འདུ་བྱེད་འདུས་མ་བྱས་ཏེ་ལྔ།། ༈ །གཉིས་པ་རྒྱས་བཤད་ལ་སྔར་ལྟར་ལྔ་ལས། དང་པོ་གཟུགས་ཀྱི་གཞི་ནི། གཟུགས་ཀྱི་ཁམས་ན་
ལྷགཟུགས་རྫས་ཉུང་མཐའ་དྲུག །ལུས་དབང་ལྡན་ལ་བདུན་དང་གཞན་ལྡན་བརྒྱད། །འདོད་ན་དྲི་རོ་ཡོད་ཕྱིར་ཉུང་མཐའ་བརྒྱད། །ལུས་དབང་དབང་གཞན་ལྡན་ལ་རྫས་བཅུ་སྟེ། །སྒྲ་དང་ལྡན་པར་སྐྱེ་ན་བཅུ་གཅིག་གོ། ༈ །གཉིས་པ་གཙོ་བོ་སེམས་
407



ནི། སེམས་ནི་རྣམ་པར་ཤེས་པའི་ཚོགས་དྲུག་སྟེ། །དེ་ཡང་གཟུང་འཛིན་ཐ་དད་དུས་མཉམ་པ། །རྣམ་པས་བར་དུ་མ་བསྒྲིབས་ཐུག་ཕྲད་འཛིན།། ༈ །གསུམ་པ་འཁོར་སེམས་བྱུང་ནི། སེམས་ལས་བྱུང་བ་སེམས་ཀྱི་ས་མང་དང་། །དགེ་དང་ཉོན་
མོངས་ཆུང་རྣམས་བཅུ་ཚན་རེ། །ཉོན་མོངས་ཆེ་དྲུག་མི་དགེའི་ས་པ་གཉིས། །མ་ངེས་བརྒྱད་དང་བཅས་པས་བཞི་བཅུ་དྲུག །བརྗེད་ངས་རྣམ་གཡེང་དྲན་དང་ཏིང་ངེ་འཛིན། །ཉོན་མོངས་ཅན་རྫས་ཡིན་ཕྱིར་དེ་གཉིས་དང་། །གཏི་མུག་མེད་དང་ལྟ་བ་
| ཤེས་བཞིན་མིན། །ཤེས་རབ་རྫས་ཡིན་ཕྱེ་ན་ལྔ་བཅུ་གཅིག །སེམས་དང་སེམས་བྱུང་རྣམ་མེད་རྫས་གྲུབ་སྟེ། །བདག་རྐྱེན་དབང་པོ་དང་བཅས་ཤེས་པ་ཡིས། །ཡུལ་རྣམས་རིག་པ་གཞན་རིག་ཁོ་ནར་འདོད།། ༈ །བཞི་པ་ལྡན་པ་མ་ཡིན་པའི་འདུ་བྱེད་
རྒྱུ ནི༑ མི་ལྡན་འདུ་བྱེད་ཐོབ་དང་མ་ཐོབ་དང་། །སྐལ་མཉམ་འདུ་ཤེས་མེད་དང་སྙོམས་འཇུག་གཉིས། །སྲོག་དང་སྐྱེ་གནས་རྒ་བ་མི་རྟག་པ། །མིང་ཚིག་ཡི་གེའི་ཚོགས་ཏེ་བཅུ་བཞིའོ།། ༈ །ལྔ་པ་འདུས་མ་བྱས་བརྟགས་པའི་གཞི་ནི། ནམ་མཁའི་
གཟུགས་ཅན་གོ་འབྱེད་རྫས་སུ་ཡོད། །སོ་སོར་བརྟགས་འགོག་གཉེན་པོ་ཤེས་རབ་ཀྱིས། །སྤང་བྱ་ཟག་བཅས་བཅོམ་པའི་བྲལ་རྫས་ཏེ། །བརྟགས་མིན་འགོག་པ་རྐྱེན་རྣམས་མ་ཚང་བས། །ཆོས་འགའ་སྐྱེ་ལ་གེགས་བྱེད་འགོག་གཞན་རྫས། །དེ་
བཞིན་དུས་གསུམ་དག་ཀྱང་རྫས་སུ་འདོད།། ༈ །གཉིས་པ་ཟག་བཅས་ལ་གཉིས། མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། ལམ་བདེན་མ་གཏོགས་འདུས་བྱས་ཟག་བཅས་ཏེ། །ཟག་རྣམས་རྒྱས་པར་འགྱུར་ཕྱིར་སྡུག་ཀུན་
408
་



༄༅། །གཉིས།། ༈ །གཉིས་པ་རྒྱས་པར་བཤད་པ་ལ་གཉིས། འབྲས་བུ་སྡུག་བསྔལ་བདེན་པ་དང་། རྒྱུ་ཀུན་འབྱུང་བདེན་པའོ། །དང་པོ་ནི། འབྲས་བུ་སྡུག་བསྔལ་བདེན་པ་སྣོད་དང་བཅུད། །གཉིས་པ། དེའི་རྒྱུ་ཀུན་འབྱུང་ལ་ལས་དང་
ཉོན་མོངས་གཉིས། ལས་དང་པོ། ལས་ཀྱི་ཀུན་འབྱུང་ནི་སེམས་པ་དང་དེས་བྱས། །སེམས་པ་ཡིད་ཀྱིས་ལས་ཡིན་བསམ་པ་ནི། །དེས་བསྐྱེད་ལུས་དང་ངག་གི་ལས་རྣམས་ཏེ། ༈ །གཉིས་པ། ཉོན་མོངས་པའི་ཀུན་འབྱུང་ནི་རྩ་ཉོན་ཉེ་ཉོན་
ནོ།། ༈ །གསུམ་པ་ཟག་མེད་ལ་ལྔ། བདེན་པའི་དབྱེ་བ་བསྟན་པ། དེའི་མངོན་རྟོགས་སྐྱེ་ཚུལ་དེའི་གང་ཟག་གི་དབྱེ་བ། གང་ཟག་རྣམས་ཀྱིཤེས་པའི་དབྱེ་བ། ཏིང་ངེ་འཛིན་གྱི་ཁྱད་པར་བསྟན་པའོ། །དང་པོ་ལ་གཉིས། བདེན་པ་བཞིར་དབྱེ་བ་དང་། གཉིས་སུ་དབྱེ་བའོ། །
དང་པོ་ལ་གཉིས། མཚན་གཞི་དང་། མཚན་ཉིད་དོ། །དང་པོ་ནི། ལམ་གྱི་དམིགས་པ་སྡུག་ཀུན་འགོག་ལམ་བཞི། །ཤེས་བྱ་སྤང་བྱ་རིག་བྱ་བསྟེན་བྱ་སྟེ།། ༈ །གཉིས་པ་མཚན་ཉིད་ནི། མི་རྟག་སྡུག་བསྔལ་སྟོང་དང་བདག་མེད་པ། །རྒྱུ་དང་ཀུན་འབྱུང་
རབ་ཏུ་སྐྱེ་བ་རྐྱེན། །འགོག་པ་ཞི་བ་གྱ་ནོམ་ངེས་པར་འབྱུང་། །ལམ་དང་རིགས་པ་སྒྲུབ་པ་ངེས་འབྱིན་དུ། །འཕགས་པས་ངེས་ཕྱིར་འཕགས་པའི་བདེན་པར་བརྗོད།། ༈ །གཉིས་པ་བདེན་པ་གཉིས་སུ་དབྱེ་བ་ནི། བཅོམ་དང་ཆ་ཤས་བསལ་བས་དེར་
མ་ འཛིན་གྱི། །བློ་མི་འཇུག་པ་བུམ་ཆུ་སོགས་ཀུན་རྫོབ། །བཅོམ་དང་བསལ་ཡང་དེ་ཡི་བློ་འཇུག་པ། །ཕྲ་རབ་རྡུལ་དང་སྐད་ཅིག་སོགས་དོན་དམ།། ༈ །གཉིས་པ་བདེན་པའི་མངོན་རྟོགས་སྐྱེ་ཚུལ་ལ་གཉིས། ལམ་སྤྱིའི་སྔོན་འགྲོ་དང་། སོ་སོའི་སྐྱེ་ཚུལ་ལོ།
6?



དང་པོ་ནི། བདེན་པའི་མངོན་རྟོགས་ཐོག་མར་ཚུལ་ཁྲིམས་བསྲུང་། །དེ་ཡིས་ཐོས་བསམ་སྔོན་སོང་ཞི་གནས་བསྒྲུབ།། ༈ །གཉིས་པ་སོ་སོའི་སྐྱེ་ཚུལ་ལ་ལྔ་ལས། དང་པོ་ཚོགས་ལམ་ནི། དེ་ནས་ལྷག་མཐོང་བསྐྱེད་ཕྱིར་ལམ་ལྔར་འཇུག །ཚོགས་ཀྱི་ལམ་
དུ་དྲན་པ་ཉེར་གཞག་བཞི། །མཚན་ཉིད་གཉིས་སུ་ཤེས་རབ་ཀྱིས་བརྟགས་ཏེ། །དྲན་པས་དམིགས་པ་དག་ལ་གཏོད་པར་བྱེད།། ༈ །གཉིས་པ་སྦྱོར་ལམ་ལ་བཞི་ལས། དང་པོ་དྲོད་ནི། དེ་ལྟའི་ཆོས་དྲན་གོམས་པས་བདེན་པ་ལ། །ཞི་ལྷག་ཟུང་འབྲེལ་
སྣང་བ་ཕྲ་ཐོབ་ནས། །འཕགས་ལམ་སྔ་ལྟས་དགེ་རྩ་དྲོད་ཐོབ་དེའི། །དམིགས་རྣམ་བདེན་བཞི་མི་རྟག་ལ་སོགས་ལྡན། །དེ་ཚེ་ཡང་དག་སྤོང་བ་བརྩོན་འགྲུས་བསྒོམ།། ༈ །གཉིས་པ་རྩེ་མོ་ནི། དྲོད་གསུམ་རིམ་བཞིན་བསྒོམས་པས་བདེན་པ་ལ། །
དམིགས་པའི་ཟུང་འབྲེལ་རིམ་གྱིས་འཕེལ་བ་ལས། །དགེ་རྩ་གཡོ་བའི་རྩེ་ཐོབ་དེའི་དམིགས་རྣམ། །སྔ་མ་དང་མཚུངས་རྫུ་འཕྲུལ་རྐང་བཞི་བསྒོམ།། ༈ །གསུམ་པ་བཟོད་པ་ནི། རྩེ་མོ་རྣམ་གསུམ་འཕེལ་ལས་བདེན་པ་ཡི། །ཆོས་ཉིད་ཆ་ཤས་མཐོང་
ལ་མི་སྐྲག་པའི། །བཟོད་པ་གསུམ་སྐྱེ་དེ་ཡི་ཆུང་འབྲིང་གི །རྣམ་པ་སྔར་དང་མཚུངས་ཏེ་ཆོས་དྲན་གྱི། །དམིགས་པའི་བདེན་པ་དག་ལ་གཏོད་ཕྱིར་ངོ༌། །ཆེན་པོ་འདོད་གཏོགས་སྡུག་བསྔལ་ལ་དམིགས་པའི། །སྐད་ཅིག་གཅིག་ཡིན་དབང་པོ་ལྔ་
བསྒོམ་བྱ།། ༈ །བཞི་པ་ཆོས་མཆོག་ནི། དེ་ནས་རྒྱུ་གཞན་མེད་པར་རང་སྟོབས་ཀྱིས། །འཕགས་ལམ་འདྲེན་བྱེད་ཆོས་ཀྱི་མཆོག་སྐྱེ་སྟེ། །དམིགས་རྣམ་བཟོད་ཆེན་དང་མཚུངས་སྟོབས་ལྔ་བསྒོམ།། ༈ །གསུམ་པ་མཐོང་ལམ་ལ་གཉིས། བདེན་པའི་
4i0



དྲུག་
༄༅། །མངོན་རྟོགས་སྐྱེ་ཚུལ་དང་། དེའི་མཐའ་དཔྱད་པའོ། །དང་པོ་ནི། ཆོས་མཆོག་མཇུག་ཐོགས་དེ་མ་ཐག་པ་རུ། །འདོད་པའི་སྡུག་བསྔལ་ལ་དམིགས་ཆོས་ཤེས་པའི། །བཟོད་པ་སྐྱེ་ཞིང་དེ་རྗེས་དེ་ཉིད་ལ། །དམིགས་པའི་སྡུག་
བསྔལ་ཆོས་ཤེས་སྐྱེ་བར་འགྱུར། །དེ་རྗེས་ཁམས་གོང་སྡུག་བསྔལ་ལ་དམིགས་པའི། །རྗེས་བཟོད་རྗེས་ཤེས་རིམ་པ་བཞིན་དུ་སྟེ། །བདེན་པ་ལྷག་མ་རྣམས་ལའང་སྔ་མ་ལྟར། །དམིགས་པའི་བཟོད་ཤེས་བཅུ་གཉིས་རིམ་བཞིན་སྐྱེ།། ༈ །གཉིས་པ་
དེའི་མཐའ་དཔྱད་པ་ནི། དེ་ལྟའི་བཟོད་པ་བརྒྱད་ནི་མཐོང་སྤང་གི །ཐོབ་པ་གཅོད་ལ་བར་ཆད་མེད་ལམ་སྟེ། །ཤེས་བརྒྱུད་སྤང་བྱ་དང་བྲལ་ཐོབ་པ་དང་། ལྷན་ཅིག་སྐྱེས་ཕྱིར་དེ་ལས་རྣམ་གྲོལ་ལམ། །སྐད་ཅིག་དང་པོ་བཅོ་ལྔ་བདེན་པའི་རིགས། །མ་
མཐོང་མཐོང་ཕྱིར་མཐོང་བའི་ལམ་ཞེས་བྱ། །ཕྱི་མ་མཐོང་ཟིན་གོམས་བྱེད་བསྒོམ་ལམ་ཡིན། །དེ་ཚེ་འཕགས་ལམ་ཡན་ལག་བརྒྱད་བསྒོམ་མོ། ༈ །བཞི་པ་བསྒོམ་ལམ་ནི། དེ་ནས་བསྒོམ་སྤང་གཉེན་པོ་བསྒོམ་པའི་ལམ། །གོང་འོག་ས་ལ་ཞི་རགས་ བ
དམིགས་རྣམ་ཅན། །འཇིག་རྟེན་པ་ཡི་ཟག་བཅས་བསྒོམ་ལམ་དང་། །བདེན་པ་ལ་དམིགས་དེ་ཡི་རྣམ་པ་ཅན། །འཇིག་རྟེན་འདས་པའི་ཟག་མེད་བསྒོམ་པའི་ལམ། །དེ་ཚེ་བྱང་ཆུབ་ཡན་ལག་བདུན་བསྒོམ་མོ།། ༈ ལྔ་པ་མཐར་ཕྱིན་པའི་ལམ་ནི། དེ་
ལྷ ནས་རྡོ་རྗེ་ལྟ་བུའི་ཏིང་འཛིན་གྱིས། །བསྒོམ་སྤང་སྤུངས་པ་ལས་ཐོབ་རྣམ་གྲོལ་ལམ། །ཟད་དང་མི་སྐྱེ་ཤེས་པ་འཁོར་བཅས་ནི། །མི་སློབ་ལམ་སྟེ་ཡན་ལག་བཅུ་ལྡན་ནོ།། ༈ །གསུམ་པ་དེ་རྒྱུད་ལ་སྐྱེས་པའི་གང་ཟག་གི་དབྱེ་བ་ལ་གཉིས། རིགས་ཅན་གསུམ་
ལྗོ



རྒྱུད་སྡེ་ཀུན་བཏུས་
|གྱི་དབྱེ་བ་སྤྱིར་བསྟན་པ་དང་། ཉན་ཐོས་ཀྱི་གང་ཟག་གི་དབྱེ་བ་བྱེ་བྲག་ཏུ་བཤད་པའོ། །དང་པོ་ལ་གཉིས། །དབྱེ་བ་དངོས་དང་། དེ་གསུམ་གྱི་འབྲས་བུ་འགྲུབ་པའི་དུས་བསྟན་པའོ། །དང་པོ་ནི། ལམ་ལ་འཇུག་པའི་གང་ཟག་རིགས་ཅན་གསུམ། །དང་པོ་ཉིད་ནས་རང་
རང་ལམ་འཇུག་དང་། །ཉན་ཐོས་སྔོན་སོང་སངས་རྒྱས་གཉིས་ཀྱང་ཡོད།། ༈ །གཉིས་པ་དེ་གསུམ་གྱིས་འབྲས་བུ་འགྲུབ་པའི་དུས་བསྟན་པ་ནི། ཉན་ཐོས་མྱུར་ན་ཚེ་གསུམ་དག་གིས་འགྲུབ། །བསེ་རུ་བསྐལ་བརྒྱ་བྱང་སེམས་གྲངས་མེད་
གསུམ༑ ཚོགས་བསགས་སྲིད་པ་ཐ་མར་གྱུར་པའི་ཚེ། །བསམ་གཏན་བཞི་པའི་རབ་མཐའ་ལ་བརྟེན་ཏེ། །སྟན་གཅིག་ཉིད་ལ་ངེས་འབྱེད་ཆ་མཐུན་ནས། །བརྩམས་ཏེ་སོ་སོའི་བྱང་ཆུབ་བར་སྐྱེད་བྱེད།། ༈ །བ་ཉིས་པ་ཉན་ཐོས་ཀྱི་གང་ཟག་བྱེ་བྲག་ཏུ་
བཤད་པ་ལ་གཉིས། ཉན་ཐོས་སོ་སྐྱེ་དང་། འཕགས་པའོ། །དང་པོ་ནི། ཉན་ཐོས་སོ་སྐྱེ་དད་དང་ཆོས་རྗེས་འབྲང་།། ༈ །གཉིས་པ་ཉན་ཐོས་འཕགས་པ་ནི། འཕགས་པ་སྐྱེས་བུ་ཟུང་བཞི་གང་ཟག་བརྒྱད། །ཡོངས་ཉམས་འཆི་བར་སེམས་དང་རྗེས་སུ་
བསྲུང་༑ །གནས་ལས་མི་བསྐྱོད་རྟོགས་པའི་སྐལ་བ་ཅན། །མི་གཡོའི་ཆོས་ཅན་ཞེས་བྱ་དགྲ་བཅོམ་དྲུག། ༈ །བཞི་པ་གང་ཟག་གི་ཤེས་པའི་དབྱེ་བ་ལ་གསུམ། གསུམ་དུ་བསྡུ་བ། བཅུར་དབྱེ་བ། གང་ཟག་ལ་ཤེས་པ་དུ་ལྡན་ཚུལ་ལོ། །དང་པོ་ནི། ཤེས་པ་
ཀུན་རྫོབ་ཆོས་རྗེས། གཉིས་པ་བཅུར་དབྱེ་བ་ནི། གཞན་སེམས་ཤེས། །སྡུག་ཀུན་འགོག་ལམ་ཟད་དང་མི་སྐྱེ་ཤེས།། ༈ །གསུམ་པ་ལྡན་ཚུལ་ལ་གཉིས། སོ་སྐྱེ་དང་འཕགས་པ་ལ་ལྡན་ཚུལ་དང་། སངས་རྒྱས་ལ་ཡོན་ཏན་ལྡན་ཚུལ་ལོ། །དང་པོ་ནི། སོ་སྐྱེ་
42



བདུན་
༄༅། །གཅིག་གཉིས་མཐོང་བསྒོམ་བདུན་ནམ་བརྒྱད། །མི་གཡོའི་ཆོས་ཅན་བཅུ་ལྡན་གཉིས་པ་སངས་རྒྱས་ལ་ཡོན་ཏན་ལྡན་ཚུལ་ལ་གཉིས་ལས། ཐུན་མོང་མ་ཡིན་པའི་ཡོན་ཏན་ལྡན་ཚུལ་ནི། སངས་རྒྱས་རྣམས། །སྟོབས་དང་མི་
འཇིགས་དྲན་ཉེར་ཐུགས་རྗེ་ཆེ། །མཉམ་དང་མི་མཉམ་ཆ་ཤས་གསུམ་གསུམ་དང་། །རྒྱུ་འབྲས་ཕན་འདོགས་ཕུན་ཚོགས་ཐུན་མོང་མིན།། ༈ །གཉིས་པ་ཐུན་མོང་བའི་ཡོན་ཏན་ལྡན་ཚུལ་ནི། ཐུན་མོང་ཉོན་མོངས་མེད་དང་སྨོན་གནས་ཤེས། །སོ་སོ་ཡང་
དག་རིག་བཞི་མངོན་ཤེས་དྲུག །མངོན་ཤེས་ལྔ་དང་བསམ་གཟུགས་ཚད་མེད་བཞི། །རྣམ་ཐར་ཟིལ་གནོན་བརྒྱད་བརྒྱུད་ཟད་པར་བཅུ།། ༈ །ལྔ་པ་ཏིང་ངེ་འཛིན་གྱི་ཁྱད་པར་བསྟན་པ་ལ་བཞི། མིང་དོན། རྗེས་སུ་དབྱེ་བ་དང་། གྲུབ་ཚུལ། རིགས་ཅན་གྲོལ་
# ཚུལ་ལོ། །དང་པོ་ནི། དེ་དག་འཐོབ་བྱེད་སྙོམས་འཇུག་ཏིང་ངེ་འཛིན། །ཡན་ལག་དང་ལྡན་ཞི་ལྷག་ཟུང་འབྲེལ་ཡིན།། ༈ །གཉིས་པ་རྫས་སུ་དབྱེ་བ་ནི། བསམ་གཏན་སྙོམས་འཇུག་ཅེས་བྱ་དེར་སྐྱེས་དང་། །ཡོན་ཏན་རྟེན་དུ་དེ་ལ་འཇུག་པ་གཉིས། །
དབྱེ་ན་བསམ་གཏན་བཞི་དང་གཟུགས་མེད་བཞི། །གཟུགས་མེད་ཡོན་ཏན་རྣམས་ཀྱི་རྟེན་ཡིན་ཡང་། །ཡོན་ཏན་ཀུན་གྱི་རྟེན་གྱུར་བསམ་གཏན་ཡིན།། ༈ །གསུམ་པ་གྲུབ་ཚུལ་ནི། དེ་དག་ཟག་མེད་ལམ་གྱི་ཡེ་ཤེས་དང་། །ལྡན་དང་མི་ལྡན་སྒོམ་པ་
སྐྱེ་ པོའི་དབྱེ་བས། །མྱ་ངན་འདས་དང་འཁོར་བའི་འབྲས་བུར་འགྱུར། ༈ །བཞི་པ་རིགས་ཅན་གྲོལ་ཚུལ་ནི། འདི་དག་དྲོད་ནས་བརྩམས་ཏེ་མི་གཡོ་བའི། །ཆོས་ཅན་བར་ལ་རིམ་གྱིས་ཁྱད་ཞུགས་ཡོད། །དེ་ཡི་བསམ་གཏན་བཞི་པ་ལ་བརྟེན་ཏེ། །ཡུལ་
ལྗོན་ཆུང་



དང་འདུས་བྱས་མཚན་ཉིད་ཕོ་མོ་ཡི། །མཚན་མ་དང་བྲལ་བདག་མེད་སྟོང་པ་ཉིད། །ལམ་ཡང་འདོར་ཕྱིར་སྨོན་པ་མེད་པ་སྟེ། །ཏིང་འཛིན་དེ་ཐོབ་མྱ་ངན་འདས་ཞེས་བྱ། །མྱང་འདས་གསུམ་ཀ་རྣམ་གྲོལ་དུ་འདྲ་ཡང་། །ཤེས་བྱའི་གནས་ལ་སྦྱངས་
པའི་ཁྱད་པར་དང་། །རྗེས་ཐོབ་བསོད་ནམས་ཚོགས་ཀྱི་བྱེ་བྲག་གིས། །རིགས་ཅན་གསུམ་གྱི་འབྲས་བུ་སོ་སོར་འགྱུར།། ༈ །གཉིས་པ་མདོ་སྡེ་པའི་གྲུབ་མཐའ་གཏན་ལ་དབབ་པ་ལ་གཉིས། མཚམས་སྦྱར་བ་དང་། དོན་དངོས་སོ། །དང་པོ་ནི། དེ་ལྟར་བྱེ་
བྲག་སྨྲ་བའི་གཞུང་ངེས་ནས། །མདོ་སྡེ་པ་ཡི་གཞུང་ལུགས་རིག་པར་བྱ། ༈ །གཉིས་པ་དོན་དངོས་ལ་གཉིས། བྱེ་སྨྲ་སུན་ཕྱུང་། རང་ལུགས་བརྗོད་པའོ། །དང་པོ་ལ་གསུམ། མདོ་ལས་བསྟན་བཅོས་ཚད་མར་བྱེད་པ་དང་། ཤེས་བྱ་གཞི་ལྔ་ཆར་རྫས་སུ་ཡོད་པར་
འདོད་པ་དང་། ཞར་བྱུང་ཤེས་པས་ཡུལ་འཛིན་ཚུལ་མི་འཐད་པར་བསྟན་པའོ། །དང་པོ་ནི། དེ་ལ་སྔ་མའི་ལོག་རྟོག་དགག་པ་ནི། །མདོ་ལས་བསྟན་བཅོས་གཙོར་བྱེད་རིགས་མིན་ཏེ། །གསུང་པ་པོ་ལ་གུས་པ་ལྷོད་འགྱུར་ཞིང་། །བསྟན་བཅོས་ཉིད་ཀྱང་མདོ་
ལ་བརྟེན་ཕྱིར་རོ།། ༈ །གཉིས་པ་ཤེས་བྱ་གཞི་ལྔ་ཆར་རྫས་སུ་ཡོད་པར་འདོད་པ་མི་འཐད་པ་ནི། མངོན་སུམ་རྗེས་སུ་དཔགས་པས་གྲུབ་མིན་པས། །བསྟན་མེད་ཐོགས་མེད་རྣམ་རིག་མིན་གཟུགས་དང་། །མི་ལྡན་འདུ་བྱེད་རྫས་སུ་ཡོད་མ་ཡིན། །འདས་
དང་མ་འོངས་འགགས་དང་མ་སྐྱེས་མེད། །ཡོད་ན་ད་ལྟ་ཉིད་དུ་ཐལ་བར་འགྱུར། །དེ་བཞིན་འདུས་མ་བྱས་པའི་ཆོས་རྣམས་ཀུན། །རྐྱེན་གྱིས་མ་བསྐྱེད་ཕྱིར་ན་རྫས་སུ་མེད།། ༈ །གསུམ་པ་ཞར་བྱུང་ཤེས་པས་ཡུལ་འཛིན་ཚུལ་མི་འཐད་པར་བསྟན་པ་
414
-
1
-
=



བརྒྱད་
།ནི། ཕྱི་རོལ་ཡུལ་གྱི་རྣམ་པ་མ་ཤར་པར། །དུས་མཉམ་ཐུག་ཕྲད་འཛིན་པའང་རིགས་མིན་ཏེ། །རྣམ་པ་མེད་ན་སྔོ་སེར་ལ་སོགས་པ། །རྟོགས་ཚུལ་སོ་སོར་དབྱེ་བར་མི་ནུས་ཕྱིར།། ༈ །གཉིས་པ་རང་ལུགས་ལ་
གསུམ༑ མདོའི་རབ་ཏུ་དབྱེ་བ། མདོའི་དོན་གཏན་ལ་དབབ་པ། མདོའི་ཚིག་འཆད་ཚུལ་ལོ། །དང་པོ་ནི། དེ་ནས་རང་ལུགས་མདོ་བཞིན་འཆད་པ་ལ། །བཤད་བྱ་གསུང་རབ་ཡན་ལག་བཅུ་གཉིས་ཏེ། །དེ་དག་བརྗོད་བྱའི་སྒོ་ནས་བསླབ་པ་གསུམ། སྟོན་ཕྱིར་
སྡེ་སྣོད་གསུམ་དུ་འདུས་པར་འདོད།། ༈ །གཉིས་པ་མདོའི་དོན་གཏན་ལ་དབབ་པ་ལ་གསུམ། ཇི་སྙེད་ཡོད་པར་གཏན་ལ་དབབ་པ་དང་། ཇི་ལྟ་བའི་དོན་གཏན་ལ་དབབ་པ་དང་། དེ་དག་གི་ཁྱད་པར་གྱི་ཆོས་གཞན་བསྟན་པའོ། །དང་པོ་ནི། རྣམ་རིག་མིན་གཟུགས་མི་
ལྡན་འདུ་བྱེད་དང་། །ཆོས་ཀྱི་ཁམས་དང་ཆོས་ཀྱི་སྐྱེ་མཆེད་ཀྱི། །ཕྱོགས་རེ་མ་གཏོགས་ཕུང་ཁམས་སྐྱེ་མཆེད་གཞན། །མཐའ་དག་འདིར་ཡང་རྫས་སུ་ཡོད་པར་འདོད།། ༈ །གཉིས་པ་ཇི་ལྟ་བའི་དོན་གཏན་ལ་དབབ་པ་ནི། ཇི་ལྟར་སྣང་བ་ཤེས་པ་ཉིད་
ཡིན་ཡང་། །སྣང་བའི་རྒྱུ་ནི་ཕྱི་དོན་ཡིན་པར་འདོད། །གཟུ་འཛིན་དུས་མཉམ་མིན་ཕྱིར་རང་འཛིན་ལ། །རང་འདྲའི་རྣམ་པ་གཏོད་བྱེད་ལྐོག་ན་མོ། །ངེས་ན་ཤེས་པས་དོན་དངོས་མ་རིག་ཀྱང་། །རྣམ་པ་སྣང་བའི་དབང་གིས་རིག་པར་བཞག །དེ་
ཕྱིར་དམིགས་ཡུལ་ཕྱི་རོལ་དོན་ཡིན་ཡང་། །མྱོང་བའི་ཡུལ་ནི་ཤེས་པ་ཉིད་ཡིན་ཕྱིར། །ངོ་བོ་རང་རིག་ཡིན་ཡང་ཕྱི་རོལ་གྱི། །དོང་དང་འདྲ་བར་སྐྱེས་ཕྱིར་དོན་རིག་བརྗོད།། ༈ །གསུམ་པ་དེ་དག་གི་ཁྱད་པར་གྱི་ཆོས་བཞིན་བསྟན་པ་ནི། སེམས་དང་
བi5
ལྗོ ན་ཆུང་



+
+
=
སེམས་བྱུང་རང་གསལ་སྐད་ཅིག་མ། །མི་ལྡན་འདུ་བྱེད་གཟུགས་སེམས་སེམས་བྱུང་གི །གནས་སྐབས་འགལ་ལ་བཏགས་པ་ཙམ་དུ་འདོད། །དེ་བཞིན་འདུས་མ་བྱས་ཀྱང་བཏགས་པ་ཙམ། །མྱ་ངན་འདས་པའང་དངོས་པོར་མེད་པར་འདོད། །
ལམ་དང་གང་ཟག་རྣམ་དབྱེ་ཕལ་ཆེ་བ། །བྱེ་བྲག་སྨྲ་བའི་འདོད་པ་དང་མཐུན་ཡང་། །བྱང་ཆུབ་སེམས་དཔའ་རྣམས་ལ་ས་བཅུ་དང་། །རྫོགས་སངས་རྒྱས་ལ་སྐུ་གསུམ་ལ་སོགས་འདོད། ༈ །གསུམ་པ་མདོའི་ཚིག་འཆད་ཚུལ་ནི། དེ་དག་སྟོན་བྱེད་
མདོ་སྡེ་འཆད་ཚུལ་ནི། །ཉན་པོ་གུས་པ་བསྐྱེད་ཕྱིར་དགོས་དོན་བཤད། །གཞུང་དོན་རགས་པ་རྟོགས་ཕྱིར་བསྡུས་དོན་བསྟན། །བྱ་བྱེད་ལས་གསུམ་སྦྱར་ལ་ཚིག་དོན་བླང་། །སྔ་ཕྱིའི་འབྲེལ་བ་རྟོགས་ཕྱིར་མཚམས་སྦྱར་ནས། །རྟོགས་དཀའི་གནས་
# རྣམས་བརྒལ་ལན་སྒོ་ནས་བསྙད།། ༈ །གསུམ་པ་རྣལ་འབྱོར་སྤྱོད་པའི་གྲུབ་མཐའ་གཏན་ལ་དབབ་པ་ལ་གཉིས། མཚམས་སྦྱར་བ་དང་། དོན་དངོས་སོ། །དང་པོ་ནི། དེ་ལྟར་མདོ་སྡེ་པ་ཡི་ལུགས་ཤེས་ནས། །རྣལ་འབྱོར་སྤྱོད་གཞུང་རྒྱ་མཚོར་འཇུག་བྱ་བ
སྟེ།། ༈ །གཉིས་པ་དོན་དངོས་ལ་གསུམ། ཐེག་པ་ཆེན་པོ་བཀར་སྒྲུབ་པ་དང༌། ཉན་ཐོས་ཀྱི་འདོད་པ་དགག་པ་དང་། རང་གི་འདོད་པ་བརྗོད་པའོ། །དང་པོ་ནི། མདོ་སྡེ་པ་རྣམས་རང་ལུགས་ཐེག་ཆེན་དུ། །བསྒྲུབ་ཕྱིར་ཤེར་ཕྱིན་ལ་སོགས་ཐེག་ཆེན་གྱི། །མདོ་སྡེ་
ཕལ་ཆེར་བཀའ་རུ་མི་འདོད་ཀྱང་། །དེ་ཡི་ཉེས་སྤོང་འདི་ལྟར་ཤེས་པར་བྱ། །མ་འོངས་འཇིག་ལྟར་སྔར་ལུང་མ་བསྟན་ཞིང་། །ཆེ་ཆུང་ཐེག་པ་སྟོན་པས་ལྷན་ཅིག་གསུངས། །རྒྱལ་ལས་གཞན་གྱིས་ཟབ་རྒྱས་འདི་ཡུལ་མིན། །རྣམ་འཕྲུལ་གཞན་གྱིས་



དགུ་
།གསུང་ཡང་བཀའ་རུ་གྲུབ། །ཐེག་ཆེན་ཡོད་ན་འདི་བས་གཞན་མེད་ཅིང་། །མེད་ན་མདོ་སྡེ་གཞན་ལའང་ཚུལ་དེ་མཚུངས། །ཟབ་རྒྱས་ཐེག་པ་མེད་ན་སངས་རྒྱས་མེད། །ཐེག་ཆེན་ཉོན་མོངས་གཉེན་པོར་འགྱུར་མཐོང་
ཞིང་། །སྣ་ཚོགས་སྒྲ་ཡིས་གསུངས་པ་རྟོགས་དཀའ་བས། །ཐེག་པ་ཆེན་པོ་རྒྱལ་བའི་བཀར་གྲུབ་བོ།། ༈ །གཉིས་པ་ཉན་ཐོས་ཀྱི་འདོད་པ་དགག་པ་ལ་གསུམ། ཕྱི་རོལ་གྱི་དོན་ཡོད་པར་མི་འཐད་པ་དང་། དེ་ཡོད་པར་གསུངས་པ་དགོངས་པ་ཅན་དུ་བསྟན་པ་
དང་༑ ཁྱད་པར་གྱི་ཆོས་གཞན་བསྟན་པའོ། །དང་པོ་ནི། དྲུག་གིས་ཅིག་ཆར་སྦྱར་སོགས་རིགས་པ་ཡིས། །བརྟགས་ན་ཕྱི་དོན་རྡུལ་ཕྲན་རྙེད་མ་ཡིན། །རྡུལ་ཕྲན་མི་སྦྱོར་འདུས་པ་སྦྱོར་ཞེ་ན། །སྦྱར་རྒྱུའི་རྡུལ་ཕྲན་མེད་ཕྱིར་དེ་འདུས་ཅི། །གཟུགས་སོགས་
མངོན་སུམ་དག་དང་འགལ་ཞེ་ན། །སེམས་ཉིད་འཁྲུལ་པའི་སྣང་བར་ལུང་ལས་གསུངས།། ༈ །གཉིས་པ་ཕྱི་རོལ་གྱི་དོན་ཡོད་པར་གསུངས་པ་དགོངས་པ་ཅན་དུ་བསྟན་པ་ནི། འགའ་ལས་ཕྱི་དོན་ཡོད་པར་བཤད་ཅེ་ན། །འཇིག་རྟེན་གཞུག་ཕྱིར་དགོངས་པ་
ཅན་དུ་སྟེ། །དེ་ཡི་དགོངས་གཞི་ཕྱི་རོལ་གཟུགས་སོགས་སུ། །སྣང་བའི་རྣམ་རིག་ཉིད་ཀྱི་ས་བོན་དང་། །སྣང་བ་ཙམ་ལ་དགོངས་ནས་གཟུགས་དང་ནི། །མིག་གི་སྐྱེ་མཆེད་སོགས་སུ་ཐུབ་པས་གསུངས།། ༈ །གསུམ་པ་ཁྱད་པར་གྱི་ཆོས་གཞན་བསྟན་
ལྷཔ་ནི། མི་ལྡན་འདུ་བྱེད་བཏགས་པ་ཙམ་དུ་མཚུངས། །འདུས་མ་བྱས་ཆོས་མེད་པ་ཁོ་ནའང་མིན། །ཀུན་གཞི་ཉོན་མོངས་ཅན་ཡིད་འཇུལ།ཤེས་དྲུག། །ཀུན་འགྲོ་ཡུལ་ངེས་ལྔ་ལྔ་དགེ་བཅུ་གཅིག །རྩ་ཉོན་ཉེ་ཉོན་ཉེར་དྲུག་གཞན་འགྱུར་བཞི། །དེ་དག་



ཀུན་ལ་རིག་རྒྱུའི་གཟུགས་དོན་གཞན། །མེད་ཕྱིར་རང་རིག་ཉིད་ཡིན་གཞན་རིག་མེད།། ༈ །གསུམ་པ་རང་གི་འདོད་པ་བརྗོད་པ་ལ་གཉིས། །མདོར་བསྟན་པ་དང་། རྒྱས་བཤད་དོ། །དང་པོ་ནི། ཤེས་བྱའི་གནས་ཀུན་གཞིའི་རྣམ་པར་ཤེས་པ། དང་མཚན་ཉིད་
ངོ་བོ་ཉིད་གསུམ་དང་། དེ་ལྟར་ཤེས་ན་རྣམ་རིག་ཙམ་དུ། འཇུག་པ་དང་། །དེ་ཡི་རྒྱུ་འབྲས་ཕར་ཕྱིན་དྲུག་དང་། དེའི་རབ་ཏུ་དབྱེ་བ་ས་བཅུ་དང་། །བསླབ་པ་གསུམ་དང་དེའི་འབྲས་བུ་སྤངས་པ་ཕུན་ཚོགས་དང་། །ཡེ་ཤེས་ཐེག་པ་མཆོག་གྱུར་ཁྱད་པར་
འཕགས།། ༈ །གཉིས་པ་རྒྱས་བཤད་ལ། སྔར་གྱི་བཅུའི་མཚན་ཉིད་གསུམ་གཅིག་ཏུ་བྱས་ཏེ་བརྒྱད་ལས། དང་པོ་ཤེས་བྱའི་གནས་ལ་བཞི། ཀུན་གཞི་ཡོད་པའི་རྒྱུ་མཚན། དེའི་མཚན་ཉིད། དེ་ལྡོག་པའི་དུས། དེ་དབང་ཕྱུག་སོགས་དང་མི་འདྲ་བའི་ཁྱད་པར་རོ། །དང་པོ་
ནི༑ ཤེས་བྱའི་གནས་ནི་ཀུན་གཞིའི་རྣམ་ཤེས་ཏེ། །གང་དེ་མེད་ན་ལུས་ལེན་རྣམ་སྨིན་མྱོང་། །སྙོམས་འཇུག་ལས་ལྡང་དེ་བཞིན་འཆི་འཕོ་དང་། །སྐྱེ་བ་ལ་སོགས་མི་སྲིད་སྐྱོན་ཡོད་ཕྱིར། །ཐེག་ཆེན་མདོ་སྡེ་ཀུན་ལས་ཡོད་པར་བསྟན།། ༈ །གཉིས་
པ་དེའི་མཚན་ཉིད་ལ་གཉིས། གནས་སྐབས་གཉིས་སུ་དབྱེ་བ་དང་། དེའི་རང་བཞིན་བསྟན་པའོ། །དང་པོ་ལ་གཉིས་ལས། དང་པོ་བག་ཆགས་བསྒོ་བའི་གཞིར་གྱུར་པ་རྣམ་སྨིན་གྱི་ཆ་ནི། དེ་ལ་རྣམ་སྨིན་ཀུན་གཞི་ཞེས་བྱ་བ། །གློ་བུར་མ་ཡིན་ཐོག་མེད་དུས་ཅན་
ཁམས༑ །སྔོན་བསགས་ལས་ཀྱི་བག་ཆགས་ལ་བརྟེན་ནས། ཀུན་ཉོན་ཆོས་ཀུན་སྐྱེ་བའི་གཞིར་གྱུར་པ། །དབང་ཤེས་ཡུལ་བཅས་སྣང་བའི་རྒྱུ་ཡིན་ཏེ། །སྔ་མའི་བག་ཆགས་ལས་བྱུང་འབྲས་བུའང་ཡིན།། ༈ །གཉིས་པ་དེ་ལ་བསྒོས་པའི་གནས་
4l4



བཅུ་ཐམ་པ་
།སྐབས་ལ་བཏགས་པའི་ཆ་ནི། དེ་ལ་བསྒོས་པའི་ཀུན་ཉོན་བག་ཆགས་ནི། །ས་བོན་ཀུན་གཞི་ཞེས་བྱ་གློ་བུར་བ། །ནུས་པ་ཙམ་ལས་ཤེས་རིག་ཏུ་མེད་ཀྱང༌། །ཆུ་དང་ཆུ་ཟླ་ལྟ་བུར་དབྱེ་བར་དཀའ།། ༈ །གཉིས་པ་དེའི་རང་
བཞིན་ནི། དེ་ནི་ཀུན་འགྲོ་དང་འགྲོགས་བཏང་སྙོམས་པ། རྐྱེན་གྱིས་འགྱུར་ཕྱིར་མ་བསྒྲིབས་ལུང་མ་བསྟན། །དེས་ནི་རེག་དང་ཡིད་བྱེད་སོགས་བསྡུས་ནས། །འཁོར་བར་སྐད་ཅིག་རེ་རེ་བཞིན་འཇུག་ལ།། ༈ །གསུམ་པ་དེ་ལྡོག་པའི་དུས་ལ་
གཉིས༑ ས་བོན་གྱི་ཆ་ལྡོག་པའི་དུས་དང་། རྣམ་སྨིན་གྱི་ཆ་ལྡོག་པའི་དུས་སོ། །དང་པོ་ནི། ས་བོན་ཆ་ནི་ཉན་རང་དགྲ་བཅོམ་དང་། །བྱང་ཆུབ་སེམས་དཔའ་ས་བརྒྱུད་ཐོབ་ནས་ལྡོག། ༈ །གཉིས་པ་རྣམ་སྨིན་གྱི་ཆ་ལྡོག་པའི་དུས་ནི། རྣམ་སྨིན་ཀུན་གཞི་ཉན་
རང་ལྷག་མེད་དང་། །ཐེག་ཆེན་མེ་ལོང་ལྟ་བུའི་ཡེ་ཤེས་སུ། །གནས་གྱུར་ཚུལ་གྱིས་ལྡོག་ཅེས་མཁས་རྣམས་བཞེད།། ༈ །བཞི་པ་དབང་ཕྱུག་སོགས་དང་མི་འདྲ་བའི་ཁྱད་པར་ནི། ཀུན་གཞི་རྟེན་ཅིང་འབྲེལ་འབྱུང་མ་རྟོགས་ན། །གཅིག་རྟག་རང་དབང་
ཅན་དུ་འཁྲུལ་སྲིད་ཀྱང་། །དུ་མ་མི་རྟག་གཞན་དབང་ཅན་ཉིད་ཕྱིར། །དབང་ཕྱུག་རྒྱུ་འདོད་སོགས་དང་མཚུངས་མ་ཡིན།། ༈ །གཉིས་པ་ཤེས་བྱའི་མཚན་ཉིད་གཏན་ལ་དབབ་པ་ལ་གཉིས། མདོར་བསྟན་དང་། རྒྱས་བཤད་དོ། །དང་པོ་ནི། མཚན་ཉིད་གཞན་
ཚེ་དབང་ཀུན་བརྟགས་ཡོངས་གྲུབ་གསུམ།། ༈ །གཉིས་པ་རྒྱས་བཤད་ལ་གསུམ། མཚན་ཉིད། མིང་དོན། རབ་དབྱེའོ། །དང་པོ་ལ་གསུམ། མཚན་ཉིད་སོ་སོར་བཤད་པ། གྲུབ་མཐའི་འདོད་ཚུལ་ཐ་དད་པར་བསྟན་པ། ཕྱི་རོལ་གྱི་དོན་མི་འདོད་པའི་ཚུལ་ལོ། །དང་པོ་
41



ལ་གསུམ། གཞན་དབང་། ཀུན་བརྟགས། ཡོངས་གྲུབ་ཀྱི་མཚན་ཉིད་དོ། །དང་པོ་ནི། གཞན་གྱི་དབང་ནི་ཀུན་གཞི་ལས་བྱུང་བའི། །ཡང་དག་མིན་རྟོག་ཁམས་གསུམ་པའི་ཤེས་རིག །བག་ཆགས་སྟོབས་ཀྱིས་ཕུང་ཁམས་སྐྱེ་མཆེད་སོགས། །གཟུང་
དང་འཛིན་པའི་རྣམ་པར་སྣང་བ་གང་། ༈ །གཉིས་པ་ཀུན་བརྟགས་ཀྱི་མཚན་ཉིད་ནི། ཀུན་བརྟགས་དོན་ལ་མེད་ཀྱང་རྣམ་རིག་ཙམ། །དེ་ལ་རྟོག་པས་བདག་དང་ཆོས་ལ་སོགས། །དོན་དང་ཐ་སྙད་དུ་མར་སྒྲོ་བཏགས་གང་།། ༈ །གསུམ་པ་ཡོངས་གྲུབ་
ཀྱི་མཚན་ཉིད་ནི། ཡོངས་གྲུབ་གཞན་དབང་རྣམ་རིག་ཙམ་དེ་ཉིད། །དོན་གྱི་རྣམ་པ་དག་དང་བྱིས་པ་ཡིས། །བཏགས་པའི་བདག་དང་གཟུང་འཛིན་གྱིས་སྟོང་གང་། ༈ །གཉིས་པ་གྲུབ་མཐའི་འདོད་ཚུལ་ལ་གཉིས། རྣམ་བརྫུན་པའི་འདོད་ཚུལ་དང་། རྣམ་
# བདེན་པའི་འདོད་ཚུལ་ལོ། །དང་པོ་ནི། གལ་ཏེ་ཕྱི་དོན་མེད་ན་རྣམ་རིག་ཙམ། །གཟུང་དང་འཛིན་པར་སྣང་བ་ཅི་ཞེ་ན། །རྣམ་བརྫུན་པ་རྣམས་སྣ་ཚོགས་སྣང་བ་འདི། །བག་ཆགས་ཀྱིས་སྣང་རྣམ་པ་བརྫུན་པ་སྟེ། །མེད་བཞིན་སྣང་བ་སྒྲ་བཤད་འཛག་སྣང་།
བཞིན༑ །གཉིས་མེད་ཤེས་པ་རྣམ་པ་དང་བྲལ་བ། །རང་རིག་ཡེ་ཤེས་དམ་པའི་སྤྱོད་ཡུལ་འདོད། །དེ་ཕྱིར་སངས་རྒྱས་ཐོབ་ཚེ་རྣམ་པ་དང་། །བྲལ་བའི་རང་རིག་འབའ་ཞིག་བདེན་པར་བཞེད།། ༈ །གཉིས་པ་རྣམ་བདེན་པའི་འདོད་ཚུལ་ནི། རྣམ་བདེན་
པ་རྣམས་སེམས་ཉིད་དེར་སྣང་ཕྱིར། །རྣམ་པར་སྣང་བ་སེམས་སུ་བདེན་པ་སྟེ། །སངས་རྒྱས་ཐོབ་ཚེ་འདི་དག་གནས་གྱུར་ནས། །དག་པའི་སྣང་བ་ཉིད་དུ་འགྱུར་ཞེས་ཟེར། །འདི་ལ་གཟུང་འཛིན་སྒོ་ང་ཕྱེད་ཚལ་དང་། །གཟུང་འཛིན་སྣ་ཚོགས་གཉིས་
410



* [ ༄༅། །མེད་སྨྲ་བ་དང་། །གཟུང་འཛིན་རྣམ་པ་གྲངས་མཉམ་དུ་ར་
།མེད་སྨྲ་བ་དང་། །གཟུང་འཛིན་རྣམ་པ་གྲངས་མཉམ་དུ་འདོད་དང་། །རྣམ་པ་སྣ་ཚོགས་བསམ་གྱིས་མི་ཁྱབ་ཀྱང་། །ཡིད་ཤེས་གཅིག་གི་ངོ་བོར་བདེན་འདོད་སོགས། །རྣམ་བདེན་པ་ཉིད་གྲུབ་མཐའ་མང་ན་ཡང་། །
གཟུང་འཛིན་རྣམ་པ་དུས་མཉམ་གཅེར་ཕྲད་འཛིན། །གཉིས་མེད་ཡེ་ཤེས་དོན་དམ་མྱང་འདས་དང་། །གཟུང་འཛིན་གཉིས་སྣང་འཁྲུལ་པ་འཁོར་བར་འདོད།། ༈ །གསུམ་པ་ཕྱི་དོན་མི་འདོད་པའི་ཚུལ་ནི། །དེ་རྣམས་མདོ་སྡེའི་ལུང་དང་དངོས་གཅིག་
ཉིད༑ །དུ་མར་སྣང་བའི་རིགས་པས་ཕྱི་དོན་འགོག། ༈ །གཉིས་པ་མིང་དོན་ལ་གསུམ། གཞན་དབང་། ཀུན་བརྟགས། ཡོངས་གྲུབ་ཀྱི་མིང་དོན་ནོ། །དང་པོ་ནི། བག་ཆགས་ས་བོན་ལས་སྐྱེས་སྐད་ཅིག་ལས། །མི་སྡོད་ཕྱི་མ་སྐྱེ་དེ་གཞན་གྱི་
༈ དབང༌།། ༈ །གཉིས་པ་ཀུན་བརྟགས་ཀྱི་མིང་དོན་ནི། དེ་ལ་མིང་དང་རྒྱུ་མཚན་ལ་སོགས་པ། །ཕྱིན་ཅི་ལོག་ཏུ་བརྟགས་པས་ཀུན་བརྟགས་པ།། ༈ །གསུམ་པ་ཡོངས་གྲུབ་ཀྱི་མིང་དོན་ནི། རྣམ་རིག་དེ་ལས་དོན་གྱི་རྣམ་པ་སོགས། །གཞན་དུ་གྲུབ་པ་མེད་
ཅིང་དེ་ཉིད་དུ། །ཡོངས་སུ་གྲུབ་ཕྱིར་ཡོངས་གྲུབ་ཅེས་བྱར་བརྗོད།། ༈ །གསུམ་པ་རབ་དབྱེ་ལ་གསུམ། གཞན་དབང་། ཀུན་བརྟགས། ཡོངས་གྲུབ་ཀྱི་རབ་དབྱེའོ། །དང་པོ་ནི། མ་དག་དག་པའི་གཞན་དབང་རྣམ་པ་གཉིས། །རིམ་བཞིན་བྱིས་པ་རྣམས་ཀྱི་
སྟེ་ གཉིས་སྣང་དང་། །འཕགས་པའི་རྗེས་ལས་ཐོབ་པའི་གཉིས་སྣང་ངོ༌།། ༈ །གཉིས་པ་ཀུན་བརྟགས་ཀྱི་དབྱེ་བ་ནི། ཀུན་བརྟགས་ངོ་བོ་ཁྱད་པར་ཀུན་རྟོག་གམ། །མིང་ལས་དོན་དང་དོན་ལས་མིང་དུ་རྟོག །མིང་ལས་མིང་དང་དོན་ལས་དོན་དུ་རྟོག །



གཉིས་ཀ་ལ་བརྟེན་གཉིས་ཀར་རྟོག་པའོ།། ༈ །གསུམ་པ་ཡོངས་གྲུབ་ཀྱི་དབྱེ་བ་ནི། ཡོངས་གྲུབ་འགྱུར་མེད་ཕྱིན་ཅི་མ་ལོག་གཉིས། །རང་བཞིན་དྲི་མེད་ཐོབ་པ་དང་པོ་སྟེ། །དམིགས་པའི་རྣམ་བྱང་ཞེས་བྱ་ཕྱི་མ་ཡིན།། ༈ །གསུམ་པ་དེར་འཇུག་པའི་
ཚུལ་ལ་བཞི། གང་ཟག་གང་འཇུག རྒྱུ་གང་གིས་འཇུག ཚུལ་ཇི་ལྟར་འཇུག གནས་སྐབས་གང་དུ་འཇུག་པའོ། །དང་པོ་ནི། དེ་དོན་རྟོགས་ཕྱིར་བྱང་ཆུབ་སེམས་དཔའ་རྣམས།། ༈ །གཉིས་པ་རྒྱུ་གང་གིས་འཇུག་པ་ནི། མ་ཞུམ་སྤངས་པ་ཞི་ལྷག་གསུམ་གྱིས་
འཇུག། ༈ །གསུམ་པ་ཚུལ་ཇི་ལྟར་འཇུག་པ་ལ་གསུམ་ལས། དང་པོ་ཀུན་བརྟགས་ལ་འཇུག་ཚུལ་ནི། ཐོས་པའི་སྒོ་ནས་མིང་དོན་ངོ་བོ་དང་། །ཁྱད་པར་བཙལ་བས་དེ་དག་མ་དམིགས་པར། །དོན་ཀུན་བརྗོད་པ་ཙམ་དུ་ལེགས་རིག་ནས།། ༈ །གཉིས་པ་
# གཞན་དབང་ལ་འཇུག་ཚུལ་ནི། རྣམ་རིག་ཙམ་དུ་ཆོས་ཀུན་ཤེས་པར་བྱེད།། ༈ ་ །གསུམ་པ་ཡོངས་གྲུབ་ལ་འཇུག་ཚུལ་ནི། རྣམ་རིག་འདུ་ཤེས་ལྡོག་ནས་ཆོས་ཀྱི་དབྱིངས། །གཉིས་ཀྱི་མཚན་ཉིད་བྲལ་བ་མངོན་དུ་བྱེད།། ༈ །བཞི་པ་གནས་སྐབས་གང་དུ་
འཇུག་ཚུལ་ནི། བྱང་སེམས་འཇུག་པའི་གནས་སྐབས་ལམ་ལྔ་སྟེ། །མོས་སྤྱོད་གཉིས་དང་མཐོང་བསྒོམ་མཐར་ཕྱིན་ལམ།། ༈ །བཞི་པ་དེའི་རྒྱུ་འབྲས་ཕ་རོལ་ཏུ་ཕྱིན་པ་དྲུག་ལ་གསུམ། གྲངས་ངེས་པ། གོ་རིམ་ངེས་པ། སོ་སོའི་མཚན་ཉིད་དོ། །དང་པོ་
ནི། དེ་ཡི་རྒྱུ་འབྲས་ཕ་རོལ་ཕྱིན་པ་དྲུག །མི་མཐུན་ཕྱོགས་ཀྱི་སྒོ་ནས་གྲངས་ངེས་བཞག། ༈ །གཉིས་པ་གོ་རིམ་ངེས་པ་ནི། རྒྱུ་འབྲས་དམན་མཆོག་རགས་དང་ཕྲ་བའི་རིམ།། ༈ །གསུམ་པ་སོ་སོའི་མཚན་ཉིད་ནི། ཆགས་དང་གདུང་བ་ཀུན་འཁྲུགས་
422



རྦ
༄༅ ། །ལེ་ལོ་མེད། །རྩེ་གཅིག་སེམས་དང་ཆོས་རབ་རྣམ་འབྱེད་བློ།། ༈ །ལྔ་པ་དེའི་རབ་དབྱེ་ལ་གསུམ། ཕ་རོལ་ཏུ་ཕྱིན་པ་བཅས་ས་བཅུ་བགྲོད་ཚུལ་དང་། ས་རྣམས་ཐོབ་ཚུལ་དང་། དུས་ཇི་སྲིད་ཅིག་གིས་བགྲོད་ཚུལ་ལོ། །དང་པོ་ནི། དེ་
དབྱེ་རབ་དགའ་ལ་སོགས་ས་བཅུ་ལ། །ཕྱིན་དྲུག་ཐབས་དང་སྨོན་ལམ་སྟོབས་ཡེ་ཤེས།། ༈ །གཉིས་པ་ས་རྣམས་ཐོབ་པའི་ཚུལ་ནི། འདི་དག་མོས་སྤྱོད་རྟོགས་དང་གྲུབ་པས་ཐོབ།། ༈ །གསུམ་པ་དུས་ཇི་སྲིད་ཅིག་གིས་བགྲོད་ཚུལ་ནི། མྱུར་ན་གྲངས་མེད་
# གསུམ་གྱིས་དེ་མཐར་ཕྱིན།། ༈ །དྲུག་པ་བསླབ་པ་གསུམ་ནི། ལམ་མཐར་ཕྱིན་བྱེད་བསླབ་གསུམ་ཉན་ཐོས་ལས། །ལྷག་པའི་ཚུལ་ཁྲིམས་ཏིང་འཛིན་ཤེས་རབ་སྤྱོད།། ༈ །བདུན་པ་དེའི་འབྲས་བུ་སྤངས་པ་ཕུན་སུམ་ཚོགས་པ་ནི། ཐོས་པའི་བག་ཆགས་
གོམས་ལས་ཉོན་མོངས་ཀུན། །རིམ་གྱིས་ཕྲི་བས་མ་དག་གཞན་དབང་གི །མཚན་མ་འགགས་པས་སྲིད་ལ་མི་གནས་ཤིང་། །དེ་བཞིན་ཤེས་བྱའི་སྒྲིབ་པ་ཡོངས་སྤངས་པས། །རྣམ་བྱང་ཤིན་ཏུ་རྣམ་དག་དེ་ཁོ་ན། །དག་པའི་གཞན་དབང་ཉིད་དུ་
གནས་གྱུར་པ། །མ་འགགས་ཕྱིར་ན་ཞི་ལ་ཡོངས་མི་གནས།། ༈ །བརྒྱད་པ་ཡེ་ཤེས་ཕུན་སུམ་ཚོགས་པ་ལ་གསུམ། སྐུ་གསུམ་དུ་དབྱེ་བ་དང་། ཡན་ལག་ལྔར་དབྱེ་བ་དང་། མ་འདྲེས་པ་ལ་སོགས་པའི་ཡོན་ཏན་གཞན་བཤད་པའོ། །དང་པོ་ལ་བཞི། མདོར་
༈ བསྟན། རྒྱས་བཤད། དོན་བསྡུ། ཞར་བྱུང་འབྲས་བུ་འགྲུབ་པའི་དུས་སོ། །དང་པོ་ནི། དེ་ཡི་ཡེ་ཤེས་ཕུན་ཚོགས་སྐུ་གསུམ་སྟེ།། ༈ །གཉིས་པ་རྒྱས་པར་བཤད་པ་ལ་གསུམ། ངོ་བོ་ལོངས་སྤྲུལ་ལོ། །དང་པོ་ནི། སྤྲོས་ཀུན་བྲལ་བ་རང་གི་དབྱིངས་བརྙེས་



པས༑ །ཆོས་རྣམས་ཀུན་ལ་དབང་བསྒྱུར་ངོ་བོ་ཉིད།། ༈ །གཉིས་པ་ལོངས་སྐུ་ནི། ལོངས་སྤྱོད་རྫོགས་སྐུ་ཆོས་སྐུ་ལ་བརྟེན་ཏེ། །ཞིང་སྦྱོང་བ་དང་བྱང་སེམས་སྨིན་པར་མཛད།། ༈ །གསུམ་པ་སྤྲུལ་སྐུ་ནི། དེ་བཞིན་སྤྲུལ་པའི་སྐུ་ཡང་ཆོས་སྐུ་ལ། །
བརྟེན་ཏེ་མཛད་པ་བཅུ་གཉིས་ལ་སོགས་པས། །ཉན་ཐོས་ལ་སོགས་གཙོ་ཆེར་སྨིན་མཛད་ཉིད། ༈ །གསུམ་པ་དོན་བསྡུ་ནི། དེ་ལྟའི་སྐུ་གསུམ་ཉིད་ཀྱི་ངོ་བོའམ། །མཚན་ཉིད་ཁོ་ན་ཆོས་ཀྱི་སྐུ་ཞེས་བརྗོད།། ༈ །བཞི་པ་ཞར་བྱུང་འབྲས་བུ་འགྲུབ་པའི་དུས་
ནི༑ གང་དེ་ཚོགས་གཉིས་ཡོངས་སུ་མཐར་ཕྱིན་ནས། །བསྒོམ་ལམ་རྡོ་རྗེ་ལྟ་བུའི་ཏིང་འཛིན་གྱིས། །སྒྲིབ་ཀུན་བཅོམ་སྟེ་མངོན་པར་བྱང་ཆུབ་འགྱུར།། ༈ །གཉིས་པ་ཡན་ལག་ལྔར་དབྱེ་བ་ལ་ལྔ་སྟེ། གནས་གྱུར། དཀར་པོའི་ཆོས་ཀྱི་གཞི། གཉིས་
# མེད༑ རྟག་པ། བསམ་མི་ཁྱབ་པའོ། །དང་པོ་ནི། དེ་ཚེ་ཀུན་གཞིའི་རྣམ་ཤེས་གནས་གྱུར་ནས། །ཆོས་སྐུར་གྱུར་པས་དབང་འབྱོར་ལྔ་ཐོབ་སྟེ། །གཟུགས་ཕུང་གནས་གྱུར་ཞིང་དབྱངས་མཚན་དཔེ་སོགས། །དེ་བཞིན་ཚོར་བས་ཟག་མེད་བདེ་བ་ལ། །
འདུ་ཤེས་མིང་ཚིག་ཡི་གེའི་ཚོགས་བསྟན་པ། །འདུ་བྱེད་སྤྲུལ་བསྒྱུར་འཁོར་དང་ཆོས་བསྡུ་བ། །རྣམ་ཤེས་ཡེ་ཤེས་བཞི་ལ་དབང་འབྱོར་ཐོབ།། ༈ །གཉིས་པ་དཀར་པོའི་ཆོས་ཀྱི་གཞི་ནི། ཕྱིན་དྲུག་རྫོགས་པས་དཀར་པོའི་ཆོས་ཀྱི་གཞི། །ཚེ་སེམས་ཡོ་
བྱད་ལས་དང་སྐྱེ་བ་དང་། །མོས་པ་སྨོན་ལམ་རྫུ་འཕྲུལ་ཡེ་ཤེས་དང་། །ཆོས་ལ་དབང་བ་ཞེས་བྱ་རྣམ་བཅུ་ཐོབ།། ༈ །གསུམ་པ་གཉིས་སུ་མེད་པ་ནི། ཡོད་དང་མེད་དང་འདུས་བྱས་འདུས་མ་བྱས། །གཅིག་མིན་མང་པོ་མིན་ཕྱིར་གཉིས་སུ་
424



ཆ
བཅུ་གསུམ་
༄༅། །མེད།། ༈ །བཞི་པ་རྟག་པ་ནི། རྟག་ཏུ་དེ་བཞིན་ཉིད་ལ་འགྱུར་མེད་ཕྱིར། །ཐུགས་རྗེས་སྨོན་ལམ་ཟད་པར་མི་ནུས་ཕྱིར། །འགྲོ་དོན་མཛད་པ་ཡོངས་སུ་མ་རྫོགས་ཕྱིར། །རང་བཞིན་རྒྱུན་མི་འཆད་དང་རྒྱུན་གྱིས་རྟག །ལྔ་
པ་བསམ་གྱིས་མི་ཁྱབ་པ་ནི། ཤིན་ཏུ་རྣམ་དག་དེ་བཞིན་ཉིད་གང་དེ། །སོ་སོ་རང་གིས་རིག་པར་བྱ་བ་དང་། །སྲིད་ན་དཔེ་མེད་རྟོག་གེའི་ཡུལ་མིན་ཕྱིར། །སངས་རྒྱས་ཡོན་ཏན་གཞན་གྱིས་བསམ་མི་ཁྱབ།། ༈ །གསུམ་པ་མ་འདྲེས་པ་ལ་སོགས་པའི་ཡོན་
ཏན་གཞན་བསྟན་པ་ནི། ཚད་མེད་རྣམ་ཐར་ཟིལ་གནོན་ལ་སོགས་པ། །བསམ་ཡས་ཡོན་ཏན་ཡང་དག་བརྙེས་པ་ནི། །རྒྱལ་བའི་ཡེ་ཤེས་ཕུན་ཚོགས་ཞེས་བྱ་སྟེ། །དྲི་མེད་གཞུང་བཟང་གཞན་ལས་ཤེས་པར་གྱིས།། ༈ །བཞི་པ་དབུ་མ་པའི་གྲུབ་མཐའ་
# གཏན་ལ་དབབ་པ་ལ་གཉིས་ཏེ། མཚམས་སྦྱར་བ་དང་། དོན་དངོས་སོ། །དང་པོ་ནི། དེ་ལྟར་དངོས་སྨྲའི་ཐེམ་སྐས་ལ་བརྟེན་ནས། །མཐའ་བྲལ་དབུ་མའི་ཁང་བཟང་དེར་འཇུག་བྱ།། ༈ །གཉིས་པ་དོན་དངོས་ལ་གཉིས་ཏེ། སྔ་མའི་ལོག་རྟོག་དགག་པ་
དང་། རང་གི་འདོད་པ་བརྗོད་པའོ། །དང་པོ་ལ་གསུམ་སྟེ། རྣམ་བདེན་པ་གཞན་དབང་དོན་དམ་དུ་ཡོད་པར་འདོད་པ་དགག རྣམ་བརྫུན་པ་ཡོངས་གྲུབ་དོན་དམ་དུ་འདོད་པ་དགག སྐྱེ་འགག་གནས་གྱུར་སོགས་ལ་བརྟགས་ནས་ཐུན་མོང་དུ་དགག་པའོ། །དང་པོ་ནི། དེ་ལ་སྔ་
ལྷ་མའི་ལོག་རྟོག་དགག་པ་ནི། །རང་རིག་རང་གསལ་ཤེས་པ་སྐད་ཅིག་མ། །ཡོད་ཅེས་སྨྲ་བ་ཀུན་རྫོབ་ཏུ་ཡོད་ན། །སྒྲོ་བཏགས་ཚུལ་ལས་རང་གི་མཚན་ཉིད་ཀྱིས། །ཡོད་པ་མིན་ཕྱིར་ཀུན་བརྟགས་ལས་མ་འདས། །དམ་པའི་དོན་དུ་ཡོད་ན་ཡོད་པའི་
425
ལྗོ ན་ཆུང་



རྒྱུད་སྡེ་ཀུན་བཏུས་
མཐར༑ །ལྷུང་ཕྱིར་མཐའ་བྲལ་དབུ་མའི་ལམ་མིན་འགྱུར། །གལ་ཏེ་ཁྱེད་ཀྱང་མེད་པར་འདོད་པའི་ཕྱིར། །མེད་པའི་མཐར་ལྷུང་ཞེ་ན་ཁོ་བོ་ཅག ཀུན་རྫོབ་ཇི་ལྟར་སྣང་ཙམ་དོན་དམ་དུ། །གང་དུའང་འདོད་པ་མེད་པས་སྐྱོན་ཡོད་མིན།། ༈ །གཉིས་
པ་རྣམ་བརྫུན་པ་ཡོངས་གྲུབ་དོན་དམ་དུ་འདོད་པ་དགག་པ་ནི། ཡོངས་གྲུབ་སྤྲོས་བྲལ་གཞན་དབང་ལ་ཡོད་ན། །དེ་ལ་ཡོད་པར་འཛིན་པ་ཟློག་མི་ནུས།། ༈ །གསུམ་པ་སྐྱེ་འགག་གནས་གྱུར་སོགས་ལ་བརྟགས་ནས་ཐུན་མོང་དུ་དགག་པ་ནི། སྐད་ཅིག་ཙམ་དུ་བདེན་
པར་ཡོད་ཅེ་ན། །དེ་ལ་སྐྱེ་བ་ལ་སོགས་ཡོད་མེད་བརྟག །མེད་ན་སྔ་ཕྱིའི་བར་དུ་མི་གནས་འགྱུར། །ཡོད་ན་ཡོད་པ་རྒྱུ་དང་རྐྱེན་ལ་ལྟོས། །གཞན་དུ་མེད་པ་ཉིད་དོམ་རྟག་པར་འགྱུར། །སྔ་མ་ལྟར་ན་རྩ་བའི་གྲུབ་མཐའ་ཉམས། །རྟག་པ་ཡིན་ན་གནས་
གྱུར་འདོད་པ་འགལ། །ཀུན་རྫོབ་ཏུ་འགྱུར་ཞེ་ན་རི་རྭ་ལའང་། །གནས་གྱུར་ཡོད་པ་འགྱུར་ཞེས་ཅིས་མི་མཚུངས། །རང་བཞིན་ཡོད་པ་རྒྱུ་རྐྱེན་ལ་ལྟོས་ན། །གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་
རག་ལས་གང་དེ་སྟོང་པ་ཉིད། །གང་གིས་སྟོང་ཉིད་ཤེས་དེ་བག་ཡོད་ཡིན། །ཞེས་གསུངས་ཕྱིར་ན་ཡོད་པ་འཐད་མ་ཡིན།། ༈ །གཉིས་པ་རང་གི་འདོད་པ་བརྗོད་པ་ལ་གསུམ་སྟེ། བདེན་གཉིས་ཀྱི་རྣམ་གཞག་སྤྱིར་བསྟན་པ། སྐབས་སུ་བབ་པའི་དོན་བཤད་
པ། ངེས་དོན་གྱི་འདོད་ཚུལ་གཞན་བསྟན་པའོ། །དང་པོ་ལ་གཉིས་ཏེ། ཀུན་རྫོབ་ཀྱི་འདོད་ཚུལ་དང་། དོན་དམ་པའི་འདོད་ཚུལ་ལོ། །དང་པོ་ལ་ལྔ་སྟེ། འཇིག་རྟེན་གྲགས་སྡེ། བྱེ་སྨྲ་དང་མཚུངས་པ། སྒྱུམ་པ། མདོ་སྡེ་སྤྱོད་དང་། རྣལ་འབྱོར་སྤྱོད་པའི་དབུ་མའོ། །དང་པོ་
426



རྡ
བཅུ་བཞི་
༄༅། །ནི། རང་ལུགས་ཀུན་རྫོབ་བདེན་པའི་རྣམ་གཞག་ལ། །འགའ་ཞིག་འཇིག་རྟེན་གྲགས་པའི་བདེན་རྫུན་དང་། །མཐུན་པར་ཡང་དག་ལོག་པའི་ཀུན་རྫོབ་འདོད།། ༈ །གཉིས་པ་བྱེ་སྨྲ་དང་མཚུངས་པ་ནི། གཞན་དག་ཀུན་རྫོབ་
ཤེས་བྱའི་གཞི་ལྔར་འབྱེད།། ༈ །གསུམ་པ་སྒྲུམ་པ་ནི། འགའ་ལས་དངོས་ཀུན་སྒྱུ་མ་ལྟ་བུར་བསྟན།། ༈ །བཞི་པ་མདོ་སྡེ་སྤྱོད་པ་ནི། ཁ་ཅིག་ཡུལ་དང་ཡུལ་ཅན་རྣམ་བཅས་འདོད།། ༈ །ལྔ་པ་རྣལ་འབྱོར་སྤྱོད་པ་ནི། ཕལ་ཆེར་ཕྱི་ནང་ཆོས་ཀུན་རྨི་
ལམ་ལྟར། །སེམས་ཉིད་བག་ཆགས་འཁྲུལ་པའི་སྣང་བར་བཞེད།། ༈ །གཉིས་པོ་དོན་དམ་པའི་འདོད་ཚུལ་ནི། དེ་སོགས་ཀུན་རྫོབ་འདོད་ཚུལ་མང་ན་ཡང་། །དམ་པའི་དོན་ལ་མི་མཐུན་འགའ་མེད་དེ། །ཀུན་ཀྱང་རང་རང་ལུགས་ཀྱི་ཀུན་རྫོབ་ཀྱི། །
བདེན་པར་བཏགས་པའི་བཏགས་དོན་རིགས་པ་ཡིས། །དཔྱད་ཅིང་བཙལ་བས་ཅི་ཡང་མ་རྙེད་པ། །དེ་ལ་དམ་པའི་དོན་གྱི་བདེན་པ་ཞེས། །མིང་གིས་བཏགས་པ་ཙམ་དུ་མཐུན་ཕྱིར་རོ།། ༈ །གཉིས་པ་སྐབས་སུ་བབ་པའི་དོན་བཤད་པ་ལ་གཉིས་ཏེ། ཀུན་
རྫོབ་ཀྱི་ངོས་འཛིན་དང་། དོན་དམ་པའི་ངོས་འཛིན་ནོ། །དང་པོ་ནི། མདོར་ན་སོ་སྐྱེའི་བློ་ནས་སངས་རྒྱས་ཀྱི། །ཡེ་ཤེས་བར་གྱི་ཆོས་ཅན་སྣ་ཚོགས་སུ། །སྣང་བ་གང་ཡིན་དེ་དག་ཀུན་རྫོབ་སྟེ། །རྒྱུ་དང་རྐྱེན་གྱིས་འདུས་བྱེས་དངོས་ཉིད་ཕྱིར།། ༈ །གཉིས་
པ་དོན་དམ་གྱི་ངོས་འཛིན་ལ་བཞི་སྟེ། དངོས་དང་། གནས་སྐབས་ལ་ལྟོས་ཏེ་བདེན་པ་གཅིག་ཏུ་བཤད་པ་དང་། དེ་ཉིད་དངོས་དང་དངོས་མེད་གང་ཡང་མ་ཡིན་པར་བསྟན་པ། དེས་ན་སྤྲོས་པ་མཐའ་དག་དང་བྲལ་བར་བསྟན་པའོ། །དང་པོ་ནི། དེ་རྣམས་རང་བཞིན་དོན་དམ་
ལྗོན་ཆུང་



རྒྱུད་སྡེ་ཀུན་བཏུས་
བདེན་པ་སྟེ། །སྐྱེ་བ་ལ་སོགས་ཀུན་དང་བྲལ་ཕྱིར་རོ།། ༈ །གཉིས་པ་གནས་སྐབས་བདེན་གཅིག་ནི། དེ་ནི་གཞན་ལ་ལྟོས་ཏེ་མི་བསླུ་བས། །བདེན་པ་གཅིག་པུ་ཞེས་ཀྱང་སྐབས་འགར་བཤད།། ༈ །གསུམ་པ་དངོས་དང་དངོས་མེད་གང་ཡང་མ་ཡིན་པར་
བསྟན་པ་ནི། དེ་ཉིད་དངོས་དང་དངོས་མེད་ཀྱང་མིན་ཏེ། །དངོས་དང་དངོས་མེད་ལ་སོགས་མཐར་འཛིན་པ། །ཟད་ཅིང་ཞི་བ་མྱ་ངན་འདས་ཞེས་གསུངས།། ༈ །བཞི་པ་དེས་ན་སྤྲོས་པ་དང་བྲལ་བར་བསྟན་པ་ནི། མྱང་འདས་དབྱིངས་ནི་སྤྲོས་པ་དང་བྲལ་
|ཡང་༑ །སྲིད་ཞིའི་མཐའ་ལ་མི་གནས་ཟུང་དུ་འཇུག། ༈ །གསུམ་པ་ངེས་དོན་གྱི་འདོད་ཚུལ་གཞན་བསྟན་པ་ནི། འགའ་ཞིག་ཕྱི་རོལ་དོན་དུ་ཞེན་པ་དང་། །སྟོང་པར་ཞེན་པ་བསལ་ཕྱིར་སེམས་ཙམ་བསྟན། །དངོས་འཛིན་སྤྱི་དང་སེམས་སུ་འཛིན་པ་
ཡང་༑ །བསལ་ཕྱིར་དབུ་མའི་མདོ་རྣམས་གསུངས་པའི་ཕྱིར། །ཐེག་ཆེན་མདོ་སྡེ་ཀུན་གྱི་ངེས་དོན་ལ། །འགའ་ཡང་ཁྱད་པར་མེད་ཅེས་བཤད་པའང་ཡོད།། ༈ །སྤྱི་དོན་གཉིས་པ་ཐུན་མོང་མ་ཡིན་པའི་ཐེག་པ་ལ་རིམ་གྱིས་བསླབ་པ་ལ་གཉིས། མཚམས་སྦྱར་
བ་དང་། དོན་དངོས་སོ། །དང་པོ་ནི། དེ་ལྟར་ཐུན་མོང་ཐེག་པ་ལ་བསླབས་ནས།། ༈ །གཉིས་པ་དོན་དངོས་ལ། བྱ་སྤྱོད་རྣལ་འབྱོར་རྒྱུད་དང་བླ་མེད་བཞི་ལས། དང་པོ་ལ་གཉིས། སྨིན་བྱེད་དབང་དང་། གྲོལ་བྱེད་ལམ་མོ། །དང་པོ་ནི། ཐུན་མོང་མིན་པའི་དང་
པོ་བྱ་རྒྱུད་ལ། །སྨིན་བྱེད་གཙོ་བོ་ཆུ་དང་ཅོད་པན་དབང་། །ཐོབ་ནས་གཉིས་པ་གྲོལ་བྱེད་ལམ་ནི། རིག་སྔགས་འདུལ་བ་ལ་བསླབས་ཏེ། །ཡི་དམ་སྤྱན་དྲངས་བཟླས་བརྗོད་གྲོགས་བཅས་ཀྱིས། །མཆོག་དང་ཐུན་མོང་དངོས་གྲུབ་བསྒྲུབ་པའོ།། ༈ །
428



ར
༄༅ ། །གཉིས་པ་སྤྱོད་རྒྱུད་ལའང་གཉིས། སྨིན་བྱེད་དབང་དང་། གྲོལ་བྱེད་ལམ་མོ། །དང་པོ་ནི། སྤྱོད་རྒྱུད་སྨིན་བྱེད་ཆུ་དང་ཅོད་པན་དང་། །རྡོ་རྗེ་དྲིལ་བུ་མིང་གི་དབང་ཐོབ་ནས།། ༈ །གཉིས་པ་གྲོལ་བྱེད་ལམ་ནི། གཙང་སྦྲར་ལྡན་
པས་རང་ཉིད་ལྷར་བསྒོམས་ཏེ། །མདུན་དུ་ལྷ་བསྐྱེད་ཡེ་ཤེས་སྤྱན་དྲངས་ལ། །མཆོད་དང་བཟླས་པ་ལ་སོགས་བྱ་བ་དང་། །དངོས་གྲུབ་སྒྲུབ་དང་དངོས་པོའི་གནས་ལུགས་དང་། །དེ་དང་རྗེས་འབྲེལ་བསམ་གཏན་བྱ་བ་དང་། །གཞན་དོན་སྒྲུབ་པའི་
ཐབས་ལ་སློབ་པའོ།། ༈ །གསུམ་པ་རྣལ་འབྱོར་རྒྱུད་ཀྱི་ལམ་རིམ་ལ་གཉིས། སློབ་མའི་རིགས་ཅན་ལ་སྦྱིན་པར་བྱ་བ་དང་། སློབ་དཔོན་གྱི་རིགས་ཅན་ལ་སྦྱིན་པར་བྱ་བའོ། །དང་པོ་ལ་སྨིན་གྲོལ་གཉིས་ལས། དང་པོ་ནི། རྣལ་འབྱོར་རྒྱུད་དུ་སློབ་མའི་རིགས་ཅན་
ལ༑ །རིག་པའི་དབང་ཙམ་བྱིན་ནས་ཡི་དམ་གྱི། །བཟླས་བསྒོམ་ཙམ་ལ་རིམ་གྱིས་སློབ་པ་དང་།། ༈ །གཉིས་པ་རྡོ་རྗེ་སློབ་དཔོན་གྱི་རིགས་ཅན་ལ་སྦྱིན་པར་བྱ་བ་ལ་སྨིན་གྲོལ་གཉིས་ལས། དང་པོ་ནི། རྡོ་རྗེ་སློབ་དཔོན་མཆོག་གི་རིགས་ཡིན་ལ། །ཕྱིར་མི་
ལྡོག་པའི་དབང་ཡང་རབ་བསྐུར་ཏེ། ༈ །གཉིས་པ་གྲོལ་བྱེད་ལམ་ནི། དེ་དང་རྗེས་སུ་འབྲེལ་བའི་དམ་ཚིག་དང་། །ལྷ་དང་དཀྱིལ་འཁོར་ལ་སོགས་དེ་ཉིད་བཅུ། །སློབ་མ་གཞུག་སོགས་སློབ་དཔོན་ལས་རྣམས་དང་། །དངོས་གྲུབ་སྒྲུབ་པའི་ཐབས་
ལྷོ་སོགས་སློབ་པའོ།། ༈ །བཞི་པ་བླ་མེད་ཀྱི་ལམ་རིམ་ལ་བས། སྤྱིར་བསྟན་པ་དང་། ཀྱེ་རྡོ་རྗེའི་ལམ་རིམ་བྱེ་བྲག་ཏུ་བཤད་པའོ། །དང་པོ་ནི། དེ་ནས་རྣལ་འབྱོར་ཆེན་པོ་བླ་མེད་ཀྱི། །རྒྱ་ཆེན་ཐབས་མཁས་གཙོར་སྟན་ཕ་རྒྱུད་དང་། །ཟབ་མོ་ཤེས་རབ་གཙོར་



སྟོན་མ་རྒྱུད་ཀྱི། །སྨིན་བྱེད་བུམ་གསང་ཤེས་རབ་ཡེ་ཤེས་དང་། །བཞི་པའི་དབང་བསྐུར་དམ་ཚིག་ལེགས་བྱིན་ཏེ། །གྲོལ་བྱེད་བསྐྱེད་རྫོགས་འཁོར་དང་བཅས་བསྟན་ནས།། ༈ །གཉིས་པ་ཀྱི་རྡོ་རྗེའི་སྨིན་གྲོལ་བྱེ་བྲག་ཏུ་བཤད་པ་ནི། དེ་རྗེས་ཐབས་དང་
ཤེས་རབ་གཉིས་མེད་པའི། །སྨིན་གྲོལ་ཟབ་མོའི་ཐབས་ཚུལ་སྟོན་པ་ནི། །སྐལ་དམན་སེམས་ཅན་དབང་པོ་གདུལ་དཀའ་བ། །རིམ་གྱིས་འདུལ་བར་བྱེད་པའི་ཐབས་མཁས་སོ།། ༈ །སྤྱི་དོན་གཉིས་པ་སྐལ་ལྡན་ཅིག་ཆར་འཇུག་པའི་ལམ་རིམ་ལ་
གཉིས༑ སྨིན་བྱེད་དབང་དང་། གྲོལ་བྱེད་ལམ་མོ། །དང་པོ་ལ་གཉིས་ལས། དབང་གི་སྔོན་དུ་འགྲོ་བའི་བྱ་བ་དང་། དབང་གི་མངོན་རྟོགས་སོ། །དང་པོ་ནི། སྐལ་ལྡན་མཆོག་གི་རིགས་ཅན་སྐྱབས་འགྲོ་དང་། །བྱང་ཆུབ་སེམས་བསྐྱེད་སྡོམ་པས་བསྡོམས་
པའམ། །མ་བསྡམས་ན་ཡང་ལམ་མཆོག་སྣོད་རུང་ཕྱིར། །རྗེས་གཟུང་ཆོ་གས་གང་དེའི་རྒྱུད་སྦྱངས་ལ།། ༈ །གཉིས་པ་དབང་གི་མངོན་རྟོགས་ལ་བདུན། བསྙེན་པ་ས་ཆོག་སྟ་གོན་དང་། བྲི་ཞིང་རྒྱན་དགྲམ་སྒྲུབ་ཅིང་མཆོད། །འཇུག་ཅིང་དབང་བསྐུར་རྗེས་
ཆོག་གོ །དང་པོ་ནི། མཚན་དུས་གྲངས་ཀྱི་བསྙེན་པ་ཅི་རིགས་པས། །ཡི་དམ་མཉེས་པར་བྱེད་པའི་སློབ་དཔོན་གྱིས།། ༈ །གཉིས་པ་ས་ཆོག་ནི། བརྟགས་བསླངས་སྦྱངས་བཟུང་བསྲུངས་པའི་ས་ཕྱོགས་སུ།། ༈ །གསུམ་པ་སྟ་གོན་ནི། ས་ལྷ་ལྷ་དང་
བུམ་པ་སློབ་མ་རྣམས། །ལྷག་པར་གནས་པའི་ཆོ་ག་རིམ་བཞིན་བྱ།། ༈ །བཞི་པ་བྲི་ཞིང་རྒྱན་དགྲམ་པ་ནི། དེ་རྗེས་ཐིག་དང་ཚོན་གྱིས་བྲི་བ་དང་
། །ལྷ་ཡི་མཚན་མ་དགོད་དང་རྒྱན་བཀྲམ་ལ།། ༈ །ལྔ་པ་སྒྲུབ་ཅིང་མཆོད་པ་ནི། སྒྲུབ་ཅིང་མཆོད་ནས་
40



རྣ
༄༅། །དྲུག་པ་འཇུག་ཅིང་དབང་བསྐུར་བ་ལ་གཉིས། སློབ་དཔོན་བདག་ཉིད་འཇུག་ཅིང་དབང་བླང་བ་དང་། སློབ་མ་གཞུག་ཅིང་དབང་བསྐུར་བའོ། །དང་པོ་ནི། བདག་ཉིད་འཇུག་སོགས་བྱ།། ༈ །གཉིས་པ་སློབ་མ་གཞུག་ཅིང་དབང་བསྐུར་བ་ལ་
གཉིས༑ འཇུག་པ་དང་། ནང་གི་དངོས་གཞིའོ། །དང་པོ་ནི། དེ་ནས་སློབ་མ་འཇུག་ལ་ཕྱི་ནང་གཉིས།། ༈ །གཉིས་པ་ནང་གི་དངོས་གཞི་ལ་གཉིས། དངོས་དང་། དབང་གི་གྲངས་གཞན་བསྟན་པའོ། །དང་པོ་ནི། ཐུན་མོང་དབང་དྲུག་ཐུན་མོང་མིན་པ་བཞི། །
རྗེས་གནང་ལུང་བསྟན་དབུགས་དབྱུང་གཟེངས་བསྟོད་བཅས།། ༈ །གཉིས་པ་དབང་གི་གྲངས་གཞན་བསྟན་པ་ནི། ཡང་ན་བུམ་དབང་བཅུ་གཅིག་གསང་དབང་ལྔ། །ཤེས་རབ་ཡེ་ཤེས་གཉིས་དང་བཞི་པ་ལྔ། །ཅིག་ཅར་རིམ་ཅན་དབྱེ་བས་སོ་སོར་
བསྐུར།། ༈ །བདུན་པ་རྗེས་ཀྱི་ཆོ་ག་ནི། ཡོན་དབུལ་དཀྱིལ་འཁོར་མཆོད་ནས་གཤེགས་གསོལ་དང་། །རྗེས་བསྡུ་དགའ་སྟོན་བྱ་བ་སྨིན་བྱེད་དབང་།། ༈ །གཉིས་པ་གྲོལ་བྱེད་ལམ་ལ་གཉིས། ལམ་ལ་བསླབ་པའི་རིམ་པ་དང་། དེ་ལ་སློབ་པའི་གང་ཟག་གི་
དབྱེ་བའོ། །དང་པོ་ལ་གསུམ། གཙོ་བོར་མཆོག་སྒྲུབ་པའི་མངོན་རྟོགས་དང་། ཐུན་མོང་སྒྲུབ་པའི་མངོན་རྟོགས་དང་། གཉིས་ཀའི་གྲོགས་དམ་ཚིག་དང་སྡོམ་པའོ། །དང་པོ་ལ་ལྔ། ལྟ་བ་བསྐྱེད་རིམ་རྫོགས་རིམ་དང་། །སྤྱོད་པ་དང་ནི་ཉེ་རྒྱུའོ། །དང་པོ་ལ་གཉིས། ལྟ་བ་ཐོག་
ཀ་མར་བསྟན་པའི་དགོས་པ་དང་། དགོས་པ་དེ་ལྡན་གྱི་ལྟ་བ་སྟོན་ཚུལ་ལོ། །དང་པོ་ནི། གང་དེ་སྔོན་དུ་སོང་ནས་ཆོས་ཀུན་གྱི། །གནས་ལུགས་སྤྲོས་བྲལ་རྟོགས་པའི་ཤེས་རབ་ཀྱིས། །ལེགས་པར་ཟིན་པའི་སྦྱིན་སོགས་དགེ་ཆོས་རྣམས། །རྒྱལ་བའི་ལམ་དུ་



རྒྱུད་སྡེ་ཀུན་བཏུས་
འགྱུར་དང་དགེ་སྟོབས་འཕེལ། །ལོག་ལྟས་འཕྲོག་པ་སྤང་ཕྱིར་ལྟ་བ་བསྟེན།། ༈ །གཉིས་པ་དགོས་པ་དེ་ལྡན་གྱི་ལྟ་བ་སྟོན་ཚུལ་ལ་ལྔ། དབང་གི་ཡེ་ཤེས་བསྟན་པས་དེ་ཁོ་ན་ཉིད་ངོ་སྤྱོད་པ། ཡེ་ཤེས་དེ་ལ་གང་ཟག་གི་བདག་ཏུ་ལོག་རྟོག་དགག་པ། ཡུལ་ཅན་ཡེ་ཤེས་
ལ་སྒྲོ་འདོགས་གཅད་པའི་ཕྱིར་ཡུལ་ཤེས་བྱ་སྤྱིའི་གནས་ལུགས་གཏན་ལ་དབབ་པ། དེ་ཁོ་ན་ཉིད་དེ་གསུང་རབ་ཐམས་ཅད་ཀྱི་རྟོགས་བྱར་བསྟན་པ། དེ་རྟོགས་བྱེད་ཁྱད་པར་འཕགས་པ་གསང་སྔགས་ཀྱི་ཐབས་ཟབ་མོས་རྟོགས་པར་བསྟན་པའོ། །དང་པོ་ལ་གསུམ་སྟེ། ཡེ་ཤེས་དེ་
ཡུལ་ལ་ལྟོས་ནས་འཁོར་འདས་དབྱེར་མེད་དུ་བསྟན་པ། ཡུལ་ཅན་ལ་ལྟོས་ནས་རང་རིག་དང་སྤྲོས་བྲལ་ཟུང་འཇུག་ཏུ་བསྟན་པ། དེས་ན་ཆོས་ཐམས་ཅད་ཀྱི་ཁྱབ་བྱེད་དམ་བདག་ཉིད་དུ་བསྟན་པའོ། །དང་པོ་ནི། ལྟ་བ་ཞེས་བྱ་ཀུན་ཁྱབ་དེ་བཞིན་ཉིད། །ཆོས་དང་ཆོས་ཅན་
# དབྱེར་མེད་ལྷན་ཅིག་སྐྱེས། །ལེགས་པར་རྟོགས་པའི་རྟོག་མེད་ཤེས་རབ་སྟེ། །གང་དེ་ལུང་རིགས་ལ་བརྟེན་ཐོས་བསམ་དང་། །ཚིག་ཏུ་བརྗོད་པ་ཙམ་གྱིས་རྟོགས་མིན་ཞིང་། །དབང་ལས་བྱུང་བའི་ཉམས་མྱོང་ཡེ་ཤེས་ཀྱིས། །འཁོར་འདས་གཉིས་སུ་
མེད་པར་མཚོན་ནུས་ཕྱིར། །དབང་གི་ཡེ་ཤེས་གང་དེར་ངོ་སྤྱད་བྱ།། ༈ །གཉིས་པ་ཡུལ་ཅན་ལ་ལྟོས་ནས་རང་རིག་དང་སྤྲོས་བྲལ་ཟུང་འཇུག་ཏུ་བསྟན་པ་ནི། དེ་ཉིད་སོ་སོ་རང་རིག་ཡེ་ཤེས་ཏེ། །རིག་བྱ་རིག་བྱེད་དང་བྲལ་སྟོང་པ་ཉིད། །དངོས་དང་དངོས་
མེད་གཉིས་མིན་ཟུང་དུ་འཇུག། ༈ །གསུམ་པ་དེས་ན་ཆོས་ཐམས་ཅད་ཀྱི་ཁྱབ་བྱེད་དམ་བདག་ཉིད་དུ་བསྟན་པ་ནི། རང་བཞིན་ཀུན་ཁྱབ་མཚན་ཉིད་དུ་མར་སྣང་།། ༈ །གཉིས་པ་དེ་ལ་གང་ཟག་གི་བདག་ཏུ་ལོག་རྟོག་དགག་པ་ལ་གཉིས། དགག་བྱ་ལོག་རྟོག་གི་དབྱེ་
432



བཅུ་བདུན་
།བ་དང་། དེ་དགག་པའི་ཚུལ་ལོ། །དང་པོ་ནི། དེ་ལ་ལོག་པར་གོམས་པའི་བློ་ཅན་དག །རང་རིག་ཡེ་ཤེས་གྲངས་ཅན་ཤེས་རིག་དང་། །ཡི་གེ་དམ་པ་རིག་བྱེད་པ་ཡི་སྒྲ། །འགྲོ་བའི་བདག་ཉིད་བྱེ་བྲག་པ་ཡི་བདག །སྲོག་
ཆགས་སྲོག་ཅེས་བྱ་བ་གཅེར་པུ་པ། །ཤིང་སོགས་བེམ་པོ་ལ་ཡང་བདག་འདོད་བཞིན། །མཁའ་མཉམ་རྡུལ་བྲལ་སྔོན་དང་ཕྱི་མའི་མཐའ། །མེད་པར་འདོད་པ་རྒྱང་འཕེན་ལྟར་རྟོག་ཀྱང་།། ༈ །གཉིས་པ་དེ་དགག་པའི་ཚུལ་ནི། དངོས་ཀུན་རང་བཞིན་
ལེགས་རྟོགས་ཡེ་ཤེས་དེའི། །རང་བཞིན་སྤྲོས་བྲལ་མཚན་ཉིད་སྒྱུ་མ་ལྟར། །སྣང་སྟོང་ཟུང་དུ་འཇུག་ཕྱིར་མཚུངས་མ་ཡིན།། ༈ །གསུམ་པ་ཡུལ་ཅན་ཡེ་ཤེས་ལ་སྒྲོ་འདོགས་གཅད་པའི་ཕྱིར་ཡུལ་ཤེས་བྱ་སྤྱིའི་གནས་ལུགས་གཏན་ལ་དབབ་པ་ལ་གཉིས། བདེན་
# གཉིས་ཀྱི་རྣམ་གཞག་སྤྱིར་བསྟན་པ། མཐའ་བྲལ་གྱི་ལྟ་བ་རྒྱས་པར་བཤད་པའོ། །དང་པོ་ལ་གསུམ། བདེན་གཉིས་ཀྱི་མཚན་ཉིད། མཚན་གཞི། མཚན་གཞི་ལ་མཚན་ཉིད་ངེས་པར་བྱེད་པའི་ཚད་མའོ། །དང་པོ་ལ་གཉིས། མཚམས་སྦྱར་བ་དང་། དོན་དངོས་སོ། །དང་པོ་
ནི། ཡེ་ཤེས་དེ་ལ་སྒྲོ་སྐུར་སྤང་བའི་ཕྱིར། །དེ་ཡུལ་བདེན་གཉིས་ངེས་བྱ་གཉིས་པ་དོན་དངོས་ནི། གོ་རིམ་བཞིན། །ཡང་དག་དོན་ལ་སྒྲིབ་བྱེད་ཀུན་རྫོབ་སྟེ། །མ་བརྟགས་རྨོངས་པའི་བློ་ལ་དེར་བདེན་པ། །གང་དེ་བཅོས་མའི་བདེན་ཡིན་དོན་ལ་
བརྫུན། །དམ་པས་དོན་དུ་གཉེར་བྱ་དོན་དམ་སྟེ། །བརྟགས་ཤིང་དཔྱད་དང་མ་རྨོངས་ངོར་བདེན་པ། །སྔ་མ་ལ་ལྟོས་བཅོས་མིན་བདེན་པའོ།། ༈ །གཉིས་པ་མཚན་གཞི་ལ་གཉིས། མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། ཆོས་ཅན་
ལྗོན་ཆུང་



རྒྱུད་སྡེ་ཀུན་བཏུས་
མཐའ་དག་ཀུན་རྫོབ་བདེན་པ་སྟེ། །གང་དེའི་ཆོས་ཉིད་དོན་དམ་བདེན་ཞེས་བྱ།། ༈ །གཉིས་པ་རྒྱས་བཤད་ལ་གཉིས། ཡུལ་ཅན་བློའི་དབྱེ་བ་དང་། བློ་དེ་ལ་ལྟོས་ནས་བདེན་པ་གཉིས་སུ་གཞག་པའོ། །དང་པོ་ནི། འོན་ཀྱང་བདེན་གཉིས་བློ་ལ་ལྟོས་པའི་ཕྱིར། །
བློ་ཡི་རྣམ་དབྱེ་ངེས་བྱ་སོ་སྐྱེའི་བློ། །འཁྲུལ་པ་འབའ་ཞིག་ཡིན་ཕྱིར་ཀུན་རྫོབ་པ། །འཕགས་གསུམ་མཉམ་གཞག་དོན་དམ་རྗེས་ཀུན་རྫོབ། །སངས་རྒྱས་འཁྲུལ་པ་ཟད་ཕྱིར་དོན་དམ་བློ། །དེ་ལ་རྣམ་གྲངས་རྣམ་གྲངས་མིན་པ་དང་། །མཐུན་དང་མི་ །
མཐུན་བདེན་གཉིས་འབྱེད་པའང་ཡོད།། ༈ །གཉིས་པ་བློ་དེ་ལ་ལྟོས་ནས་བདེན་པ་གཉིས་སུ་གཞག་པ་ལ་གསུམ། བློའི་ངོ་བོ་ལ་ལྟོས་ཏེ་བདེན་པ་གཉིས་སུ་དབྱེ་བ། དེ་གཉིས་ངོ་བོ་གཅིག་དང་ཐ་དད་བསམ་པ། བདེན་པ་གཉིས་སུ་གྲངས་ངེས་པའོ། །དང་པོ་ལ་
གསུམ། དབྱེ་གཞི། དབྱེ་དོན། རྩོད་སྤང་ངོ་། །དང་པོ་ནི། བདེན་གཉིས་ངོ་བོའི་སྒོ་ནས་དབྱེར་མེད་པས། །ཡང་དག་དེ་ཉིད་མ་མཐོང་འཇིག་རྟེན་པའི། །བློ་ཙམ་བདེན་པ་གཉིས་ཀྱི་དབྱེ་གཞི་སྟེ། །བློ་ཡིས་གཉིས་སུ་གཟུང་ལ་ལྟོས་ཕྱིར་རོ།། ༈ །]
གཉིས་པ་དབྱེ་བའི་དོན་ནི། མ་བརྟགས་མ་དཔྱད་བློ་ངོར་བདེན་པའི་ཕྱིར། །ཆོས་ཅན་འཁོར་བ་ཀུན་རྫོབ་བདེན་པ་སྟེ། །བརྟགས་ཤིང་དཔྱད་པའི་བློར་ངོར་བདེན་པའི་ཕྱིར། །ཆོས་ཉིད་མྱང་འདས་དོན་དམ་བདེན་པའོ།། ༈ །གསུམ་པ་རྩོད་པ་སྤང་བ་ལ་
གསུམ༑ རྣམ་གྲངས་པའི་དོན་དམ་བློའི་ཡུལ་དུ་བསྟན་པ། རྣམ་གྲངས་མ་ཡིན་པའི་དོན་དམ་པ་ཡུལ་དང་ཡུལ་ཅན་དབྱེར་མེད་ཀྱི་ཚུལ་དུ་རྟོགས་པར་བསྟན་པ། ཡུལ་དང་ཡུལ་ཅན་ཆོས་ཅན་དང་ཆོས་ཉིད་དབྱེར་མེད་དུ་བསྟན་པས་གྲུབ་དོན་བསྡུ་བའོ། །དང་པོ་ནི། གལ་ཏེ་དོན་
444



s
བཅོ་བརྒྱད་
༄༅། །དམ་བློ་ལས་འདས་ཤེ་ན། །སོ་སྐྱེའི་བློ་ཡིས་ལེགས་བརྟགས་སྐྱེ་མེད་སོགས། །དོན་དམ་སྐྱེ་བའི་རྒྱུ་སྟེ་རྣམ་གྲངས་པ།། ༈ །གཉིས་པ་རྣམ་གྲངས་མ་ཡིན་པའི་དོན་དམ་ཡུལ་དང་ཡུལ་ཅན་དབྱེར་མེད་ཀྱི་ཚུལ་དུ་རྟོགས་པར་བསྟན་པ་
ནི༑ འཕགས་པའི་མཉམ་གཞག་ཡེ་ཤེས་སྤྲོས་བྲལ་དུ། །རང་གིས་མྱོང་ལ་དོན་དམ་མཐོང་ངོ་ཞེས། །ཐ་སྙད་དབང་གིས་མིང་དུ་བརྗོད་པ་ལས། །ཡུལ་དང་ཡུལ་ཅན་ཚུལ་གྱིས་རྟོགས་པ་མིན།། ༈ །གསུམ་པ་ཡུལ་དང་ཡུལ་ཅན་ཆོས་ཅན་དང་ཆོས་ཉིད་
དབྱེར་མེད་དུ་བསྟན་པས་གྲུབ་དོན་བསྡུ་བ་ལ་གཉིས། དོགས་པ་དགོད་པ་དང་། ལན་གདབ་པའོ། །དང་པོ་ནི། ཅི་སྟེ་དོན་དམ་བློ་ཡི་ཡུལ་མིན་ན། །མྱང་འདས་བདེན་གཅིག་གང་གིས་རྟོགས་ཤེ་ན།། ༈ །གཉིས་པ་ལན་ནི། དེ་བཞིན་གཤེགས་པས་རྟོག་མེད་
བརྙེས་པའི་ཚེ། །དེ་ལ་འཁོར་འདས་གཉིས་སྣང་ནུབ་པའི་ཕྱིར། །བདེན་པ་གཅིག་པུར་བཏགས་ཀྱི་ཆོས་ཅན་གྱིས། །སྟོང་པའི་ཆོས་ཉིད་ལོགས་སུ་གྲུབ་མ་ཡིན།། ༈ །གཉིས་པ་གཅིག་དང་ཐ་དད་བསམ་པ་ནི། དེ་ཕྱིར་བདེན་གཉིས་ངོ་བོ་དབྱེར་མེད་
ལ༑ །སེལ་ངོར་ལྡོག་ཚུལ་ཐ་དད་ཉིད་དུ་འདོད།། ༈ །གསུམ་པ་གྲངས་ངེས་ནི། དེ་ལྟར་ཕྱིན་ཅི་ལོག་དང་མ་ལོག་བློ། །གཉིས་སུ་ངེས་ཕྱིར་བདེན་གཉིས་གྲངས་ངེས་མཛད།། ༈ །གསུམ་པ་མཚན་གཞི་ལ་མཚན་ཉིད་ངེས་པར་བྱ་བ་ནི། གང་ལ་རིགས་
ཞེ་ པས་བརྟགས་ན་དེ་འཇིག་ཀྱང་། །མ་བརྟགས་ངོར་བདེན་ཀུན་རྫོབ་བདེན་པ་སྟེ། དཔྱད་བློ་གནོད་མེད་ངོར་བདེན་དོན་དམ་གྱི། །བདེན་པའི་མཚན་གཞི་ངེས་བྱེད་ཚད་མ་ཡིན།། ༈ །སྤྱི་དོན་གཉིས་པ་མཐའ་བྲལ་གྱི་ལྟ་བ་རྒྱས་པར་བཤད་པ་ལ་གསུམ། ཐམས་



རྒྱུད་སྡེ་ཀུན་བཏུས་
ཅད་ཡོད་པར་བསྟན་པ་དེ་ཀུན་རྫོབ་བདེན་པར་བཤད་པ་དངོས་སྨྲ་དང་མཚུངས་ཤིང་ཁྱད་པར་འཕགས་པ་དང་། ཐམས་ཅད་མེད་པར་བསྟན་པ་དེ་ཤེས་རབ་ཀྱི་བློ་ངོར་བསྟན་པས་ཐེག་ཆེན་སྤྱི་དང་མཚུངས་ཤིང་ཁྱད་པར་འཕགས་པར་བསྟན་པ་དང་། དེས་ན་གཉིས་མེད་ཀྱི་བློས་མཐའ་
བྲལ་དུ་གཏན་ལ་ཕབ་ནས་ཟུང་འཇུག་ཏུ་ཉམས་སུ་བླང་པར་བསྟན་པའོ། །དང་པོ་ལ་གཉིས། ཕུང་ཁམས་སྐྱེ་མཆེད་བཤད་པས་ཉན་ཐོས་སྡེ་བ་དང་མཚུངས་ཤིང་མུ་སྟེགས་བྱེད་ལས་ཁྱད་པར་འཕགས་པ་དང་། ཡུལ་སྣང་ལ་རང་བཞིན་མེད་པ་དང་སྣང་བ་སེམས་སུ་བསྟན་པས་
སེམས་ཙམ་དང་མཚུངས་ཤིང་ཉན་ཐོས་ལས་ཁྱད་པར་འཕགས་པར་བསྟན་པའོ། །དང་པོ་ནི། དེ་ལ་རྟག་ཆད་སྒྲོ་སྐུར་བསལ་བ་དང་། །གཅིག་རྟག་རང་དབང་ཅན་གྱི་བདག་འགོག་ཕྱིར། །ཕུང་སྐྱེ་ཁམས་གསུམ་ཉན་ཐོས་ལ་གསུངས་གང་། །དེ་ཉིད་དགོངས་
པ་ཅན་དུ་སྔར་བཤད་ཟིན།། ༈ །གཉིས་པ་ལ་གཉིས། ཡུལ་སྣང་ལ་རང་བཞིན་མེད་པ་དང་། སྣང་བ་སེམས་སུ་བསྟན་པའོ། །དང་པོ་ནི། དེ་ལྟའི་ཡུལ་དུ་སྣང་བ་ཇི་སྙེད་པ། །གཅིག་དང་དུ་མའི་རང་བཞིན་དང་བྲལ་ཕྱིར། །ཇི་ལྟར་སྣང་བ་དེ་ལྟར་བདེན་མ་་
ཡིན།། ༈ །གཉིས་པ་སྣང་བ་སེམས་སུ་བསྟན་པ་ལ་བཞི། སེམས་ཀྱི་ཡོན་ཏན་མཚན་ཉིད་དང་། །ནུས་པའི་མཐུ་དང་རང་བཞིན་ནོ། །དང་པོ་ནི། དེ་ལྟར་ཆོས་ཀུན་རང་བཞིན་གྱིས་དག་ན། །སྣང་གྲགས་ཆོས་རྣམས་གང་ལས་བྱུང་ཞེ་ན། །སེམས་ཉིད་འོད་
གསལ་གཅིག་ལས་ཡོད་མིན་ཡང་། །བག་ཆགས་དབང་གིས་དུ་མར་སྣང་བ་ཙམ།། ༈ །གཉིས་པ་མཚན་ཉིད་ནི། དེ་ཕྱིར་གསལ་རིག་འཁོར་འདས་ཀུན་གྱི་རྒྱུ། །དེ་ལ་ངར་སེམས་ཉོན་མོངས་ཅན་གྱི་ཡིད། །ཡུལ་དུ་སྣང་བའི་རྣམ་རིག་འཇུག་ཤེས་
06



།སོ། །དེ་ལྟར་སྣང་ཡང་གཟུང་ཡུལ་གཞན་མེད་ཕྱིར། །དེ་ལ་ལྟོས་པའི་འཛིན་པ་ཡོད་མིན་པས། །གཉིས་ཀྱིས་སྟོང་པའི་ཤེས་པ་གསལ་རིག་ཙམ།། ༈ །གསུམ་པ་ནུས་མཐུ་ནི། དེ་ཉིད་ཐབས་ཀྱིས་འགྱུར་བས་དགོས་
འདོད་ཀྱི། །འབྲས་བུ་འབྱུང་ཕྱིར་རིན་ཆེན་སེམས་ཞེས་བརྗོད།། ༈ །བཞི་པ་རང་བཞིན་ནི། དེ་ཡི་རང་བཞིན་སྐྱེ་མེད་ཉིད་ཡིན་ཡང་། །གནས་སྐབས་རྐྱེན་གྱིས་འགྱུར་ཕྱིར་གཞན་གྱི་དབང་།། ༈ །སྤྱི་དོན་གཉིས་པ་ཐམས་ཅད་མེད་པར་བསྟན་པ་དེ་ཤེས་རབ་ཀྱི་བློ་ངོར་
བསྟན་ངས་ཐེག་ཆེན་སྤྱི་དང་མཚུངས་ཤིང་ཁྱད་པར་འཕགས་པར་བསྟན་པ་ལ་གཉིས། ཡུལ་མ་གྲུབ་པས་ཡུལ་ཅན་གྱི་ཤེས་པའང་མ་གྲུབ་པས་སེམས་ཙམ་ལས་ཁྱད་པར་དུ་འཕགས་པར་བསྟན་པ་དང་། ཀུན་རྫོབ་སྒྱུ་མ་ལྟ་བུ་ཡིན་ཡང་དོན་དམ་པར་གནས་ལུགས་འདིའོ་ཞེས་མི་འདོད་པས་དབུ་མ་ངོ་བོ་ཉིད་མེད་པར་སྨྲ་བ་ལས་ཁྱད་པར་དུ་འཕགས་
#པར་བསྟན་པའོ། །དང་པོ་ནི། གཟུགས་སོགས་རྐྱེན་ལ་ལྟོས་ཕྱིར་ངོ་བོས་མོད། །དེ་མེད་ཡུལ་ཅན་ཤེས་པའང་རིགས་མིན་ལ། །ཡུལ་དང་ཡུལ་ཅན་མེད་ཕྱིར་དེ་གཉིས་ཀྱིས། །སྟོང་པའི་ཤེས་པ་གསལ་རིག་ཡོད་མ་ཡིན།། ༈ །གཉིས་པ་ནི། ཀུན་རྫོབ་
ཆོས་ཀུན་རྒྱུ་རྐྱེན་གྱིས་བསྐྱེད་ཅིང་། །སྣང་ཡང་ངོ་བོས་སྟོང་ཕྱིར་སྒྱུ་མ་བཞིན། །ཆོས་ཅན་ངོ་བོས་མེད་ན་དེའི་ཆོས་ཉིད། །ཇི་ལྟར་ཞེ་ན་བསམ་པའི་ཡུལ་ལས་འདས།། ༈ །སྤྱི་དོན་གསུམ་པ་གཉིས་མེད་ཀྱི་བློས་མཐའ་བྲལ་དུ་གཏན་ལ་ཕབ་ནས་ཟུང་འཇུག་ཏུ་
# ཉམས་སུ་བླང་བ་ལ་གསུམ། སྟོང་པ་ལ་སོགས་པ་བཞི་ཀའང་མཐའ་ཡིན་པས་སྤང་བར་བསྟན་པ། མཐའ་བྲལ་གྱི་དབུ་མ་ཞེས་བྱ་བར་འཛིན་ན་དེ་ཡང་མཐའ་ཡིན་པ། དེ་ལྟར་མཐའ་དང་བྲལ་བས་ཟུང་འཇུག་གི་ཚུལ་གྱིས་ཉམས་སུ་བླང་བར་བསྟན་པའོ། །དང་པོ་ལ་གཉིས་



ཏེ༑ གནས་ལུགས་མི་འདོད་པ་དང་། དེ་ལ་རྩོད་པ་སྤང་བའོ། །དང་པོ་ལ་བཞི་སྟེ། གནས་ལུགས་ངེས་པར་ཡོད་ན་གནོད་པ་ཡོད་པ། ངེས་པ་བློ་ཡུལ་དུ་མི་རུང་བ། བློ་ལ་མ་ལྟོས་པའི་ཡུལ་མི་རུང་བ། མཐར་བཟུང་ན་སྲིད་པའི་རྩ་བར་འགྱུར་བའོ། །དང་པོ་ནི། གཅིག་དང་
དུ་མ་བྲལ་ཕྱིར་ཡོད་མ་ཡིན། །སྐྱེ་ལ་སོགས་པ་མཐོང་ཕྱིར་མེད་མ་ཡིན། །གཉིས་ཀའི་སྐྱོན་དང་བཅས་ཕྱིར་གཉིས་ཀའང་མིན། །ཕན་ཚུན་ལྟོས་ཕྱིར་གཉིས་མིན་ཡང་མ་ཡིན།། ༈ །གཉིས་པ་ངེས་པ་བློ་ཡུལ་དུ་མི་རུང་བ་ནི། དེ་ལྟར་གནས་ལུགས་ངེས་
པ་ཡོད་མིན་པས། །ངེས་པ་བློ་ཡི་ཡུལ་དུ་བྱར་མི་རུང་།། ༈ །གསུམ་པ་བློ་ལ་མ་ལྟོས་པའི་ཡུལ་མི་རུང་བ་ནི། གལ་ཏེ་སྟོང་ཉིད་ཅེས་བྱ་བློ་ཉིད་ལ། །མ་ལྟོས་ངོ་བོས་གྲུབ་པ་ཡོད་ཅེ་ན། ཤེས་པ་མེད་པའི་ཡུལ་དེ་གང་གིས་རྟོགས། །གཞན་དུ་བསམ་མི་
ཁྱབ་པའི་བདག་ཅིས་འགོག། ༈ །བཞི་པ་མཐར་བཟུང་ན་སྲིད་པའི་རྩ་བར་འགྱུར་བ་ནི། དེ་ཕྱིར་འཛིན་ཅིང་མངོན་པར་ཞེན་པ་ཀུན། །ཉེ་བར་ལེན་པའི་ཕུང་པོའི་རྒྱུ་ཡིན་ལ། །ཕུང་པོར་འཛིན་པ་ཡོད་པ་དེ་སྲིད་དུ། །དེ་ལ་དམིགས་ནས་ངར་འཛིན་སོགས་
འབྱུང་ངོ༌།། ༈ །གཉིས་པ་དེ་ལ་རྩོད་པ་སྤང་བ་ནི། དེ་ལྟར་གནས་ལུགས་གང་དུའང་མ་གྲུབ་པར། །ཤེས་ནས་ཅིར་ཡང་ཁས་མི་ལེན་པས་ན། །རང་ཚིག་འགལ་དང་ཐ་མལ་པ་མཚུངས་དང་། །ལུང་དང་འགལ་བའི་ཀླན་ཀ་ཀུན་དང་བྲལ། །ཡོད་མེད་
མཐར་འཛིན་བཟློག་ཕྱིར་སྟོང་ཉིད་སོགས། །བཤད་པ་ཡོད་ཀྱང་གདུལ་བྱ་གཞུག་ཕྱིར་ཡིན།། ༈ །གཉིས་པ་མཐའ་བྲལ་གྱི་དབུ་མ་ཞེས་བྱ་བར་འཛིན་ན་དེའང་མཐའ་ཡིན་པར་བསྟན་པ་ནི། དགག་བྱ་མེད་ན་བཀག་པ་ཡོད་མིན་པས། །ཡོད་པ་མེད་ན་མེད་པ་



༄༅། །ཡོད་མ་ཡིན། །དེ་ཕྱིར་གཉིས་དང་གཉིས་མིན་མི་འགྲུབ་པས། །མཐའ་བཞི་བཀག་པའི་མཐའ་བྲལ་གང་ནས་བཙལ།། ༈ །གསུམ་པ་དེ་ལྟར་མཐའ་དང་བྲལ་བས་ཟུང་འཇུག་གི་ཚུལ་དུ་ཉམས་སུ་བླང་བར་བསྟན་པ་ལ་གསུམ། ཟུང་
འཇུག་གི་རང་བཞིན། དེ་དོན་དམ་དུ་བསམ་དུ་མེད་པ། ཀུན་རྫོབ་ཏུ་ཇི་ལྟར་བསྒོམ་པའི་ཚུལ་ལོ། །དང་པོ་ནི། དེ་ལྟར་འཛིན་པ་ཀུན་བྲལ་ལྟ་བ་ལ། །ངེས་པ་རྙེད་ནས་བསྒོམས་པས་ཉམས་ལེན་ཚོ། །ཡུལ་ཅན་གསལ་བ་སྙིང་རྗེ་ཆེན་པོ་ཉིད། །མཐའ་བྲལ་ཡུལ་
གྱི་རྣམ་པར་ལེགས་ཤར་བའི། །སྣང་བ་སྣང་སྟོང་ཤེས་པ་གསལ་སྟོང་དང་། །ངོ་བོ་བདེ་སྟོང་དབྱེར་མེད་ཟུང་དུ་འཇུག། ༈ །གཉིས་པ་དེ་དོན་དམ་དུ་བསམ་དུ་མེད་པ་ནི། དེ་ཉིད་དམ་པའི་དོན་དུ་བསམ་བྱ་ལས། །ངེས་པར་འདས་ཕྱིར་བསམ་པའི་ཡུལ་
མ་ཡིན།། ༈ །གསུམ་པ་དེ་ཀུན་རྫོབ་ཏུ་བསྒོམ་པའི་ཚུལ་ནི། འོན་ཀྱང་ཀུན་རྫོབ་ཙམ་དུ་རྣམ་རྟོག་གིས། །དཔྱད་ཅིང་བསྒོམས་པས་རྟོག་མེད་སྐྱེ་འགྱུར་ཏེ། །སེམས་སུ་དམིགས་པས་ཕྱི་དོན་མ་དམིགས་ཤིང་། །དེ་མ་དམིགས་པས་སེམས་ཀྱང་མ་
དམིགས་ལ། །དེ་ལས་གཟུང་དང་འཛིན་པ་མ་དམིགས་པའི། །བདག་མེད་མཐའ་བྲལ་སྟོང་པའི་མཚན་ཉིད་སྐྱེ།། ༈ །སྤྱི་དོན་བཞི་པ་དེ་ཁོ་ན་ཉིད་དེ་མདོ་རྒྱུད་ཐམས་ཅད་ཀྱི་རྟོགས་བྱར་བསྟན་པ་ནི། དེ་ཉིད་རྟོགས་ན་ཤིན་ཏུ་དོན་ཆེ་བར། །གཟིགས་ནས་ཐུབ་
པའི་གསུང་རབ་ཐམས་ཅད་དུ། །དངོས་དང་བརྒྱུད་པས་རྟོགས་བྱའི་དམ་པ་ཞེས། །མཚན་གྱི་རྣམ་གྲངས་དུ་མས་བསྔགས་པར་མཛད།། ༈ །སྤྱི་དོན་ལྔ་པ་དེ་ཁོ་ན་ཉིད་དེ་རྟོགས་བྱེད་ཁྱད་པར་དུ་འཕགས་པ་གསང་སྔགས་ཀྱི་ཐབས་ཀྱིས་རྟོགས་པར་བསྟན་པ་ལ་
19



བཞི༑ ཐབས་གཞན་གྱིས་མི་རྟོགས་ཤིང་ཟབ་མོས་རྟོགས་པར་བསྟན་པ། སྔགས་ཀྱི་ལྟ་བ་ལས་ཁྱད་པར་དུ་ཡེ་ཤེས་བསྟན་པ། ཡེ་ཤེས་དེ་དཔེའི་ཡེ་ཤེས་སུ་བསྟན་པ། ཡེ་ཤེས་དེ་ལུས་ལ་གནད་དུ་བསྣུན་ནས་རྟོགས་པའི་ཕྱིར་རྡོ་རྗེ་ལུས་ཀྱི་གནས་ལུགས་བསྟན་པའོ། །དང་པོ་
ནི༑ ཚུལ་དེ་ཕ་རོལ་ཕྱིན་པའི་ཐོས་བསམ་ལ། །སོགས་པའི་ཐབས་ཀྱིས་རྟོགས་མིན་དེ་ལས་གཞན། །བླ་མ་མཉེས་དང་སྐྱོན་མེད་དབང་དུས་དང་། །ཐབས་མཁས་སྦྱོར་བས་ཕྱག་རྒྱ་བསྟེན་པ་དང་། །བསོད་ནམས་ཚོགས་ལས་རྙེད་འགྱུར་གཉིས་པ་
| སྔགས་ཀྱི་ལྟ་བ་ལ་ཁྱད་པར་དུ་ཡེ་ཤེས་བསྟན་པ་ལ་གཉིས། རང་བཞིན་ལྷན་སྐྱེས་ལ་སྦྱར་ཏེ་བཤད་པ་དང་། ཞུ་བདེ་ལྷན་སྐྱེས་ལ་སྦྱར་ཏེ་བཤད་པའོ། །དང་པོ་ནི། གང་དེ་ཡི། །ངོ་བོ་རང་བཞིན་ལྷན་སྐྱེས་ཡེ་ཤེས་ཆེ། །མཚན་ཉིད་བདེན་འཛིན་རྟོག་པ་ཡང་དག་
#སྤངས༑ །དེ་ཡི་རྟེན་ནི་ལུས་ཅན་ཐམས་ཅད་ཀྱི། །ཕུང་ཁམས་སྐྱེ་མཆེད་ལ་ཁྱབ་ཀུན་བདག་ཉིད། །ཆོས་ཅན་ལུས་ལ་གནས་ཀྱང་ལུས་སྐྱེས་མིན།། ༈ །གཉིས་པ་ཞུ་བདེ་ལྷན་སྐྱེས་ལ་སྦྱར་བ་ནི། ཡང་ན་ངོ་བོ་ཞུ་བདེའི་ཡེ་ཤེས་ཆེ། །མཚན་ཉིད་གློ་བུར་
རྟོག་པ་ཐམས་ཅད་སྤངས། །དེ་ཡི་རྟེན་ནི་ལུས་ཏེ་དཀྱིལ་འཁོར་བཞི། །ཞུ་བདེ་མི་རྟོག་ཡེ་ཤེས་ལུས་ཀུན་བདག །ལུས་ལ་ཚོགས་པ་གཅིག་པའི་འབྲེལ་པ་ཡིས། །གནས་ཀྱང་བརྒྱུད་དེ་སྐྱེ་ཡི་དངོས་སུ་མིན།། ༈ །གསུམ་པ་ཡེ་ཤེས་དེ་དཔེའི་ཡེ་ཤེས་སུ་
བསྟན་པ་ནི། གང་དེ་མཚོན་བྱེད་དཔེ་ཡི་ཡེ་ཤེས་ཏེ། །རང་རིག་ཡེ་ཤེས་རྟོག་བྲལ་མ་འཁྲུལ་བ། །བྱད་བཞིན་བལྟ་ལ་མེ་ལོང་གཟུགས་བརྙན་བཞིན། །དོན་གྱི་ཡེ་ཤེས་མིན་ཡང་དོན་དང་འདྲ།། ༈ །བཞི་པ་ཡེ་ཤེས་དེ་ལུས་ལ་གནད་དུ་བསྣན་ནས་རྟོགས་པའི་
440



ཀ་ས་
ཉེར་གཅིག་
།ཕྱིར་རྡོ་རྗེ་ལུས་ཀྱི་གནས་ལུགས་བསྟན་པ་ལ་གསུམ། ཐོག་མར་ལུས་འཇིག་པའི་ཚུལ། ཞིག་ནས་སྐྱེ་བའི་ཚུལ། སྐྱེས་ནས་གནས་པའི་ཚུལ་ལོ། །དང་པོ་ནི། དེ་ཉིད་ལུས་ལ་བརྟེན་ནས་རྟོགས་པའི་ཕྱིར། ལུས་ཀྱི་རང་བཞིན་ངེས་བྱ་
འཆི་བའི་ཚེ། །ས་ཆུ་མེ་རླུང་ནམ་མཁའ་སྣང་མཆེད་ཐོབ། །རིམ་གྱིས་ཐིམ་སྟེ་འོད་གསལ་ཞེས་བྱ་བ། །སྐྱེ་འགག་མེད་པའི་དབྱིངས་སུ་ཞི་བ་ལ། །འཆི་བ་འོད་གསལ་ཆོས་ཀྱི་སྐུ་ཞེས་བརྗོད།། ༈ །གཉིས་པ་སྐྱེ་ཚུལ་ལ་གཉིས། འཆི་སྲིད་ལས་བར་སྲིད་
ལྡང་ཚུལ་དང་། བར་སྲིད་ལས་སྐྱེ་སྲིད་ལེན་ཚུལ་ལོ། །དང་པོ་ནི། སླར་ཡང་དེ་ལས་ལྡང་འདོད་དང་འགྲོགས་པའི། །སྲོག་འཛིན་མེ་མཉམ་ཁྱབ་བྱེད་མ་རིག་པས། །མངོན་པར་བཅིངས་པའི་རྟ་ལ་སེམས་ཞོན་ཏེ། །བར་དོར་བརྫུས་ཏེ་སྐྱེ་བའི་ལུས་བླངས་
སྦོ ནས༑ །སྐྱེ་གནས་འཚོལ་ལ་མངོན་དུ་ཕྱོགས་པར་འགྱུར།། ༈ །གཉིས་པ་བར་སྲིད་ལས་སྐྱེ་སྲིད་ལེན་ཚུལ་ལ་བཞི། ལུས་ངག་ཡིད་གསུམ་ཕན་ཚུན་རྟེན་དང་བརྟེན་པ་ཡིན་ཚུལ། སེམས་ལས་ལུས་ངག་སྐྱེ་བའི་ཚུལ། དེ་དཔེ་བརྒྱད་དང་སྟོང་པ་གསུམ་གྱི་རྟེན་འབྲེལ་ལས་སྒྱུ
སྐྱེ་བའི་ཚུལ། དེའང་སྐྱེ་གནས་བཞིས་གྲུབ་པའི་ཚུལ་ལོ། །དང་པོ་ནི། སྐྱེ་ཚེ་སེམས་ཉིད་གཡོས་པས་རླུང་འབྱུང་ཞིང་། །རླུང་གིས་བསྐྱོད་པས་དྲོད་འབྱུང་དྲོད་ལས་རླངས། །རླངས་པའི་བརླན་གཤེར་བརྟས་པས་ས་གྲུབ་སྟེ། །དེ་ལས་ལུས་དང་ངག་འབྱུང་
གནས་པའི་ཚེ། །སེམས་ནི་རླུང་དང་རླུང་ནི་རྩ་ལ་བརྟེན།། ༈ །གཉིས་པ་སེམས་ལས་ལུས་ངག་སྐྱེས་ཚུལ་ལ་གཉིས། བརྒལ་ལན་གྱི་སྒོ་ནས་སེམས་ལས་ལུས་ངག་སྐྱེ་ཚུལ་དང་། བརྒལ་ལན་གྱི་སྒོ་ནས་འོད་གསལ་ལས་སེམས་ཉིད་སྐྱེ་ཚུལ་ལོ། །དང་པོ་ནི། གལ་ཏེ་
ལྗོ ན་ཆུང་



འབྱུང་བ་བཞི་ལས་ལུས་སྐྱེ་ན། །ཕྱི་དོན་ཡོད་འགྱུར་ཞེ་ན་ས་ཆུ་མེ། །རླུང་ལས་སྐྱེ་ཞིང་རླུང་ཡང་སེམས་ཉིད་ལས། །སྐྱེ་བར་ཕྱག་ཆེན་ཐིག་ལེ་སོགས་ལས་བཤད།། ༈ །གཉིས་པ་བརྒལ་ལན་གྱི་སྒོ་ནས་འོད་གསལ་ལས་སེམས་ཉིད་སྐྱེ་ཚུལ་ནི། ཅི་སྟེ་
སེམས་ཉིད་གང་ལས་སྐྱེ་ཞེ་ན། །སེམས་ནི་འོད་གསལ་ཞེས་བྱ་ཆོས་ཀྱི་དབྱིངས། །སྐྱེ་འགག་མེད་པ་ཉིད་ལས་ཐ་སྙད་དུ། །སྔ་མའི་ཀུན་གཞི་འགགས་པའི་ཉེར་ལེན་གྱིས། །སྐྱེ་བར་སྣང་ལ་འོད་གསལ་ལས་སྐྱེ་ཟེར།། ༈ །གསུམ་པ་དཔེ་བརྒྱད་དང་
སྟོང་པ་གསུམ་གྱི་རྟེན་འབྲེལ་ལས་ཇི་ལྟར་སྐྱེ་ཚུལ་ལ་གསུམ། རྟེན་འབྲེལ་ལས་སྐྱེ་བ་དཔེ་བསྟན། དེ་ཉིད་སྟོང་པ་གསུམ་གྱི་རིམ་པས་སྐྱེ་བའི་ཚུལ། དེའང་རྟེན་འབྲེལ་བཅུ་གཉིས་ལས་སྐྱེ་བའི་ཚུལ་ལོ། །དང་པོ་ནི། དེ་ལྟར་སྔ་མའི་ཤེས་པ་ཕྱི་མ་རུ། །འཕོས་པ་མེད་ཕྱིར་།
# རྟག་པར་མི་འགྱུར་ལ། །ཤེས་པ་སྔ་མའི་རྒྱུན་ལ་མ་བརྟེན་པར། །ཕྱི་མ་འབྱུང་བ་མིན་ཕྱིར་ཆད་པའང་མིན། །དེ་ཕྱིར་ལས་དང་རྒྱུན་གྱི་སྐྱེ་བ་ལ། །རྟེན་འབྲེལ་དབང་གིས་སྐྱེ་ཞེས་དཔེ་ཡིས་བསྟན།། ༈ །གཉིས་པ་དེ་ཉིད་སྟོང་པ་གསུམ་གྱི་རིམ་པས་སྐྱེ་
ཚུལ་ནི། མདོར་ན་སྔ་མའི་ཀུན་གཞི་འོད་གསལ་ལ། །ཐིམ་ནས་སྔ་མའི་ལས་ཀྱི་བག་ཆགས་དང་། །ཀུན་གཞིའི་རྒྱུན་ལ་བརྟེན་ནས་འོད་གསལ་ལས། །ཀུན་གཞི་ཕྱི་མ་མ་བསྒྲིབས་ལུང་མ་བསྟན། །སྐྱེ་ལ་སྟོང་ཆེན་ཞེས་བྱ་དེ་ཉིད་ལས། །བདག་ཏུ་
འཛིན་པ་ཉོན་མོངས་ཅན་གྱི་ཡིད། །ཤིན་ཏུ་སྟོང་པ་སྐྱེ་སྟེ་དེ་ལས་ཀྱང་། །སྔོན་གྱི་བག་ཆགས་ཀྱིས་བསྐྱེད་ཡུལ་རྐྱེན་གྱིས། །རྣམ་ཤེས་ཚོགས་དྲུག་སྟོང་པའི་བདག་ཉིད་སྐྱེ། །དེ་གསུམ་རིམ་བཞིན་ཐོབ་མཆེད་སྣང་བ་ཡིན།། ༈ །གསུམ་པ་དེའང་རྟེན་
442



ཉེར་གཉིས་
།འབྲེལ་བཅུ་གཉིས་ལས་སྐྱེ་ཚུལ་ནི། རྨོངས་པས་རྒྱུ་བྱས་ལས་ཀྱིས་རྐྱེན་བྱས་ཏེ། །རྣམ་ཤེས་དེ་ལྟར་སྐྱེས་ནས་མིང་གཟུགས་སོགས། །ཡན་ལག་བཅུ་གཉིས་འབྱུང་སྟེ་དེ་ཡང་ནི། །རྣམ་ཤེས་གཡོས་ལས་རླུང་སོགས་འབྱུང་
བ་བཞི། །དེ་ལས་ཕུང་ཁམས་སྐྱེ་མཆེད་སྐྱེ་བར་སྣང་།། ༈ །བཞི་པ་དེའང་སྐྱེ་གནས་བཞིས་གྲུབ་པའི་ཚུལ་ལ་གཉིས། སྐྱེ་གནས་བཞི་སྤྱིར་བསྟན་པ་དང་། མངལ་སྐྱེས་བྱེ་བྲག་ཏུ་བཤད་པའོ། །དང་པོ་ནི། སྐྱེ་གནས་རྫུས་སྐྱེས་སྒོ་ང་ལས་སྐྱེས་དང་། །དྲོད་
གཤེར་སྐྱེས་དང་མངལ་ནས་སྐྱེས་པ་བཞི། ༈ །གཉིས་པ་མངལ་སྐྱེས་བྱེ་བྲག་ཏུ་བཤད་པ་ལ་གཉིས། ལུས་གང་ལས་སྐྱེ་བའི་རྒྱུ་དང་། རྒྱུ་དེས་ལུས་གྲུབ་པའི་ཚུལ་ལོ། །དང་པོ་ལ་གཉིས། རྒྱུ་དངོས་དང་། རྒྱུའི་རྣམ་གྲངས་གཞན་བཤད་པ་མི་འགལ་བར་བསྟན་པའོ། །
༈ དང་པོ་ནི། དེ་ལས་ཕྱི་མ་སྐབས་འདིར་བཤད་བྱ་སྟེ། །ཕ་མའི་རྩ་སྒོ་ལ་བརྟེན་ཁུ་ཁྲག་དང་། །བར་དོའི་རྣམ་ཤེས་རླུང་གིས་དེར་བསྐྱོད་དང་། །གསུམ་ཀའི་སྔོན་ལས་མཉམ་པར་བསགས་པ་ལས། །ཁུ་ཁྲག་སེམས་གསུམ་བདེ་བར་རོ་མཉམ་ཞིང་། །
ཕོ་མོར་སྐྱེ་འགྱུར་ལས་དང་ཕ་མ་ལ། །ཆགས་སྡང་རྐྱེན་གྱིས་སོ་སོའི་ལུས་ལེན་འགྱུར།། ༈ །གཉིས་པ་རྒྱུའི་རྣམ་གྲངས་གཞན་བཤད་པ་མི་འགལ་བར་བསྟན་པ་ནི། དེ་ལ་དངོས་དང་དངོས་མེད་སེམས་གསུམ་དང་། །ལུས་ངག་ཡིད་གསུམ་ཁུ་ཁྲག་དང་ནི་
ལྷ་རླུང་༑ །རྡུལ་མུན་སྙིང་སྟོབས་སོགས་ལས་སྐྱེ་ཞེས་པ། །ཕལ་ཆེར་སྔ་མའི་ཕྱོགས་རེ་ཙམ་ལ་དགོངས།། ༈ །གཉིས་པ་རྒྱུ་དེས་ལུས་གྲུབ་ཚུལ་ལ་གཉིས། ཕྲ་བ་གྲུབ་ཚུལ་དང་། རགས་པ་གྲུབ་ཚུལ་ལོ། །དང་པོ་ནི། དེ་ལྟའི་ཁུ་ཁྲག་རླུང་སེམས་འདྲེས་པ་



རྒྱུད་སྡེ་ཀུན་བཏུས་
ལས༑ །རྣམ་ཤེས་བརྒྱལ་ཐབས་ལྟ་བུར་གནས་པའི་ཚེ། །མེར་མེར་སོགས་འབྱུང་ཟླ་བ་དང་པོ་ལ། །གནས་འཇུག་ལྡང་བའི་རླུང་གིས་རྩ་གསུམ་གྲུབ།། ༈ །གཉིས་པ་རགས་པ་གྲུབ་ཚུལ་ནི། དེ་ཚེ་ཉ་དང་གཉིས་པར་རུས་སྦལ་མཚུངས། །གསུམ་
པར་ཕག་རྒོད་ལྟ་བུར་མགོ་མཐོ་ཞིང་། །བཞི་པར་གདོང་པ་དགྲོ་སྟའི་དབྱིབས་འདྲ་དོད། །ལྔ་པར་དགའ་བྱེད་ལྟ་བུར་ཚིགས་རྣམས་གསལ། །དྲུག་པར་ནག་པ་ཞེས་བྱ་སྐྲ་སྤུ་གནག །བདུན་པར་སེངྒེ་ལྟ་བུར་མགོ་བོ་ཆེ། །བརྒྱད་པར་མིའུ་ཐུང་ལྟར་
ལུས་དོད་འགྱུར། །དགུ་པར་ངང་པ་ཞེས་བྱ་ཕྱིར་འབྱུང་འདོད། །བཅུ་པར་སངས་རྒྱས་ས་བཅུ་རྫོགས་པར་ལྟར། །མངལ་གྱི་གནས་སྐབས་རྫོགས་ཏེ་བཙའ་བར་འགྱུར།། ༈ །གསུམ་པ་སྐྱེས་ནས་གནས་པའི་ཚུལ་ལ་གཉིས། རྟེན་དཀྱིལ་འཁོར་གསུམ་གྱི་
གནས་ཚུལ་དང་། དེ་དག་ལ་དབང་བྱེད་པའི་སྙིང་པོ་ཡེ་ཤེས་རླུང་གི་དཀྱིལ་འཁོར་གནས་ཚུལ་ལོ། །དང་པོ་ལ་གསུམ། ལུས་རྩ། རྩ་ཡི་གེ ཁམས་བདུད་རྩིའི་དཀྱིལ་འཁོར་གནས་ཚུལ་ལོ། །དང་པོ་ནི། དེ་ལྟར་རྩ་གསུམ་དེ་བཞིན་སུམ་ཅུ་གཉིས། །བརྒྱ་དང་ཉི་ཤུ་
སྟོང་ཕྲག་བདུན་ཅུ་གཉིས། །བ་སྤུའི་བུ་གའི་གྲངས་སྙེད་རིམ་གྱིས་གྲུབ།། ༈ །གཉིས་པ་རྩ་ཡི་གེའི་དཀྱིལ་འཁོར་གནས་ཚུལ་ནི། ཡི་གེ་ཨ་དང་དེ་བཞིན་ཨེ་ཝཾ་གཉིས། །སྡེ་ཚན་ཐོག་མ་ཁམས་ཀྱི་བཅུ་དྲུག་དང་། །ཡི་གེ་ཉེར་བཞི་ཧཱུྃ་བརྒྱད་ཧཱུྃ་ཨོཾ་
སོགས༑ །འཕོ་བའི་ཡི་གེ་ལ་སོགས་བསམ་མི་ཁྱབ།། ༈ །གསུམ་པ་ཁམས་བདུད་རྩིའི་དཀྱིལ་འཁོར་གནས་ཚུལ་ནི། བྱང་ཆུབ་སེམས་ནི་དབུ་མའི་ཡས་མར་དུ། །ཕ་དང་མ་ལས་ཐོབ་པའི་ཁུ་ཁྲག་གཉིས། །རོ་རྐྱང་ལྟེ་བ་མན་ཆད་བཞིར་གྱེས་པའི། །
རྒྱུ



ཉེར་གསུམ་
༄༅། །རྐྱང་མའི་མདུན་རྒྱབ་དྲི་ཆུ་ཁུ་བ་འཕེན། །རོ་མའི་རྒྱབ་མདུན་དྲི་ཆེན་རཀྟ་འཕེན། །ཤ་ཆེན་དྭངས་མ་ཀུན་གྱི་སྟོབས་ཀྱིས་འཛིན། །དེ་དག་ལ་བརྟེན་ཁྲག་སོགས་བཅུ་དྲུག་དང་། །སོ་དང་སེན་མོ་སོགས་བསྐྱེད་སུམ་ཅུ་
གཉིས།། ༈ །གཉིས་པ་དེ་དག་ལ་དབང་བྱེད་པའི་སྙིང་པོ་ཡེ་ཤེས་རླུང་གི་དཀྱིལ་འཁོར་གནས་ཚུལ་ལ་ལྔ། ངོ་བོ་དབྱེ་བ་བྱེད་ལས་དང་། །རྒྱུ་ཚུལ་ལམ་དུ་འགྱུར་ཚུལ་ལོ། །དང་པོ་ནི། དེ་ལ་དབང་བྱེད་རླུང་ནི་འབྱུང་ཆེན་གྱི། །ཁོངས་སུ་གཏོགས་པ་སྣ་ཚོགས་བྱེད་
%པའི་གཞི།། ༈ །གཉིས་པ་དབྱེ་བ་ལ་གསུམ། ངོ་བོ་དང་། རྒྱུ་ཚུལ་དང་། གནས་སམ་བྱེད་ལས་ཀྱི་སྒོ་ནས་དབྱེ་བའོ། །དང་པོ་ནི། ས་ཆུ་མེ་རླུང་ནམ་མཁའ་ཤེས་པའི་རླུང་།། ༈ །གཉིས་པ་རྒྱུ་ཚུལ་གྱི་སྒོ་ནས་དབྱེ་བ་ནི། ཡེ་ཤེས་རླུང་ནི་གནས་ཤིང་རྣམ་རྟོག་
ཞྭ འགོག །ལས་རླུང་འགྲོ་འོང་བྱེད་ཅིང་རྣམ་རྟོག་སྐྱེད།། ༈ །གསུམ་པ་བ།ནས་སམ་བྱེད་ལས་ཀྱི་དབྱེ་བ་ལ་གཉིས། རྩ་བའི་རླུང་ལྔ་དང་། ཡན་ལག་གི་རླུང་ལྔའོ། །དང་པོ་ནི། མཉམ་གནས་སྲོག་འཛིན་གྱེན་རྒྱུ་ཐུར་སེལ་དང་། །ཁྱབ་བྱེད་ས་ཆུ་མེ་རླུང་ནམ་
མཁའི་རིམ། ལྟེ་སྙིང་མགྲིན་པ་འདོམས་དང་སྤྱི་བོར་གནས།། ༈ །གཉིས་པ་ཡན་ལག་གི་རླུང་ནི། རྒྱུ་བ་མིག་དང་མཉམ་རྒྱུ་རྣ་བ་གཉིས། །ཡང་དག་རྒྱུ་སྣ་རབ་ཏུ་རྒྱུ་བ་ལྕེ། །ངེས་པར་རྒྱུ་ཞེས་བྱ་བ་ཚིགས་ལ་སྟེ། །རིམ་བཞིན་ས་ཆུ་མེ་རླུང་ནམ་
མཁའི་ཁམས། །ཀླུ་དང་རུས་སྦལ་རྩངས་པ་ལྷས་བྱིན་དང་། །གཞུ་རྒྱལ་མིང་གིས་གཞག་དང་མཆིན་པ་དང་། །གློ་སྙིང་མཁལ་མར་གནས་ཞེས་འགའ་ལས་བཤད། །དེ་ལྟར་བཅུ་ཆར་འབྱུང་ལྔའི་བདག་ཉིད་དེ།། ༈ །གསུམ་པ་བྱེད་ལས་ལ་
44s
ལོ ན་ཆུང་



རྒྱུད་སྡེ་ཀུན་བཏུས་
གཉིས༑ རླུང་སྤྱི་དང་། སོ་སོའི་བྱེད་ལས་སོ། །དང་པོ་ནི། ལུས་ལེན་རིམ་གྱིས་རྒྱས་དང་འཛིན་པ་དང་། །སྣ་ཚོགས་རྣམ་རྟོག་སྐྱེད་ཅིང་འཆི་བར་བྱེད།། ༈ །གཉིས་པ་སོ་སོའི་བྱེད་ལས་ལ་གཉིས། རྩ་བའི་རླུང་ལྔའི་དང་། ཡན་ལག་གི་རླུང་ལྔའི་བྱེད་ལས་
སོ༑ །དང་པོ་ནི། སྲོག་གིས་ལུས་སེམས་གནས་དང་སྣ་སྒོར་རྒྱུ། །ཐུར་སེལ་གྱིས་ནི་བཤང་གཅི་འཕེན་དང་སྡོམ། །མཉམ་གནས་ཁ་ཟས་འཇུ་དང་དྭངས་མ་འགྲེམས། །གྱེན་རྒྱུས་སྨྲ་རྒོད་སྐྱུག་དང་ཁ་ཟས་འཕུལ། །ཁྱབ་བྱེད་འདེགས་འཇོག་འགྲོ་
འོང་ལ་སོགས་བྱེད།། ༈ །གཉིས་པ་ཡན་ལག་གི་རླུང་ལྔའི་བྱེད་ལས་ནི། ཡན་ལག་རླུང་རྣམས་མིག་སོགས་ལམ་རྒྱུས་ནས། །གཟུགས་སོགས་ཡུལ་རྣམས་རིག་པའི་གྲོགས་བྱེད་དོ།། ༈ །བཞི་པ་རྒྱུ་ཚུལ་ལ་ལྔ་སྟེ། སྤྱིར་རྒྱུ་བ་ཞེས་བྱ་བ་གང་ཡིན་པ། ཚུལ་
ལམ་རྣམ་པ་ཇི་ལྟར་རྒྱུ་བ། གནས་དང་ལམ་གང་ནས་རྒྱུ་བ། གྲངས་དུ་ཞིག་རྒྱུ་བ། གྲངས་དེ་ལྟར་འོང་བའི་འཐད་པའོ། །དང་པོ་ནི། དེ་ལྟར་སྲོག་འཛིན་མ་གཏོགས་གཞན་དགུ་པོ། །རང་རང་ལས་བྱེད་དེ་ལ་རྒྱུ་བར་བཏགས།། ༈ །གཉིས་པ་ཚུལ་ལམ་རྣམ་པ་ཇི་
ཐལྟར་རྒྱུ་བ་ལ་གཉིས། ཚུལ་ཇི་ལྟར་རྒྱུ་བ་དང་། རྣམ་པ་ཇི་ལྟར་རྒྱུ་བའོ། །དང་པོ་ནི། སྲོག་འཛིན་དང་པོ་ཨ་ཝ་དྷུ་ཏི་ལ། །གནས་པ་ཡེ་ཤེས་རླུང་ཡིན་ངར་འཛིན་པའི། །དབང་གིས་སྙིང་གར་སྲོག་འཛིན་དུ་གྱུར་ནས། །རོ་རྐྱང་ནུས་པས་སྲོག་རྩོལ་ཞེས་བྱ་
བ༑ །ལྡང་འཇུག་གནས་པར་སྣ་ཡི་ལམ་ནས་རྒྱུ། །ཡེ་ཤེས་རླུང་ཞེས་བྱ་བ་དུས་འཁོར་ལས། །དྲུག་བརྒྱ་བདུན་ཅུ་རྩ་ལྔ་ཞག་རེ་ལ། །རྒྱུ་བར་བཤད་ཅིང་ཕྲེང་བར་ཐུན་མཚམས་སམ། །ཀུན་ལ་ཁྱབ་པའི་ཚུལ་གྱིས་རྒྱུ་བར་གསུངས། །ནམ་མཁའི་



ཉེར་བཞི་
༄༅། །རླུང་ཡང་ཀུན་ལ་ཁྱབ་པའམ། །འཁོར་གྱི་ཚུལ་གྱིས་རྒྱུ་ཞིང་འཆི་བའི་ཚེ། །གཞན་རྣམས་འདི་ཡིས་དབང་བྱས་རྒྱུ་ཞེས་བཤད།། ༈ །གཉིས་པ་རྣམ་པ་ཇི་ལྟར་རྒྱུ་བ་ནི། དེ་རྣམས་འབྱུང་བ་སོ་སོའི་ཁ་དོག་ཅན། །མགོན་པོ་
རེ་རེའང་ལྷ་མོ་བཞི་བཞིར་ལྡན། །མེ་རླུང་གཡས་ནས་སྟེང་དུ་སོར་བཞི་དང་། །རླུང་གི་རླུང་ནི་གཡོན་ནས་སོར་དྲུག་ངོས། །ས་རླུང་ཐད་ཀར་བཅུ་དྲུག་གཉིས་ཀ་ནས། །དེ་བཞིན་ཆུ་རླུང་འོག་ཏུ་སོར་བཅུ་གཉིས། །རེ་རེའང་ཉིས་བརྒྱ་ཉི་ཤུ་ལྔ་ལྔ་
|རྒྱུ། ༈ །གསུམ་པ་གནས་དང་ལམ་གང་ནས་རྒྱུ་བ་ནི། སྲོག་འཛིན་སྲོག་དང་རྩོལ་བ་ནས་བྱུང་སྟེ། །སྙིང་གའི་འདབ་བཞིར་འབྱུང་བ་བཞིར་བྱས་ནས། །འཁོར་ལོ་བཞི་དང་ཡུལ་ཆེན་ཉེར་བཞི་སོགས། ཀུན་ཏུ་རྒྱུས་ནས་འབྱུང་བཞིའི་བདག་ཉིད་དུ། །
མགྲིན་པར་འབྱུང་བ་གསུང་གི་སྒོ་བཞི་དང་། །སྣ་སྒོ་ནས་འབྱུང་ཐུགས་ཀྱི་སྒོ་གཉིས་དང་། །ཡན་ལག་རླུང་སོགས་བུ་ག་དགུ་པོ་ནས། །སོ་སོར་རྒྱུ་བ་སྐུ་ཡི་སྒོ་དགུ་ཡིན།། ༈ །བཞི་པ་གྲངས་དུ་ཞིག་རྒྱུ་བ་ནི། དེ་ལྟར་སྣ་སྒོ་གཉིས་ནས་རྒྱུ་བའི་
རླུང་༑ །ལྡང་འཇུག་གནས་གསུམ་བསྡོམས་པ་ཞག་རེ་ལ། །ཉི་ཁྲི་ཆིག་སྟོང་དྲུག་བརྒྱ་རྟག་པར་རྒྱུ།། ༈ །ལྔ་པ་གྲངས་དེ་ལྟར་འོང་བའི་འཐད་པ་ལ་གཉིས་ཏེ། འཐད་པ་དངོས་དང་། དེ་ཤེས་བྱེད་དང་སྦྱར་བའོ། །དང་པོ་ནི། དེ་ལྟར་འོང་བའང་སྔ་མའི་བག་
ཆགས་ནི། །སེམས་ལ་གནས་པ་ལུས་ལ་སྨིན་པ་སྟེ། །དེ་ཡི་དབང་གིས་ཕྱི་ནང་དུས་སོགས་སྣང་།། ༈ །གཉིས་པ་ཤེས་བྱེད་དང་སྦྱར་བ་ནི། མཁའ་ཕྲེང་གཉིས་ཀྱི་དགོངས་པ་དང་། དགེས་པ་རྡོ་རྗེའི་དགོངས་པའོ། །དང་པོ་ནི། དེ་ཡང་མཁའ་ཕྲེང་དགོངས་
447
ལྗོན་ཆུང་



པས་ཞག་རེ་ལ། །ཡུལ་ཆེན་ཉེར་བཞིའི་དབང་གིས་དགུ་བརྒྱ་ཕྲག །ཉི་ཤུ་རྩ་བཞི་མགོན་པོའི་རླུང་རྒྱུ་ཞིང་། །མགོན་པོ་རེ་རེའང་ལྷ་མོ་བཞི་བཞིའི་རླུང་། །ཉིས་བརྒྱ་ཉི་ཤུ་རྩ་ལྔ་རྩ་ལྔར་ལྡན། །དེ་ལྟའི་དགུ་བརྒྱ་ཕྲག་རེ་འཕོ་བ་ཕྱེད། །དེ་བཞིན་སྟོང་དང་
བརྒྱད་བརྒྱ་འཕོ་བ་གཅིག །འཕོ་བ་བཅུ་གཉིས་ཉིན་ཞག་ཕྲུགས་གཅིག་སྟེ། །དེ་ཉིད་ནང་གི་ལོ་ཡིན་འཕོ་བ་ནི། །ནང་གི་ཟླ་གཅིག་འཕོ་ཕྱེད་བགྲོད་པའོ།། ༈ །གཉིས་པ་དགེས་པ་རྡོ་རྗེའི་དགོངས་པ་ནི། དགེས་རྡོར་ལྟར་ན་ལྟེ་བའི་འཁོར་ལོ་ཡི། །དབང་
གིས་ཞག་རེར་དབྱུག་གུ་དྲུག་ཅུ་བཞི། །དབྱུག་གུ་རེ་ལ་རླུང་སྦྱོར་སུམ་བརྒྱ་དང་། །ཕྱེད་བཅས་སུམ་ཅུ་རྩ་བརྒྱད་ལེགས་པར་རྒྱུ། །སྤྱི་བོའི་རྩ་འདབ་དབང་གིས་ཆུ་ཚོད་སྟེ། །ཆུ་ཚོད་རེ་ལ་དྲུག་བརྒྱ་བདུན་ཅུ་ལྔ། །མགྲིན་པའི་རྩ་འདབ་དབང་གིས་འཕོ་
བ་སྟེ། །རེ་རེའང་སྟོང་དང་སུམ་བརྒྱ་ལྔ་བཅུའི་ཚད། །སྙིང་གའི་རྩ་འདབ་དབང་གིས་ཐུན་ཕྱེད་བརྒྱད། །ཐུན་ཕྱེད་རེ་ལ་ཉིས་སྟོང་བདུན་བརྒྱ་རེ། །སྙིང་གའི་ནང་སྐོར་དབང་གིས་ཐུན་བཞི་སྟེ། །ཐུན་རེ་ལ་ཡང་ལྔ་སྟོང་བཞི་བརྒྱ་རེ། །དབྱུག་གུ་ལ་
སོགས་རང་རང་གྲངས་བཤད་པ། །གང་ཡིན་དེ་དེ་རྫོགས་པ་ཞག་རེ་སྟེ། །རླུང་སྦྱོར་ཉི་ཁྲི་ཆིག་སྟོང་དྲུག་བརྒྱའོ།། ༈ །ལྔ་པ་ལམ་དུ་འགྱུར་ཚུལ་ནི། དེ་ལྟར་ཤེས་ནས་མན་ངག་ལྡན་པ་ཡིས། །ནང་དུ་བཟུང་ན་ཞི་གནས་ཏིང་འཛིན་སྐྱེ། །སྲོག་རྩོལ་
བགྲངས་པས་སྒྲིབ་པ་འདག་པར་འགྱུར། །རླུང་བཞི་རྒྱུ་དུས་ལས་བཞིའི་ཕྲིན་ལས་འགྲུབ། །ལས་རླུང་ཡེ་ཤེས་རླུང་འགྱུར་འཚང་རྒྱའོ།། ༈ །སྤྱི་དོན་གཉིས་པ་བསྐྱེད་རིམ་དང་། གསུམ་པ་རྫོགས་རིམ་གཉིས་གཏན་ལ་དབབ་པ་ལ་གཉིས་ཏེ། སྤྱིའི་མངོན་རྟོགས་
448



ཉེར་ལྔ་
།དང་། སོ་སོའི་མངོན་རྟོགས་སོ། །དང་པོ་ལ་གཉིས། མཚམས་སྦྱར་བ་དང་། དོན་དངོས་སོ། །དང་པོ་ནི། དེ་ལྟར་དེ་ཉིད་ལྟ་བས་རྒྱུད་སྦྱངས་ནས།། ༈ །གཉིས་པ་དོན་དངོས་ལ། ངོ་བོ་དབྱེ་བ་མིང་དོན་དང་། །གྲངས་ངེས་གྲོལ་བའི་
རྒྱུ་མཚན་དང་། །གོ་རིམ་ངེས་པ་རྣམ་དྲུག་ལས། །དང་པོ་ནི། ཉམས་བླང་གཙོ་བོ་སྒྲུབ་པ་པོ་ཡི་ཡིད། །མཚན་རྟོག་ལས་སྐྱོབ་ཐབས་ཀྱི་ཁྱད་པར་གང་། །གྲོལ་བྱེད་ལམ་སྟེ་གཉིས་པ་དབྱེ་བ་ནི། བསྐྱེད་དང་རྫོགས་པ་གཉིས།། ༈ །གསུམ་པ་མིང་དོན་ལ་
གཉིས༑ བསྐྱེད་རིམ་གྱི་མིང་དོན་དང་། རྫོགས་རིམ་གྱི་མིང་དོན་ནོ། །དང་པོ་ནི། ལུས་བསྐྱེད་ལྷར་བསྐྱེད་མཆོག་ལ་བྲོད་པ་བསྐྱེད། དེ་ལྟའི་རིམ་པས་རྒྱུད་གསུམ་བསྐྱེད་པའི་རིམ།། ༈ །གཉིས་པ་རྫོགས་རིམ་གྱི་མིང་དོན་ནི། ལུས་རྫོགས་རྫོགས་པ་གསལ་
འདེབས་མཆོག་རྫོགས་བྱེད། །དེ་ལྟའི་རིམ་པས་རྒྱུད་གསུམ་རྫོགས་པའི་རིམ།། ༈ །བཞི་པ་གྲངས་ངེས་ལ་གཉིས། མདོར་པསྟན་དང་། རྒྱས་བཤད་དོ། །དང་པོ་ནི། སྤང་བྱ་ཐ་མལ་རྣམ་རྟོག་ལྷར་ཞེན་སྤོང་། །ཐོབ་བྱ་གཟུགས་དང་ཆོས་ཀྱི་སྐུ་འཐོབ་
བྱེད༑ །ངོ་བོ་རྟེན་དང་བརྟེན་པ་ཡིན་པའི་ཕྱིར། །ལམ་གྱི་གཙོ་བོ་རིམ་པ་གཉིས་སུ་ངེས།། ༈ །གཉིས་པ་རྒྱས་བཤད་ལ་གསུམ། སྤང་བྱ་རྣམ་རྟོག་གཉིས་སུ་ངེས་པ་དང་། ཐོབ་བྱ་འབྲས་བུ་གཉིས་སུ་ངེས་པ་དང་། རང་གི་ངོ་བོ་རྟེན་དང་བརྟེན་པ་ཡིན་པས་རིམ་པ་
གཉིས་སུ་གྲངས་ངེས་པའོ། །དང་པོ་ལ་གཉིས་ཏེ། སྤང་བྱ་ཐ་མལ་རྣམ་རྟོག་སྦྱང་ཚུལ་དང་
། །གྱ་ནོམ་ལྷར་ཞེན་རྣམ་རྟོག་སྦྱང་ཚུལ་ལོ། །དང་པོ་ལ་གཉིས་ཏེ། རྒྱུ་ལས་དང་ཉོན་མོངས་པ་དང་། འབྲས་བུ་བདག་དང་བདག་གིར་འཛིན་པ་སྦྱང་ཚུལ་ལོ། །དང་པོ་ནི། འཁོར་བར་
ལྗོ ན་ཆུང་



རྒྱུད་སྡེ་ཀུན་བཏུས་
སྐྱེ་བའི་རྒྱུ་ནི་ལས་ཉོན་ཏེ། །མི་དགེའི་ལས་ཀྱི་གཉེན་པོ་བསོད་ནམས་ཚོགས། །ཉོན་མོངས་རྩ་བ་ལྷན་སྐྱེས་མ་རིག་པ། །དེ་ཡི་བ་གཉེན་པོ་སྟོང་ཉིད་ཡེ་ཤེས་ཚོགས།། ༈ །གཉིས་པ་འབྲས་བུ་བདག་དང་བདག་གིར་འཛིན་པ་སྦྱང་ཚུལ་ལ་གཉིས། སྦྱང་གཞི་ངོས་། །
གཟུང་བ་དང་། དེ་བསྐྱེད་རིམ་གྱིས་ཇི་ལྟར་སྦྱང་བའི་ཚུལ་ལོ། །དང་པོ་ལ་གཉིས། དངོས་དང་། རྩོད་སྤང་ངོ་། །དང་པོ་ནི། སྤང་བྱའི་ཉོན་མོངས་རྣམ་རྟོག་ལས་བྱུང་ཞིང་། །རྣམ་རྟོག་དེ་ཡང་ཐོག་མེད་འཁོར་བ་ནས། །བག་ཆགས་བསགས་པ་སད་བྱེད་དང་
|འཕྲད་པ། །མེད་བཞིན་སྣང་བ་བདག་དང་བདག་གི་བ། །ཀུན་ཏུ་རྟོག་པའི་དུག་ཡིན་དེ་ལས་གཞན། །སྲིད་པའི་སྡུག་བསྔལ་ཞེས་བྱ་ཡོད་མ་ཡིན།། ༈ །གཉིས་པ་རྩོད་སྤང་ལ་རྒོལ་བ་དགོད་པ་དང་། ལན་གདབ་པའོ། །དང་པོ་ནི། གལ་ཏེ་རྣམ་རྟོག་ཁོ་ན་
བསྐྱེད་རིམ་གྱི། །ལྷ་དང་དཀྱིལ་འཁོར་སྦྱང་གཞི་རིགས་མིན་ཏེ། །སེམས་ལས་གཞན་པའི་གཟུགས་སོགས་ལ་བརྟེན་ནས། །འཁོར་བའི་རྒྱུར་འགྱུར་དུ་མ་ཡོད་ཅེ་ན།། ༈ །གཉིས་པ་ལན་གདབ་པ་ནི། གཟུགས་སོགས་སྣང་བ་སེམས་ཉིད་བག་ཆགས་
ཀྱིས༑ །དཀྲུགས་པའི་དབང་གིས་དུ་མར་སྣང་བ་ལས། །གཞན་པའི་གཟུང་འཛིན་སྣང་བ་ཡོད་མིན་ཏེ། །བདག་སྒྲུབ་པ་ཡི་རབ་ཏུ་བྱེད་པ་ལས། །རྣམ་རྟོག་ལས་གཞན་འཁོར་བ་ཞེས་བྱ་བ། །འགའ་ཡང་ཡོད་མིན་དེ་ཕྱིར་རྣམ་རྟོག་ཉིད། །བྲལ་བར་
གྱུར་ལ་མྱ་ངན་འདས་ཞེས་བརྗོད། །ཞེས་གསུངས་ཕྱག་རྒྱ་ཆེན་པོ་ཐིག་ལེ་ལས། །གང་གི་ཕྱིར་ན་ཡེ་ཤེས་སྐུ་སྤངས་ནས། །ཕྱི་རོལ་དོན་ཞེས་བྱ་བ་ཅི་ཕྱིར་གནས། །ཕྱི་ཡི་སྣང་བ་ཐམས་ཅད་སྐད་ཅིག་མ། །དགའ་མོ་སེམས་ཀྱི་ཆོ་འཕྲུལ་ཡིན་ཞེས་



།གསུངས།། ༈ །གཉིས་པ་དེ་བསྐྱེད་རིམ་གྱིས་སྦྱང་ཚུལ་ལ་གཉིས། སྣོད་ཀྱི་འཇིག་རྟེན་སྦྱང་ཚུལ་དང་། །བཅུད་ཀྱི་སེམས་ཅན་སྦྱང་ཚུལ་ལོ། །དང་པོ་ནི། དེ་ལྟའི་ཐ་མལ་སྣོད་དུ་སྣང་བ་ཀུན། །སྦྱོང་བྱེད་གཞལ་ཡས་ཁང་དང་ལྷ་ཡི་
གདན།། ༈ །གཉིས་པ་བཅུད་ཀྱི་སེམས་ཅན་སྦྱང་ཚུལ་ལ་གཉིས། བསྐྱེད་ཆོག་གིས་སྐྱེ་གནས་བཞི་སྦྱང་ཚུལ་དང་། ལྷའི་རྣམ་པས་ཉོན་མོངས་པ་གསུམ་སྦྱང་ཚུལ་ལོ། །དང་པོ་ལ་གཉིས། བསྐྱེད་ཆོག་དངོས་ལ་སྦྱར་བ་དང་། སྒྲུབ་ཐབས་ཡོངས་རྫོགས་ལ་སྦྱར་བའོ། །དང་
པོ་ནི། བཅུད་ཀྱི་སྐྱེ་གནས་སྦྱོང་བྱེད་བསྐྱེད་ཆོག་སྟེ། །མངོན་བྱང་ལས་བསྐྱེད་མངལ་དང་དྲོད་གཤེར་སྐྱེས། །འཁོར་རྣམས་མངལ་ནས་འབྱིན་པས་མངལ་སྐྱེས་དང་། །ཆོ་ག་གསུམ་དང་ཐིག་ལེས་སྒོང་སྐྱེས་སྦྱོང་། །སྐད་ཅིག་ས་བོན་ལས་བསྐྱེད་རྫུས་
༎ སྐྱེས་སོགས།། ༈ །གཉིས་པ་སྒྲུབ་ཐབས་ཡོངས་རྫོགས་ལ་སྦྱར་བ་ནི། གཞན་ཡང་ཡེ་ཤེས་ཚོགས་ཀྱིས་འཆི་སྲིད་དང་། །བར་སྲིད་མཚོན་བྱེད་རྣམས་ཀྱིས་བར་དོ་སྦྱོང་། །རྟེན་དང་བརྟེན་པ་བསྐྱེད་པས་སྐྱེ་བ་དང་། །ཡེ་ཤེས་གཞུག་སོགས་སྐྱེས་ནས་
གནས་པ་སྦྱོང་། །དེ་དག་རིམ་བཞིན་ཆོས་ལོངས་སྤྲུལ་པ་དང་། །བདེ་བ་ཆེན་པོའི་སྐུ་རྣམས་ལམ་བྱེད་དོ།། ༈ །གཉིས་པ་ལྷའི་རྣམ་པས་དུག་གསུམ་སྦྱང་ཚུལ་ནི། ལྷ་སྐུ་ཁྲོ་ཆགས་ཅན་བསྒོམ་ཞེ་སྡང་དང་། །བཙུན་མོའི་འཁོར་གྱིས་ཡོངས་བསྐོར་འདོད་
ཆགས་དང་། །མཚན་དཔེས་བརྒྱན་པའི་སྐུར་བསྒོམ་གཏི་མུག་སྦྱོང༌།། ༈ །སྤྱི་དོན་གཉིས་པ་གྱ་ནོམ་ལྷར་ཞེན་སྦྱང་ཚུལ་ནི། སྤང་བྱ་གཉིས་པ་གྱ་ནོམ་ལྷར་ཞེན་གྱི། །གཉེན་པོར་གྱུར་པ་རྫོགས་རིམ་ཡེ་ཤེས་ཏེ། །གང་དེས་སྤྲོས་བཅས་ཀུན་དང་སྣོད་



རྒྱུད་སྡེ་ཀུན་བཏུས་
བཅུད་དང་། །རྟེན་དང་བརྟེན་པ་འཇིག་སོགས་ཐམས་ཅད་སྦྱོང༌།། ༈ །སྤྱི་དོན་གཉིས་པ་ཐོབ་བྱ་འབྲས་བུ་གཉིས་སུ་ངེས་པ་ལ་གཉིས། གཟུགས་སྐུ་འཐོབ་པར་བྱེད་པ་བསྐྱེད་རིམ་དང་། ཆོས་སྐུ་འཐོབ་པར་བྱེད་པ་རྫོགས་རིམ་མོ། །དང་པོ་ནི། འབྲས་བུ་གཟུགས་སྐུ་
འཐོབ་བྱེད་བསྐྱེད་རིམ་སྟེ། །ཚོགས་གཉིས་བསགས་པས་ཐར་པ་ཆ་མཐུན་སྒྲུབ། །སྲུང་འཁོར་བདུད་བཏུལ་ཕོ་བྲང་ཞིང་སྦྱོང་བ། །ལྷར་བསྐྱེད་སངས་རྒྱས་དབང་སོགས་དེར་དབང་ཐོབ། །སྤྲོ་བསྡུས་དོན་མཛད་བཟླས་པས་ཆོས་འཁོར་བསྐོར། །
དཀྱིལ་འཁོར་བསྡུ་བས་མྱ་ངན་འདའ་ཚུལ་སྟོན། །སྤྱོད་ལམ་ལ་སོགས་མཛད་པ་ཕྲིན་ལས་སོ།། ༈ །གཉིས་པ་ཆོས་སྐུ་འཐོབ་བྱེད་རྫོགས་རིམ་ནི། དེ་བཞིན་ཆོས་སྐུ་འཐོབ་བྱེད་རྫོགས་རིམ་སྟེ། །ཐབས་གཉིས་ལས་བྱུང་ཟུང་འཇུག་ངོ་བོ་ཉིད། །ཆོས་སྐུར་
མོས་ཤིང་བསྲེས་ནས་བསྒོམས་པ་ལས། །འབྲས་བུ་ཆོས་སྐུ་འཐོབ་པའི་རྒྱུར་འགྱུར་ཕྱིར།། ༈ །སྤྱི་དོན་གསུམ་པ་རང་གི་ངོ་བོ་རྟེན་བརྟེན་པ་ཡིན་པ་ལ་གཉིས། རྒོལ་བ་དང་། ལན་ནོ། །དང་པོ་ནི། གལ་ཏེ་རྫོགས་རིམ་བསྒོམས་པས་བསྐྱེད་རིམ་ཡང་། །
སྦྱོང་ཞིང་ཆོས་སྐུ་མངོན་དུ་བྱེད་ནུས་ན། །བསྐྱེད་རིམ་དོན་མེད་ཅེ་ན་གཉིས་པ་ལན་ནི། རྫོགས་རིམ་གྱི། །ཉམས་ལེན་དེ་ལྟར་བཟང་ཡང་དེ་ཡི་རྟེན། །བསྐྱེད་རིམ་མེད་ན་བརྟེན་པ་རྫོགས་རིམ་མེད། །དེ་ཕྱིར་ལྷ་སྐུ་མེད་པར་བདེ་མི་འབྱུང་། ༈ །ལྔ་པ་
དེས་གྲོལ་བའི་རྒྱུ་མཚན་ལ་གསུམ། རིགས་སམ་རྒྱུ་ཡིན་པ་དང་། ཐབས་ཁྱད་པར་ཅན་གྱིས་ཟིན་པ་དང་། དག་པ་གསུམ་གྱི་བདག་ཉིད་ཡིན་པས་གྲོལ་བར་འཐད་པའོ། །དང་པོ་ལ་གསུམ། རྒྱུ་ལམ་འབྲས་བུ་ཕན་ཚུན་རིགས་དང་རིགས་བདག་ཏུ་འགྱུར་ཚུལ་དང་། ལམ་གྱི་
རྒྱུ



རྡ
༄༅། །གནས་སྐབས་སུ་རིགས་བདག་ཏུ་འཇོག་པའི་ཚུལ་དང་། དེས་ན་རིམ་པ་གཉིས་ཀྱིས་གྲོལ་བར་འཐད་པའོ། །དང་པོ་ནི། འཁོར་བའི་ཆོས་རྣམས་དེ་བཞིན་གཤེགས་རིགས་ཏེ། །ལམ་གྱིས་སྦྱངས་པས་དེ་འབྲས་འབྱུང་ཕྱིར་རོ། །དེ་
བཞིན་ལམ་དང་འབྲས་བུའང་རྒྱུ་རིགས་དང་། །རྒྱུ་དང་འབྲས་བུའང་ལམ་གྱི་རིགས་སུ་བརྗོད།། ༈ །གཉིས་པ་ལམ་གྱི་གནས་སྐབས་སུ་རིགས་བདག་ཏུ་འཇོག་ཚུལ་ནི། འོན་ཀྱང་ལམ་གྱི་སྐབས་སུ་རྒྱུ་ལམ་རིགས། །འབྲས་བུ་རིགས་ཀྱི་བདག་པོ་ཞེས་བྱ་
| སྟེ༔, །དེ་གསུམ་འབྲེལ་པ་ཅན་དུ་གྲུབ་པའི་ཕྱིར།། ༈ །གསུམ་པ་དེས་ན་རིམ་པ་གཉིས་ཀྱིས་གྲོལ་བར་འཐད་པ་ནི། དེས་ན་རིམ་གཉིས་བསྒོམས་པས་གྲོལ་འགྱུར་ཏེ། །ཞེན་པས་འཇུག་ཅིང་འབྲེལ་བས་མི་བསླུའི་ཕྱིར། །དེ་བཞིན་ལྷ་དང་ཕྱག་མཚན་དཀྱིལ་
# འཁོར་དང་། །བསྒོམ་པའི་རྣལ་འབྱོར་རྒྱུར་བཅས་རྫོགས་རིམ་གྱི། །ལས་བརྒྱ་ལ་སོགས་འབྲས་བུའི་རིགས་ཡིན་ནོ།། ༈ །གཉིས་པ་ཐབས་ཁྱད་པར་ཅན་གྱིས་ཟིན་པའི་ཕྱིར་གྲོལ་བར་འཐད་པ་ལ་གཉིས། གྲོལ་ཚུལ་དཔེས་བསྟན་པ་དང་། གྲོལ་བྱེད་ཀྱི་ཐབས་
དངོས་སོ། །དང་པོ་ལ་བཞི། རིགས་འདྲ་གཉེན་པོར་ཆེ་བ་དང་། ཟློག་པ་གཉེན་པོར་ཆེ་བ་དང་། སྦོམ་པ་གཉེན་པོར་ཆེ་བ་དང་། བསྣན་པ་གཉེན་པོར་ཆེ་བས་གྲོལ་ཚུལ་ལོ། །དང་པོ་ནི། བརྟན་པའི་དུག་གིས་གཡོ་བའི་དུག་འཇོམས་ལྟར། །ཐ་མལ་རྣམ་རྟོག་ལམ་གྱི་
རྟོག་པས་འཇོམས།། ༈ །གཉིས་པ་ཟློག་པ་གཉེན་པོར་ཆེ་བ་ནི། རླུང་ནད་ཆུང་དུ་མོན་སྲན་གྱིས་བཟློག་ལྟར། །སྣོད་བཅུད་གཉེན་པོར་བསྐྱེད་རིམ་བསྒོམ་པས་བཟློག། ༈ །གསུམ་པ་སྦོམ་པ་གཉེན་པོར་ཆེ་བ་ནི། ཆུ་ཉུང་མང་པོའི་གྲོགས་ཀྱིས་འགུགས་པ་



ལྟར༑ །བཞིན་ལག་གཅིག་ཞེན་གཉེན་པོར་དུ་མ་བསྒོམ།། ༈ །བཞི་པ་བསྣན་པ་གཉེན་པོར་ཆེ་བ་ནི། ཚིག་པ་བསྲེག་དཔྱད་སོགས་ཀྱིས་འཆོས་པ་ལྟར། །འདོད་ཆགས་གཉེན་པོར་ལྷ་མོའི་འཁོར་བསྒོམ་སོགས།། ༈ །གཉིས་པ་གྲོལ་བྱེད་ཀྱི་ཐབས་དངོས་
ནི། མདོར་ན་རྣམ་དག་ལྟ་བ་དང་ལྡན་པས། །དངོས་པོའི་མཚན་མས་མི་འཆིང་གྲོལ་བར་འགྱུར། །བསྐྱེད་རིམ་བསྒོམ་པས་འདོད་ཡོན་ལམ་དུ་བྱེད། །རྫོགས་རིམ་ཐབས་ཀྱིས་ཉོན་མོངས་བྱང་ཆུབ་འགྱུར།། ༈ །གསུམ་པ་དག་པ་གསུམ་གྱི་བདག་ཉིད་
ཡིན་པའི་ཕྱིར་གྲོལ་བར་འཐད་པ་ལ་གསུམ། དྲི་མ་རང་བཞིན་གྱིས་དག་པས་ཀྱང་སྦྱང་དུ་རུང་བ་རྒྱུ་རྒྱུད་ཀྱི་དག་པ་གསུམ་དང་། གློ་བུར་གྱི་དྲི་མ་སྦྱོང་བྱེད་ཐབས་རྒྱུད་ཀྱི་དག་པ་གསུམ་དང་། དྲི་མ་དང་བྲལ་བ་འབྲས་རྒྱུད་ཀྱི་དག་པ་གསུམ་མོ། །དང་པོ་ནི། དངོས་རྣམས་རང་
བཞིན་སྐྱེ་མེད་དེ་བཞིན་ཉིད། །ཀུན་རྫོབ་ལུས་སུ་སྣང་བ་ལྷ་སོ་སོ། །སེམས་ཉིད་དུ་མར་སྣང་བ་རང་རིག་པ། །རང་བཞིན་རྣམ་དག་རྒྱུ་ཡི་དག་པ་གསུམ།། ༈ །གཉིས་པ་གློ་བུར་གྱི་དྲི་མ་སྦྱོང་བྱེད་ཐབས་རྒྱུད་ཀྱི་དག་གསུམ་ནི། སྤྲོས་བྲལ་ལམ་བྱེད་ལྟ་བ་
དེ་བཞིན་ཉིད། །དངོས་ཀུན་ལྷ་སྐུར་བསྒོམ་པ་ལྷ་སོ་སོ། །བདེ་ཆེན་ཡེ་ཤེས་རྟོགས་བྱེད་རང་རིག་པ། །དྲི་མ་སྦྱོང་བྱེད་ཐབས་ཀྱི་དག་པ་གསུམ།། ༈ །གསུམ་པ་དྲི་མ་དང་བྲལ་བ་འབྲས་རྒྱུད་ཀྱི་དག་པ་གསུམ་ནི། བྲལ་འབྲས་ངོ་བོ་ཉིད་སྐུ་དེ་བཞིན་ཉིད། །
གཟུགས་སྐུ་འགྲོ་བའི་དོན་མཛད་ལྷ་སོ་སོ། །ཆོས་སྐུ་ཡེ་ཤེས་མཐར་ཕྱིན་རང་རིག་པ། །མངོན་གྱུར་འབྲས་བུའི་དག་པ་རྣམ་པ་གསུམ། །ཡང་ན་ངོ་བོ་ཉིད་སྐུ་རང་རིག་དང་། །ཆོས་སྐུ་དེ་བཞིན་ཉིད་ཅེས་གསུང་བའང་ཡོད།། ༈ །སྤྱི་དོན་དྲུག་པ་གོ་རིམ་



།ངེས་པ་ནི། རིམ་གཉིས་བསྐྱེད་རིམ་བརྟན་ནས་རྫོགས་རིམ་ནི། །བསྒོམ་པར་བཞེད་པ་འཕགས་པ་ཡབ་སྲས་སོགས། །ཡང་ན་བཅུ་གཉིས་བར་དུ་བསྐྱེད་རིམ་དང་། །དེ་ནས་རྫོགས་རིམ་བསྒོམ་པ་སེམས་འབྲེལ་
ལུགས༑ །སངས་རྒྱས་ཡེ་ཤེས་ཞབས་སོགས་བསྐྱེད་རིམ་ལ། །རྫོགས་རིམ་རྒྱ་ཡིས་བཏབ་ནས་བསྒོམ་པར་གསུངས། །ག་ཡ་དྷ་ར་ལ་སོགས་གོང་མ་རྣམས། །བསྐྱེད་རྫོགས་སྟན་ཐོག་གཅིག་ཏུ་བསྒོམ་པར་བཞེད།། ༈ །སྤྱི་དོན་གཉིས་པ་སོ་སོར་
༧ | བཤད་པ་ལ་གཉིས། རྫོགས་རིམ་གྱི་རྟེན་བསྐྱེད་རིམ་དང་། བསྐྱེད་རིམ་གྱི་ལྷ་ཡེ་ཤེས་སུ་རྟོགས་པར་བྱ་བའི་ཐབས་རྫོགས་རིམ་མོ། །དང་པོ་ལ། གང་ཟག་གནས་དུས་བསམ་པ་དང་། །ལྷ་ཡི་རྣལ་འབྱོར་རྣམ་ལྔ་ལས། །དང་པོ་ནི། དབང་ཐོབ་དམ་ཚིག་ལྡན་ཞིང་མན་ངག་
# གི བཀའ་ལུང་ཐོབ་པའི་སྒྲུབ་པོས་གཉིས་པ་གནས་ནི། དབེན་པ་དང་། །རང་ཁྱིམ་དུར་ཁྲོད་རིགས་མཐུན་གནས་སོགས་སུ།། ༈ །གསུམ་པ་དུས་ནི། མཚན་མོའི་དུས་སམ་ཐུན་གསུམ་ཐུན་བཞི་དང་། །མཉམ་རྗེས་ཀུན་ཏུ་བཞི་པ་བསམ་པ་
ནི། གཞན་དོན་བསམ་པ་ཡིས།། ༈ །ལྔ་པ་ལྷའི་རྣལ་འབྱོར་ལ་གཉིས། བསྐྱེད་བྱ་ལྷ་ཡི་རྣམ་གྲངས་དང་། །སྐྱེད་བྱེད་མངོན་རྟོགས་རྣམ་གཞག་གོ །དང་པོ་ལ་གཉིས་ཏེ། གཙོ་བོར་མཆོག་སྒྲུབ་པའི་ལྷའི་རྣལ་འབྱོར་དང་། གཙོ་བོར་ཐུན་མོང་སྒྲུབ་པའི་ལྷའི་རྣལ་འབྱོར་
རོ། །དང་པོ་ལ། ངོ་བོ་དང་། དབྱེ་བའོ། །དང་པོ་ནི། ལྷ་ཡི་རྣལ་འབྱོར་བསྒོམ་བྱ་དེའི་ངོ་བོ། །རྣལ་འབྱོར་གང་ལ་རྣམ་དག་ཁྱད་པར་ཅན། །ཡོད་པས་ཐ་མལ་སྣང་ཞེན་སྦྱོང་ནུས་པའི། །ལྷ་ཡི་རྣལ་འབྱོར་ཉིད་ཡིན་གཉིས་པ་དབྱེ་བ་ལ། རྩ་བཤད་སོ་སོ་ལས་
ད་
ན་ཆུང་



!
བཤད་ཚུལ་དང་། སྤྱིའི་གྲངས་གཉིས། དང་པོ་ལ། རྩ་རྒྱུད། གུར། སམྦུ་ཊ་ལས་བཤད་ཚུལ་ལོ། །དང་པོ་ནི། རྩ་རྒྱུད་ལས། །སྐུ་གསུང་ཐུགས་དང་སྙིང་པོ་ཀྱེ་རྡོ་རྗེ། །ཡུམ་དང་རྒྱུ་ཡི་རྡོ་རྗེ་འཆང་སྟེ་དྲུག། ༈ །གཉིས་པ་གུར་ལས་བཤད་ཚུལ་ནི། རྡོ་རྗེ་
གུར་ལས་རིགས་རྐྱང་རྒྱས་པ་ལྔ། །རིགས་བསྡུས་རྒྱས་པ་ལྔ་དང་བསྡུས་པ་ལྔ། །མི་བསྐྱོད་ཧེ་རུ་ཀ་གསུམ་ཡུམ་གྱི་གཉིས། །དངོས་བསྟན་ཉི་ཤུ་ཡོད་ཀྱང་མན་ངག་གིས། །རིགས་གཞན་བཞི་ལའང་སྐུ་གསུང་ཐུགས་སྦྱར་བས། །རིགས་ལྔ་རེ་
རེའང་བཞི་བཞི་ཉི་ཤུ་སྟེ། །རིགས་རྐྱང་རྒྱས་པའི་དཀྱིལ་འཁོར་ཉི་ཤུ་དང༌། །རིགས་བསྡུས་རྒྱས་བསྡུས་ཉི་ཤུ་ཉི་ཤུ་ལ། །ཡུམ་གྱི་དཀྱིལ་འཁོར་གཉིས་བསྣན་དྲུག་ཅུ་གཉིས། །ཡང་ན་རིགས་བསྡུས་རྒྱས་བསྡུས་གཉིས་ཡོད་ལྟར། །རིགས་རྐྱང་ལ་
ཟླ ཡང་རྒྱས་བསྡུས་གཉིས་སྦྱར་བས། །བརྒྱད་ཅུ་རྩ་གཉིས་འབྱུང་བ་གུར་རྒྱན་ལུགས།། ༈ །གསུམ་པ་སམྦུ་ཊ་ལས་བཤད་ཚུལ་ལ་དངོས་དང་། རྒྱུ་རྡོ་རྗེ་འཆང་ལ་དོགས་པ་གཅད་པའོ། །དང་པོ་ནི། ཁ་སྦྱོར་རྒྱུད་ལས་དགེས་པ་རྡོ་རྗེ་བཞི། །ཡེ་ཤེས་མཁའ་
འགྲོ་རྡོ་རྗེ་བདག་མེད་མ། །རྡོ་རྗེ་དབྱིངས་དང་དྲག་པོ་གདན་ཅན་ཏེ། །དངོས་སུ་བསྟན་པའི་དཀྱིལ་འཁོར་བརྒྱད་འབྱུང་ལ། །རྡོ་རྗེ་དབྱིངས་ལ་གཙོ་བོ་འཕོ་བ་ཡི། །གནད་ཀྱིས་རིགས་བསྡུས་ལྔ་སྟེ་བཅུ་གཉིས་སོ།། ༈ །གཉིས་པ་རྒྱུ་རྡོ་རྗེ་འཆང་ལ་དོགས་
པ་གཅད་པ་ནི། གལ་ཏེ་རྩ་བའི་རྒྱུད་ཀྱི་རྡོ་རྗེ་འཆང་། །སོགས་སུ་བགྲངས་ན་ཁ་སྦྱོར་ནས་བཤད་པའི། །རྡོ་རྗེ་འཆང་ཡང་བགྲང་བར་རིགས་ཤེ་ན། །རྩ་རྒྱུད་གསུང་བའི་སྟོན་པ་རྡོ་རྗེ་འཆང་། །ཡིན་ཕྱིར་དེ་ཡི་དཀྱིལ་འཁོར་བགྲངས་པ་སྟེ། །ཁ་སྦྱོར་རྡོ་
s5



༄༅། ། །རྗེ་དབྱིངས་ཀྱིས་གསུངས་པས་ན། །གང་དེ་ཉིད་ལས་ལོགས་སུ་བགྲང་མི་དགོས།། ༈ །གཉིས་པ་སྤྱིའི་གྲངས་ནི། དེ་ལྟར་མན་ངག་ལུགས་ཀྱི་གསུང་སྒྲོས་ནི། །གཙོར་བྱས་དགེས་པ་རྡོ་རྗེའི་རྒྱུད་གསུམ་ནས། །བཤད་
པའི་མཆོག་སྒྲུབ་དཀྱིལ་འཁོར་བརྒྱ་ཕྲག་གཅིག །འབྱུང་བ་འདི་ནི་འཁྲུལ་ཟད་གོང་མའི་ལུགས། །གཞུང་འགྲེལ་ལྟར་ན་རྩ་བཤད་གསུམ་ཀ་ནས། །འབྱུང་བའི་སྐུ་གསུང་ཐུགས་ཀྱི་དཀྱིལ་འཁོར་རྣམས། །དང་པོའི་ལས་པས་བསྒོམ་བྱའི་རྣལ་འབྱོར་
ཏེ༑ །ཐུན་མོང་སྒྲུབ་པ་ཙམ་དུ་བཞེད་པའང་ཡོད།། ༈ །སྤྱི་དོན་གཉིས་པ་གཙོ་བོར་ཐུན་མོང་སྒྲུབ་པའི་ལྷའི་རྣལ་འབྱོར་ལ་ངོ་བོ་དང་། དབྱེ་བའོ། །དང་པོ་ནི། ལས་རྒྱས་སྒྲུབ་པའི་ལྷ་ཡི་རྣལ་འབྱོར་ནི། །རྣལ་འབྱོར་གང་ལ་རྣམ་དག་མ་གསུངས་པས། །ཐ་
ཞི མལ་སྣང་ཞེན་རྟོག་པ་མི་སྦྱོང་ཡང་། །ཞི་རྒྱས་ལ་སོགས་སྒྲུབ་པའི་ལྷའི་རྣལ་འབྱོར། །ཉིད་ཡིན་གཉིས་པ་དབྱེ་བ་ལ་རྩ་རྒྱུད། གུར། སམ་ཊ་ལས་བཤད་ཚུལ་ལོ། །དང་པོ་ནི། རྩ་བའི་རྒྱུད་ལས་རྡོ་རྗེ་མ། །དཀར་མོ་ཆུ་མ་རྡོ་རྗེ་མཁའ་འགྲོ་མ། །བདག་མེད་
མ་དང་མཁའ་སྤྱོད་ས་སྤྱོདམ། །རིག་བྱེད་མ་སྟེ་རྣམ་པ་བརྒྱད་ཡོད་དོ།། ༈ །གཉིས་པ་གུར་ལས་བཤད་ཚུལ་ནི། གུར་ལས་འབྱུང་པོ་འདུལ་བ་སྟོབས་པོ་ཆེ། །ཁྲོ་བཅུ་སོ་སོ་རྡོ་རྗེ་སྒྲོལ་མ་དང་། །ཤེར་ཕྱིན་དཀར་མོ་དང་ནི་ཁྲོ་བཅུ་སྤྱི། །རྡོ་རྗེ་ལུས་མེད་
ཚེ ཀུ་རུ་ཀུལླེ་དང་། །འཇིག་རྟེན་དབང་ཕྱུག་འཇམ་དབྱངས་གཤིན་རྗེའི་གཤེད། །ཧཱུྃ་མཛད་སྒྲོལ་མ་འོད་ཟེར་ཅན་ཙུནྡ། །ནོར་རྒྱུན་མ་དང་རྨུགས་འཛིན་སོར་འབྲང་དང་། །ནག་པོ་ཆེན་པོ་དང་བཅས་ཉི་ཤུ་བརྒྱད།། ༈ །གསུམ་པ་སམྦུ་ཊ་ལས་བཤད་ཚུལ་
457



ནི། ཁ་སྦྱོར་རྒྱུད་ནས་སྒྲོལ་མ་རིག་བྱེད་མ། །ཤེར་ཕྱིན་དཀར་མོ་རིགས་བཞི་ཡུམ་བཞི་དང་། །མཆོག་སྒྲུབ་སྒྲོལ་མ་འཇིགས་བྱེད་འོད་ཟེར་ཅན། །རི་ཁྲོད་ལོ་མ་ཅན་དང་བདེ་མཆོག་དང་
། །རྡོ་རྗེ་མཁའ་འགྲོ་གཤིན་རྗེའི་གཤེད་རྟ་མགྲིན། །མི་གཡོ་བ་
དང་སྟོབས་ཆེན་རྣམ་སྣང་དང་། །མཁའ་ལྡིང་དབང་གི་སྒྲོལ་མ་དཔལ་མཆོག་དང་། །ཀུ་རུ་ཀུལླེ་ཉི་ཟླ་གཟུང་བ་དང་། །སྡེ་གཞིག་པ་དང་ལྷ་དགས་ཆར་དབབ་གཅད། །ཡེ་ཤེས་མཁའ་འགྲོ་རྣལ་འབྱོར་ནམ་མཁའ་སྟེ། །ཐུན་མོང་སྒྲུབ་པ་གཙོར་གྱུར་
སུམ་ཅུའོ།། ༈ །གཉིས་པ་སྐྱེད་བྱེད་མངོན་རྟོགས་ཀྱི་རྣམ་གཞག་ལ་གསུམ། སྔོན་དུ་འགྲོ་བ་དང་། དངོས་གཞིའི་རྣལ་འབྱོར། རྗེས་རྫོགས་པར་བྱེད་པ་ལམ་གྱི་ཡན་ལག་གོ། །དང་པོ་ལ། རྒྱས། འབྲིང་། བསྡུས་གསུམ་མོ། །དང་པོ་ནི། སྒྲུབ་ཐབས་སྔོན་འགྲོ་
བསོད་ནམས་ཚོགས་གསག་ནི། །ཚད་མེད་བཞི་ཙམ་བྱ་དང་དེའི་སྔོན་དུ། །ཚོགས་ཞིང་མཆོད་དང་དེ་སྟེང་རྒྱུན་བཤགས་དང་། །དེ་བཞིན་སྡོམ་གཟུང་བསྣན་པས་རྒྱས་བསྡུས་བཞི། །དེ་རྗེས་ཡེ་ཤེས་ཚོགས་གསག་སྲུང་འཁོར་བསྒོམ།། ༈ །གཉིས་
པ་འབྲིང་ནི། འབྲིང་དུ་བྱེད་ན་ཁྲོ་བཅུའི་སྲུང་འཁོར་སྤོང་། ༈ །གསུམ་པ་བསྡུས་པ་ནི། ཤིན་ཏུ་བསྡུ་ན་ཚད་མེད་བཞི་ཙམ་དང་། །ཡེ་ཤེས་ཚོགས་དང་ཐུན་མོང་སྲུང་འཁོར་ཙམ། །བསྒོམས་ནས་རྣལ་འབྱོར་དངོས་ལ་འཇུག་པའང་རུང་།། ༈ །
གཉིས་པ་དངོས་གཞིའི་རྣལ་འབྱོར་ལ་གཉིས། མངོན་རྟོགས་ཀྱི་ཆིངས་དང་། ལྷའི་བསྐྱེད་ཆོག་གོ །དང་པོ་ལ་གསུམ། རྒྱས། འབྲིང་། བསྡུས་པའོ། །དང་པོ་ལ་གཉིས། ཆིངས་གསུམ་སོ་སོར་བཤད་པ། ལྷ་གང་ལ་མངོན་རྟོགས་གང་སྦྱོར་བའོ། །དང་པོ་ལ་གསུམ། སྐུ་
8S+



སུམ་ཅུ་ཐམཔ་
།གསུམ་ལམ་དུ་བྱེད་པ་ཏིང་ངེ་འཛིན་གསུམ་གྱི་ཆིངས་དང་། རྒྱལ་བ་རིགས་དྲུག་ལམ་དུ་བྱེད་པ་ཡན་ལག་དྲུག་གི་ཆིངས་དང་། རྡོ་རྗེ་བཞི་ལམ་དུ་བྱེད་པ་ཡན་ལག་བཞིའི་ཆིངས་སོ། །དང་པོ་ནི། གཙོ་བོ་བསྐྱེད་པ་དང་པོ་སྦྱོར་བ་དང་། །
མཆོད་བསྟོད་ཡན་ཆད་དཀྱིལ་འཁོར་རྒྱལ་མཆོག་སྟེ། །ཕྲ་ཐིག་ལ་སོགས་ལྷག་མ་ལས་རྒྱལ་མཆོག །སྐུ་གསུམ་ལམ་བྱེད་ཏིང་འཛིན་གསུམ་གྱི་ཆིངས།། ༈ །གཉིས་པ་རྒྱལ་བ་རིགས་དྲུག་ལམ་དུ་བྱེད་པ་ཡན་ལག་དྲུག་གི་ཆིངས་ནི། གཞལ་མེད་ཁང་
ཀྵ བསྐྱེད་རྣམ་པར་སྣང་མཛད་སྐུ། །རྗེས་ཆགས་རྡོར་སེམས་ངོ་བོ་སྒྲུབ་ཐབས་གཙོ། །སེམས་ཉིད་དག་བྱེད་དབང་བསྐུར་མི་བསྐྱོད་ཐུགས། །བདུད་རྩི་མགྲིན་པར་མྱང་ཕྱིར་དཔག་མེད་གསུང་། །མཆོད་པ་སངས་རྒྱས་ཕྲིན་ལས་དོན་ཡོད་གྲུབ། །བསྟོད་
ལྷོཔ་ཡོན་ཏན་ངོ་བོ་རིན་ཆེན་འབྱུང་། །རྒྱལ་བ་རིགས་དྲུག་སྒྲུབ་ཐབས་ཡན་ལག་དྲུག། ༈ །གསུམ་པ་རྡོ་རྗེ་བཞི་ལམ་དུ་བྱེད་པ་ཡན་ལག་བཞིའི་ཆིངས་ནི། ལྷ་བསྐྱེད་བསྙེན་པའི་ཡན་ལག་སྐུ་རྡོ་རྗེ། །བྱིན་བརླབས་ཉེར་སྒྲུབ་ཡན་ལག་གསུང་རྡོ་རྗེ། །དགུག་
གཞུག་སྒྲུབ་པའི་ཡན་ལག་ཐུགས་རྡོ་རྗེ། །རྒྱས་འདེབས་སྒྲུབ་ཆེན་ཡེ་ཤེས་རྡོ་རྗེ་སྟེ། །སྐུ་བཞིའི་སྒྲུབ་ཐབས་བསྙེན་སྒྲུབ་ཡན་ལག་བཞི། །འདི་ནི་སྒྲུབ་ཐབས་ཀུན་ལ་ཁྱབ་བྱེད་དོ།། ༈ །གཉིས་པ་ལྷ་གང་ལ་བསྐྱེད་ཆོག་གང་སྦྱོར་བ་ལ་རྒྱས་འབྲིང་བསྡུས་
ལྷོ་གསུམ་ལས། དང་པོ་ནི། རིགས་བསྡུས་རྣམས་ལ་ཆིངས་གསུམ་གང་རུང་དང་། །ཁ་སྦྱོར་རྡོ་རྗེ་དབྱིངས་ལ་ཐོག་མཐའ་སྦྱར། །རིགས་རྐྱང་རྣམས་དང་ཡུམ་ལ་ཕྱི་མ་གཉིས། །ལྷག་མ་ཀུན་ལ་འཇུག་པ་བསྙེན་སྒྲུབ་བཞི།། ༈ །གཉིས་པ་འབྲིང་།
45
ལོ ན་ཆུང་



ནི༑ འདི་ལ་མཆོད་བསྟོད་སྤངས་པས་འབྲིང་དུ་འགྱུར། །ཐོག་མ་རྣམས་ལ་ལྟོས་ཏེ་རྒྱས་པར་བཤད། །གསུམ་པ་བསྡུས་པ་ནི། དབང་བསྐུར་གནས་གསུམ་བྱིན་རླབས་ཡེ་ཤེས་གཞུག །རྣམ་གསུམ་རིམ་གྱིས་ཕྲི་ལ་འབྲིང་པོ་དང་། །བསྡུས་དང་བསྡུས་
པ་ཕྱི་མར་རིམ་བཞིན་བཞེད།། ༈ །གཉིས་པ་བསྐྱེད་ཆོག་ནི། བསྐྱེད་ཆོག་མཉམ་སྦྱོར་གུར་དང་སམྦུ་ཊའི། །རིགས་བསྡུས་རྡོ་རྗེ་འཆང་ལ་ངེས་པར་འཇུག །རིགས་རྐྱང་རྡོ་རྗེ་འཆང་ལ་འཇུག་པའང་ཡོད། །རིགས་རྐྱང་རྣམས་དང་ཡུམ་ལ་མི་མཉམ་
སྦྱོར༑ །སྐུ་གསུང་ཐུགས་གསུམ་ས་བོན་ལས་བསྐྱེད་དང་། །ཆོ་ག་གསུམ་དང་མངོན་བྱང་ལས་བསྐྱེད་སྦྱར། །དྲག་པོ་གདན་ཅན་སྙིང་པོ་ཚིག་ཙམ་དང་
། །ཡེ་ཤེས་མཁའ་འགྲོ་དབུགས་ཀྱི་སྤྲོ་བསྡུ་ལས། །འཁོར་རྣམས་ཕལ་ཆེར་མངལ་འབྱིན་ཚུལ་
གྱིས་བསྐྱེད། །འགའ་ཞིག་ཐུགས་ཀའི་གནས་ནས་སྤྲོ་པའང་ཡོད། །སྐྱེ་མཆེད་ལྷ་རྣམས་སྙིང་པོ་ཚིག་ཙམ་སྟེ། །ལྷག་མ་ཆོ་ག་གསུམ་སོགས་ལས་བསྐྱེད་དོ།། ༈ །གསུམ་པ་རྗེས་ནི། རྗེས་ནི་བཟླས་དང་སྤྱོད་ལམ་ཁ་ཟས་དང་། །ཁྲུས་དང་གཏོར་མ་
ཐུན་མཚམས་བྱ་བ་དང་། །ཉལ་ལྡང་མཆོག་དམན་ཀུན་ལ་ཐུན་མོང་བ། །མཆོག་ལ་དག་པ་དྲན་པ་ཁྱད་པར་རོ།། ༈ །སྤྱི་དོན་གཉིས་པ་རྫོགས་རིམ་ལ་གསུམ། རྫོགས་རིམ་གྱི་མཚན་ཉིད། རྫོགས་པ་གཉིས་ཀྱི་སྤྱི་འགྲོ། ཉམས་སུ་བླང་བའི་ཐབས་སོ། །དང་པོ་
ནི། གང་ལ་གནད་དུ་བསྣུན་པས་ལུས་སེམས་ལ། །བདེ་ཆེན་ཡེ་ཤེས་སྐྱེད་ཅིང་ལྷར་ཞེན་གྱི། །རྣམ་རྟོག་གཉེན་པོར་གྱུར་པ་རྫོགས་རིམ་ཡིན།། ༈ །གཉིས་པ་རྫོགས་པ་གཉིས་ཀྱི་སྤྱི་འགྲོ་ལ་གསུམ། ལམ་ལ་སོམ་ཉི་སྤང་བའི་ཕྱིར་ཕྱིའི་སྤྲོས་པ་ནང་དུ་གཅད་
460



སོ་གཅིག་
༄༅། །པ། དེ་ཉིད་གཏན་ལ་ཕབ་པས་བྱང་སེམས་ཀྱི་ངོ་བོ་བསྟན་པ། དེ་མི་སྤོང་ཞིང་བསྐྱེད་པར་བསྟན་པའོ། །དང་པོ་ལ་གཉིས། སྡོམ་པ་དབྱེ་བའི་སྒོ་ནས་ལུས་དང་རྩ་བསྟན་པ། རྩ་དང་བྱང་སེམས་བསྟན་པས་ས་ལམ་ནང་དུ་བསྡུ་བའོ། །དང་པོ་
ནི༔ དེ་ཡི་རྩ་བ་ནང་གི་སྡོམ་པ་ཡི། །གནས་ནི་ལྟེ་བའི་ཨོཾ་དང་རྩ་འཁོར་རྣམས། །ཇི་སྙེད་ཆོས་ཀུན་ཇི་བཞིན་ནང་དུ་སྡོམ། །མཚན་རྟོག་ཐམས་ཅད་སྡོམ་ཞིང་སྤོང་སེམས་ལྡན། །ཐབས་ནི་ཕྱག་རྒྱའི་ལམ་དང་གཏུམ་མོ་ཡིས། །བདེ་བར་གྱུར་པ་སྡོམ་
པའི་ངོ་བོའོ། ༈ །གཉིས་པ་རྩ་དང་བྱང་སེམས་བསྟན་པས་ས་ལམ་ནང་དུ་བསྡུ་བ་ལ་གསུམ། བསྒྲུབ་བྱའི་གཞི། སྒྲུབ་བྱེད་ཀྱི་ལམ། གྲུབ་པའི་འབྲས་བུའོ། །དང་པོ་ནི། ས་དང་ལམ་ཀུན་ནང་དུ་བསྡུ་བའི་གཞི། །ཕུང་ཁམས་སྐྱེ་མཆེད་སོ་གཉིས་ཉོན་མོངས་
ལྔ། ༈ །གཉིས་པ་སྒྲུབ་བྱེད་ཀྱི་ལམ་ནི། ཐུན་མོང་ལ་གྲགས་བྱང་ཕྱོགས་སོ་བདུན་དང་། །བསྐྱེད་རིམ་ལྟར་ན་གཞལ་ཡས་ཁང་གི་ཆ། ལྷ་དང་སྦྱར་ན་གདན་གསུམ་ཚང་བའི་ལྷ། །སུམ་ཅུ་རྩ་གཉིས་མངོན་བྱང་རྣམ་པ་ལྔ། །རྫོགས་རིམ་རྟེན་ལ་སྦྱར་
ཚེ་རྩ་སོ་བདུན། །དེ་བཞིན་ཡི་གེ་ཁམས་དང་རླུང་སོ་བདུན། །བརྟེན་པ་དེ་རྣམས་ལས་བྱུང་ཡེ་ཤེས་ཆེ།། ༈ །གསུམ་པ་གྲུབ་པའི་འབྲས་བུ་ནི། མཐར་ཕྱིན་འབྲས་བུ་སྐུ་གསུང་ཐུགས་ཡོན་ཏན། །ཕྲིན་ལས་རྣམ་གྲོལ་ཡེ་ཤེས་ཚད་མེད་བཞི། །མངོན་
ཤེས་དྲུག་དང་ཟག་མེད་ཡུལ་དྲུག་དང་། །སྟོབས་བཅུ་ཡེ་ཤེས་ལྔ་སྟེ་སོ་བདུན་ནོ།། ༈ །གཉིས་པ་དེ་ཉིད་གཏན་ལ་ཕབ་པས་བྱང་སེམས་ཀྱི་ངོ་བོ་བསྟན་པ་ལ་གཉིས། སྦྱང་ཚུལ་སྤྱིར་བསྟན་པ། འཕོ་ཚུལ་བྱེ་བྲག་ཏུ་བཤད་པའོ། །དང་པོ་ལ་གསུམ། སྦྱང་གཞི་བ།ང་ཡིན་
461
ལྗོ
ན་ཆུང་



པ༑ དེ་སྦྱོང་བྱེད་ཀྱི་ལྷ་དང་སྦྱར་བ། སྦྱངས་པས་ཐབས་ཤེས་ཟུང་འཇུག་ཏུ་འགྱུར་བའི་ཚུལ་ལོ། །དང་པོ་ནི། དཀར་ནག་ཚེས་དང་བཅོ་ལྔའི་མཚན་མར་བཅས། །ལུག་གླང་འཁྲིག་པ་ཀར་སེང་བུ་མོ་སྲང་། །སྡིག་གཞུ་ཆུ་སྲིན་བུམ་ཉ་ཉི་ཟླ་འཛིན། །ཐིག་ལེ་
འགོག་དང་ནམ་མཁའ་འགོག་པ་འཕོ། །སོ་གཉིས་རྩ་ལས་གཉིས་བསྡེབས་བཅུ་བཞི་དང་། །གཙོ་གསུམ་གཅིག་ཏུ་བྱས་དང་བདུད་འདྲལ་མ། །དབྱངས་ཡིག་བྱང་སེམས་དགའ་བ་ཀུན་བཅུ་དྲུག །དེ་དག་གནས་ནི་མཐེ་བོང་བྱིན་པ་བརླ། །གསང་ཆ་
ལྟེ་ཆ་སྙིང་ཆ་ནུ་མའི་ཆ། །ལྐོག་མ་ལག་མཐིལ་མཆུ་དང་མཁུར་ཚོས་དང་། །མིག་དང་རྣ་བ་ཀླད་པ་གཡས་ཆ་དང་། །རོ་མ་ཀུན་འདར་དེ་བཞིན་གཡོན་ལའང་སྟེ།། ༈ །གཉིས་པ་སྦྱོང་བྱེད་ནི། ཀུན་གྱི་སྔ་མ་བཅོ་ལྔ་ལྷ་མོ་དང་
། །བཅུ་དྲུག་པ་རྣམས་
ཧེ་རུ་ཀ་དཔལ་གྱིས། །སྦྱངས་པས། གསུམ་པ་སྦྱངས་པས་ཐབས་ཤེས་ཟུང་འཇུག་ཏུ་འགྱུར་ཚུལ་ནི། ཐབས་ཤེས་ཟུང་དུ་འཇུག་པར་འགྱུར།། ༈ །གཉིས་པ་འཕོ་ཚུལ་བྱེ་བྲག་ཏུ་བཤད་པ་ལ་གཉིས། ཇི་ལྟར་འཕོ་བའི་ཚུལ་དང་། དེ་ལྟར་འཕོ་བའི་འཐད་པའོ། །དང་
པོ་ནི། ཕོ་མོའི་དབྱེ་བས་ཡར་ངོ་མར་ངོ་ལ། །རྐང་པའི་མཐེ་བོང་གཡས་གཡོན་ནས་བརྩམས་ཏེ། །རིམ་གྱིས་འཕོས་ནས་དཀར་ནག་བཅོ་ལྔའི་ཉིན། །ཕོ་མོའི་གཡས་གཡོན་རོ་རྐྱང་སྟེང་དུ་གནས། །བཅོ་ལྔའི་མཚན་མོ་གཉིས་ཀའི་སྤྱི་གཙུག་ཏུ། །
ཨ ཡིག་རྣམ་པས་ཐིམ་འགྱུར་མར་ངོ་བཟློག །དེ་རྣམས་ངོ་བོ་བྱང་སེམས་ཤེས་པའི་རྟེན། །རྣམ་པ་ཨཱ་ལི་ཀཱ་ལིའི་གཟུགས་ཀྱིས་གནས། །རང་བཞིན་དགའ་བའི་དགའ་བ་སོགས་བཅུ་དྲུག །རྩ་གསུམ་གཙོ་མོ་གཉིས་གཉིས་འཁོར་གྱི་ལྷ། །བདུད་



སོ་གཉིས་
༄༅། །འདྲལ་མ་ནི་ཡབ་སྟེ་ལུག་སོགས་སོ།། ༈ །གཉིས་པ་འཕོ་བའི་འཐད་པ་ལ་གཉིས། ཕྱི་རོལ་ན་ཇི་ལྟར་གནས་པ་ནང་ལ་སྦྱར་བ། དེས་ན་ཆོས་ཐམས་ཅད་སེམས་སུ་བསྟན་པའོ། །དང་པོ་ནི། དེ་ཡང་ཕྱི་རོལ་རྒྱུ་སྐར་ནང་གི་རྩ། །ཉི་ཟླ་
ཁུ་ཁྲག་བགྲོད་པ་གཡས་གཡོན་འཕོ། །དེ་ལྟར་ཞག་གིས་འཕོ་བ་མ་ཐུབ་པས། །ཚེས་ཀྱི་ལྷག་ཆད་དག་དང་བཤོལ་འབྱུང་ཞིང་། །ཁུ་ཁྲག་འདྲེས་ལས་ཉི་ཟླ་གཟས་འཛིན་དང་། །ཁམས་ཀྱི་འཕེལ་འགྲིབ་དབང་གིས་དུས་འབྱུང་ངོ༌།། ༈ །གཉིས་པ་
དེས་ན་ཆོས་ཐམས་ཅད་སེམས་སུ་བསྟན་པ་ནི། དེ་ལྟར་སྣང་བ་ཐོག་མེད་འཁོར་བ་ཡི། །བག་ཆགས་སེམས་ལ་གནས་པ་ལུས་ཉིད་ལ། །རྩ་ཡིག་སོགས་ཀྱི་རྣམ་པར་སྨིན་པའི་མཐུས། །མེད་བཞིན་ཕྱི་རོལ་དོན་གྱི་སྣང་བ་ཤར།། ༈ །སྤྱི་དོན་གསུམ་པ་དེ་མི་
སྤོང་ཞིང་བསྐྱེད་པར་བསྟན་པ་ནི། དེ་ལྟའི་བྱང་ཆུབ་སེམས་ལས་ཡོན་ཏན་ཀུན། །འབྱུང་ཕྱིར་མི་སྤོང་ཐབས་གཉིས་ཀྱིས་བསྐྱེད་བྱ།། ༈ །སྤྱི་དོན་གསུམ་པ་ཉམས་སུ་བླངས་པའི་ཐབས་ལ་ལྔ། ཐབས་གཉིས་ཉམས་སུ་བླང་ཚུལ། དེ་ལས་བྱུང་བའི་ཡེ་ཤེས་ཀྱི་མཚན་ཙ
ཉིད༑ བསྐྱེད་ཅིང་བོགས་དབྱུང་བ། མི་མཐུན་པའི་བར་ཆད་བསལ་བ། ཏིང་ངེ་འཛིན་གྱི་དྲོད་རྟགས་སོ། །དང་པོ་ལ་གཉིས། དམིགས་བཅས་དང་། དམིགས་མེད་བསྒོམ་ཚུལ་ལོ། །དང་པོ་ལ་གཉིས། རང་བྱིན་བརླབས་དང་། དཀྱིལ་འཁོར་འཁོར་ལོའོ། །དང་པོ་ལ་
གཉིས༑ ཟབ་མོ་རྫོགས་པའི་རིམ་པ་དང་། མི་ཟབ་པ་རྫོགས་པའི་རིམ་པའོ། །དང་པོ་ལ་གཉིས། སོ་སོར་བསྒོམ་པ་དང་། ལྡན་པར་བསྒོམ་པའོ། །དང་པོ་ནི། དེ་ལྟར་སྒྲོ་འདོགས་བཅད་ནས་བསྒོམ་པའི་ཐབས། །རྩ་བའི་རྒྱུད་ལས་རྩ་ཡིག་རེ་རེ་དང་། །གུར་ལས་
ལྗོ ན་ཆུང་



རྒྱུད་སྡེ་ཀུན་བཏུས་
ཐིག་ལེའི་རྣལ་འབྱོར་གཅིག་འབྱུང་ཞིང་། །ཡང་དག་སྦྱོར་བར་ཐིག་ལེའི་རྣལ་འབྱོར་བཞི། །དེ་བཞིན་རླུང་གི་རྣལ་འབྱོར་མང་དུ་བཤད།། ༈ །གཉིས་པ་ལྡན་པར་བསྒོམ་ཚུལ་ནི། རྩ་རྒྱུད་དང་པོར་གཏུམ་མོ་འཁོར་ལོ་བཞི། །གུར་ལས་དཀྱིལ་འཁོར་
བསྡུ་བའི་ཞར་བྱུང་གཅིག །ཁ་སྦྱོར་རྒྱུད་ལས་གཏུམ་མོ་ཉེར་ལྔ་དང་།། ༈ །གཉིས་པ་མི་ཟབ་པའི་རྫོགས་རིམ་ནི། གུར་ལས་ཕྲ་མོའི་རྣལ་འབྱོར་གཅིག་བཤད་དོ།། ༈ །གཉིས་པ་དཀྱིལ་འཁོར་འཁོར་ལོ་ལ་གསུམ། གང་ལ་བསྟེན་ནས་སྐྱེ་བའི་རྟེན། ཇི་ལྟར་
བསྟེན་པའི་ཐབས། བསྟེན་པ་ལས་བྱུང་བའི་ཡེ་ཤེས་སོ། །དང་པོ་ལ་གཉིས། དངོསཀྱི་དང་། ཡེ་ཤེས་ཀྱི་ཕྱག་རྒྱའོ། །དང་པོ་ལ་གཉིས། གནས་སྐབས་ལ་དགོངས་ནས་གསུམ་དུ་དབྱེ་བ། ངོ་བོ་ལ་དགོངས་ནས་བཞིར་དབྱེ་བའོ། །དང་པོ་ནི། དཀྱིལ་འཁོར་འཁོར་ལོའི་
དམིགས་བཅས་སྐྱེ་བའི་རྟེན། །དབང་ལམ་འབྲས་བུར་ལང་ཚོ་རིགས་ཡོན་ཏན། །གཉིས་པ་ངོ་བོ་ལ་དགོངས་ནས་བཞིར་དབྱེ་བ་ལ། སྒྲ་ཇི་བཞིན་པ། ཇི་བཞིན་མ་ཡིན་པ། དབང་དང་འབྲེལ་བ། ཡོན་ཏན་དང་རྗེས་སུ་མཐུན་པའོ། །དང་པོ་ནི། མ་སྲིང་བུ་མོ་སྲིང་ཚོ
མོའི་བུ་མོ་དང་། །ཞང་པོའི་ཆུང་མ་མ་སྤུན་སྒྱུག་མོ་དང་། །ཕ་ཡི་སྲིང་མོ་ཞེས་བྱ་རྣམ་པ་བརྒྱད། །དེ་བཞིན་བྲམ་ཟེ་རྒྱལ་རིགས་རྗེའུ་མོ། །དམངས་མོ་གར་མ་ཚོས་མ་གཡུང་མོ་དང་། །གདོལ་མ་ཞེས་བྱ་བརྒྱུད་ཡིན་ག་ཉིས་པ་སྒྲ་ཇི་བཞིན་མ་ཡིན་པ་
ནི༑ ཕན་ཚུན་སྦྱར།། ༈ །གསུམ་པ་དབང་དང་འབྲེལ་བ་ནི། དེ་བཞིན་དབང་གི་སྒོ་ནས་མ་སོགས་བརྒྱད།། ༈ །བཞི་པ་ཡོན་ཏན་དང་རྗེས་སུ་མཐུན་པ་ནི། ཡེ་ཤེས་སྒོ་ནས་བཅུ་དྲུག་དག་ཏུ་འགྱུར། །དགག་བྱའི་དབང་གིས་ཡེ་ཤེས་ཕྱག་རྒྱུའང་



ཆ
༄༅། །བཤད།། ༈ །གཉིས་པ་དེ་ཇི་ལྟར་བསྟེན་པའི་ཐབས་ནི། བསྟེན་ཐབས་འདུ་ཤེས་གསུམ་ལྡན་དབབ་གཟུང་གཉིས། །དེ་བཞིན་བཟློག་ཁྱབ་གཉིས་ཡིན་གསུམ་པ་བསྟེན་པ་ལས་བྱུང་བའི་ཡེ་ཤེས་ལ་གཉིས། གཞན་ལུགས་དགག་པ་
དང་༑ རང་ལུགས་བརྗོད་པའོ། །དང་པོ་ལ་གསུམ། གནས་ལ་དང་། རང་གི་ངོ་བོ་ལ་དང་། གོ་རིམ་ལ་ལོག་རྟོག་དགག་པའོ། །དང་པོ་ནི། བྱང་སེམས་གནས། །ནོར་བུའི་དཀྱིལ་དུ་འཛིན་འདོད་མུ་སྟེགས་ལུགས། །པདྨར་ཕབ་པ་ཐ་མལ་པ་དང་
ལྟ མཚུངས།། ༈ །གཉིས་པ་རང་གི་ངོ་བོ་ལ་ལོག་རྟོག་དགག་པ་ནི། ཡེ་ཤེས་དོན་དུ་འདོད་ལ་གནོད་བྱེད་ཡོད།། ༈ །གསུམ་པ་གོ་རིམ་ལ་ལོག་རྟོག་དགག་པ་ནི། ལྷན་སྐྱེས་གསུམ་པར་འདོད་ལ་ལུང་འགལ་དང་། །སྐད་ཅིག་དགའ་བ་འཁོར་ལོ་ཡས་བབས་
འོ དང་༑ །དབང་དང་དྲི་མ་ཁམས་གསུམ་འདོད་པ་དང་། །བསམ་གཏན་ས་ལམ་མས་བརྟན་ཕྱག་རྒྱ་དང་། །འབྲས་བུའི་གོ་རིམ་འཁྲུགས་པའི་གནོད་པ་འབབས།། ༈ །གཉིས་པ་རང་ལུགས་བརྗོད་པ་ལ་གསུམ། གནས་དང་། རང་གི་ངོ་བོ་དང་། གོ་རིམ་
ཡང་དག་པའོ། །དང་པོ་ནི། དེ་ཕྱིར་གནས་མཆོག་མཁའ་གསང་འཛོམ་པའི་རྩེར།། ༈ །གཉིས་པ་རང་གི་ངོ་བོ་ནི། ངོ་བོ་མཐོང་ལམ་མཚོན་བྱེད་དཔེའི་ཡེ་ཤེས།། ༈ །གསུམ་པ་གོ་རིམ་ནི། གོ་རིམ་མཚན་བྲལ་བཞི་པའི་གནས་སྐབས་སུ། ལྷན་སྐྱེས་
སྐེ་ལ་ཀླན་ཀའི་གོ་སྐབས་ཅི།། ༈ །སྤྱི་དོན་གཉིས་པ་དམིགས་མེད་བསྒོམ་ཚུལ་ལ་གཉིས། གཉིས་ཀའི་དམིགས་པ་ལ་བརྟེན་ནས་སྐྱེས་པའི་ཡེ་ཤེས་བསྐྱང་ཚུལ་དང་། རང་བྱིན་བརླབས་ཀྱི་དམིགས་མེད་བྱེ་བྲག་ཏུ་བསྐྱང་ཚུལ་ལོ། །དང་པོ་ནི། དེ་ལྟའི་ཐབས་གཉིས་གང་
465
ལྗོ ན་ཆུང་



ཡང་རུང་བ་ལས། །ཡེ་ཤེས་ཅུང་ཟད་སྐྱེས་པ་ལ་བརྟེན་ནས། །རྒྱུ་དང་ལམ་དང་འབྲས་བུའི་ཆོས་རྣམས་ཀུན། །བརྗོད་དུ་མེད་པའི་རང་བཞིན་བསྒོམ་པར་བྱ། །གལ་ཏེ་བརྗོད་མེད་རང་བཞིན་ཉིད་ཡིན་ན། །སྣ་ཚོགས་སྣང་བ་འདི་དག་ཅི་ཞེ་ན། ཀུན་
རྫོབ་ཙམ་དུ་སྣ་ཚོགས་སུ་སྣང་ཡང་། །ངོ་བོ་ལྷན་ཅིག་སྐྱེས་པའི་ཡེ་ཤེས་སུ། །ངེས་པར་བྱས་ལ་བསྒོམ་བྱ་སྒོམ་བྱེད་སོགས། །བླང་དོར་དགག་སྒྲུབ་རེ་དོགས་མེད་པར་གཞག །དེ་ལྟར་མཉམ་གཞག་དམིགས་མེད་གོམས་པ་ལས། །རྗེས་ཐོབ་
པ་ དམིགས་དང་བཅས་པའི་སེམས་ཅན་ལ། །སྨྱོ་བའི་བུ་ལ་མ་རྣམས་བརྩེ་བ་ལྟར། །བཅོས་མིན་སྙིང་རྗེ་ངང་གིས་སྐྱེ་བར་འགྱུར།། ༈ །གཉིས་པ་རང་བྱིན་བརླབས་ཀྱི་དམིགས་མེད་བྱེ་བྲག་ཏུ་བསྐྱང་ཚུལ་ནི། དམིགས་མེད་ནམ་མཁའ་བསྒོམ་པའི་སྦྱོར་བ་
% དང་། །མི་གཡོ་བཞི་ལྡན་རྣལ་འབྱོར་ལ་བརྟེན་ཏེ། །རྟོག་མེད་ཏིང་འཛིན་བསྒྲུབས་ནས་ཡུལ་ཀུན་ལ། །བསྲེས་ཤིང་སྤོས་ཏེ་འཛིན་མེད་ལྟ་བ་བསྐྱང་།། ༈ །སྤྱི་དོན་གཉིས་པ་དེ་ལས་བྱུང་བའི་ཡེ་ཤེས་ཀྱི་མཚན་ཉིད་ལ་གཉིས། དོན་དམ་སྤྲོས་བྲལ་ལ་ཀུན་རྫོབ་ཏུ་
ལྷ་སྔགས་གནས་ཚུལ། འཁོར་འདས་ཀྱི་ཆོས་ཐམས་ཅད་རྣལ་འབྱོར་བའི་ཏིང་ངེ་འཛིན་ལས་བྱུང་བའི་ཚུལ་ལོ། །དང་པོ་ནི། གལ་ཏེ་ཆོས་ཀུན་ངོ་བོས་མ་གྲུབ་ན། །སངས་རྒྱས་བསྒྲུབ་ཕྱིར་བཟླས་བསྒོམ་ལ་སོགས་པ། །ཐབས་ཀྱིས་ངལ་བ་བྱེད་པ་དོན་མེད་དེ། །
ལྷ་སྔགས་དོན་ལ་མེད་པའི་ཕྱིར་ཞེ་ན། །དམ་པའི་དོན་དུ་བསྒྲུབ་བྱ་སྒྲུབ་བྱེད་སོགས། །ཡོད་པ་མིན་ཡང་སྤྲོས་བྲལ་ངང་ཉིད་ནས། །ལྷན་ཅིག་སྐྱེས་པ་བདེ་བ་ཆེན་པོ་ཡི། །ལྷ་དང་སྔགས་སོགས་འབྱུང་ལ་སྐྱོན་ཡོད་མིན། །དེ་ཕྱིར་དེ་ལྟར་ཤེས་པའི་རྣལ་
466



༄༅། །འབྱོར་པས། །བཟླས་བསྒོམ་ལ་སོགས་གྲོལ་བའི་གྲོགས་སུ་འགྱུར།། ༈ །གཉིས་པ་འཁོར་འདས་ཀྱི་ཆོས་ཐམས་ཅད་རྣལ་འབྱོར་པའི་ཏིང་ངེ་འཛིན་ལས་བྱུང་བའི་ཚུལ་ནི། གལ་ཏེ་དེ་ལྟར་བསྒོམས་ཀྱང་ཆོས་རྣམས་ཀྱི། །ཆོས་
ཉིད་ནམ་ཡང་ཤེས་པར་མི་འགྱུར་ཏེ། །ཡུལ་དང་ཆོས་ཉིད་ཐ་དད་ཕྱིར་ཞེ་ན། །ཐ་དད་ཡོད་ན་དེ་ལྟར་འགྱུར་ན་ཡང་། །སྣང་བ་སྣ་ཚོགས་ལྷན་སྐྱེས་ཡེ་ཤེས་དང་། །ཆོས་ཉིད་ཀྱང་ནི་རང་ལས་གཞན་མིན་ཕྱིར། །ཐབས་དེ་ཆོས་ཉིད་རྟོགས་པའི་གྲོགས་
སུ་འགྱུར།། ༈ །སྤྱི་དོན་གསུམ་པ་བསྐྱེད་ཅིང་བོགས་དབྱུང་བ་ལ་གཉིས། ཐབས་ཀྱི་བསྟེན་ཚུལ་དང་། དེ་གོམས་ན་རྒྱུན་གྱི་ཏིང་ངེ་འཛིན་དུ་འགྱུར་ཚུལ་ལོ། །དང་པོ་ནི། དེ་ལྟར་ཤེས་ནས་ཟ་འཆག་ལ་སོགས་ཀྱི། །སྤྱོད་ལམ་ཀུན་ཏུ་ཏིང་འཛིན་དྲན་བྱས་པས། །
* རྨི་ལམ་སོགས་སུའང་དྲན་པའི་ཐབས་སུ་འགྱུར།། ༈ །གཉིས་པ་གོམས་ན་རྒྱུན་གྱི་ཏིང་ངེ་འཛིན་དུ་འགྱུར་ཚུལ་ནི། དེ་ལྟའི་སྦྱོར་བས་གནས་ན་ཡུལ་རྐྱེན་གྱིས། །མི་གནོད་གྲོལ་བའི་གྲོགས་བྱེད་དངོས་གྲུབ་ཐོབ།། ༈ །སྤྱི་དོན་བཞི་པ་མི་མཐུན་པའི་བར་ཆད་
བསལ་བ་ནི། འབྱུང་གདོན་ཏིང་ངེ་འཛིན་གྱི་བར་ཆད་གསུམ། །ཏིང་འཛིན་ཉིད་ཀྱིས་སེལ་བར་བྱེད་པ་སྟེ། ༈ །སྤྱི་དོན་ལྔ་པ་དྲོད་རྟགས་ནི། དུ་བ་ལ་སོགས་རྟགས་རྣམས་མྱུར་དུ་འཆར།། ༈ །སྤྱི་དོན་བཞི་པ་དྲོད་ཐོབ་ནས་སེམས་ཀྱི་བརྟན་གཡོ་རྟག་པའི་ཕྱིར་
ཚེ་ སྤྱོད་པ་ལ་གཉིས། སྤྱོད་པའི་སྔོན་དུ་འགྲོ་བ་དྲོད་དང་། དྲོད་ཐོབ་ནས་སྤྱད་པའི་སྤྱོད་པའོ། །དང་པོ་ལ་དྲུག ངོ་བོ། རབ་དབྱེ། མཚན་ཉིད། མ་འཐོབ་པ་འཐོབ་བྱེད། ཐོབ་བ་བརྟན་བྱེད། དྲོད་དང་སྤྱོད་པ་མཚམས་སྦྱར་བའོ། །དང་པོ་ནི། རིམ་གཉིས་བསྒོམས་པ་ལས་
467



བྱུང་གཉིས་པ་རབ་དབྱེ་ནི། དྲོད་གསུམ་སྟེ།། ༈ །གསུམ་པ་མཚན་ཉིད་ནི། ཆོས་བརྒྱད་སྙོམས་དང་ཚར་གཅད་རྗེས་གཟུང་ནུས།། ༈ །བཞི་པ་འཐོབ་བྱེད་ནི། དེ་མ་ཐོབ་ན་བརྩོན་པས་རིམ་གཉིས་ཀྱི། །རྣལ་འབྱོར་བསྒོམ་དང་ཀུན་འདར་གསང་སྟེ་
སྤྱོད༑ །དྲག་ཤུལ་བསྒྲུབས་ཏེ་ལྔ་པ་བརྟན་བྱེད་ནི། སླར་ཡང་ཟླ་ཕྱེད་དུ། །བསྒོམས་ནས་དྲུག་པ་དྲོད་དང་སྤྱོད་པ་མཚམས་སྦྱོར་བ་ནི། དྲོད་དང་སྤྱོད་པ་རིམ་བཞིན་སྦྱར།། ༈ །གཉིས་པ་སྤྱོད་པ་དངོས་ལ་དྲུག །ངོ་བོ་དབྱེ་བ་མཚན་ཉིད་དང་། །དུས་དང་གང་ཟག་
དགོས་པའོ། །དང་པོ་ནི། དེ་ལ་འཇུག་ཚེ་ཡོ་བྱད་ཀུན་བཏང་ནས། །བླང་དོར་མེད་པར་སྤྱད་བྱ་གཉིས་པ་དབྱེ་བ་ནི། དེ་ལ་གཉིས།། ༈ །གསུམ་པ་མཚན་ཉིད་ནི། གཟུང་འཛིན་རྣམ་རྟོག་སྤོང་བ་ཀུན་འདར་དང་། །རྟོགས་པ་ཡེ་ཤེས་སྐྱོང་བ་ཀུན་ཏུ་
བཟང་། ༈ །བཞི་པ་དུས་ནི། གསང་སྤྱོད་སྔོན་དུ་སོང་ནས་ཟླ་རེར་སྤྱོད། །འོན་ཀྱང་ཀུན་བཟང་ལོ་ཟླར་སྤྱོད་པའང་ཡོད།། ༈ །ལྔ་པ་གང་ཟག་ནི། ཁྱད་ཆོས་གཉིས་ལྡན་སྒྲུབ་པོས་དྲུག་པ་དགོས་པ་ནི། དེ་སྤྱད་ན། །རང་གི་སེམས་ཀྱི་བརྟན་གཡོ་
ངེས་སོགས་ནས། །རང་གཞན་དོན་གཉིས་འགྲུབ་པའི་རྒྱུར་འགྱུར་རོ།། ༈ །སྤྱི་དོན་ལྔ་པ་ཉེ་རྒྱུ་ལ་གཉིས། དགོས་པ་དང་། ཉམས་སུ་བླང་ཚུལ་ལོ། །དང་པོ་ནི། དངོས་གྲུབ་ཐོབ་ཕྱིར་གནས་སྐབས་གསུམ་ཆར་རམ། །གཞན་དུ་མེད་ཀྱང་ཐ་མར་ཕྱག་རྒྱ་
བསྟེན།། ༈ །གཉིས་པ་ཉམས་སུ་བླང་ཚུལ་ལ་དྲུག །ངོ་བོ་དང་ནི་དུས་དང་གནས། །རྟེན་དང་ཐབས་དང་འབྲས་བུའོ། །དང་པོ་ལ་གཉིས། དངོས་དང་། རྩོད་སྤང་ངོ་། །དང་པོ་ནི། ངོ་བོ་ཨཱ་ལི་ཀཱ་ལིའི་བྱང་ཆུབ་སེམས། །ཁྱད་ཆོས་བརྒྱད་དམ་དྲུག་གི་བདག་
468



ཀླུ་
༄༅། །ཉིད་དེ།། ༈ །གཉིས་པ་རྩོད་སྤང་ནི། གལ་ཏེ་སེམས་ལ་རྟོག་པ་འཆར་བ་ནི། ལུས་ལ་ལྟོས་པ་མི་རིགས་ཞེས་སྨྲ་ན། །ལུས་སེམས་ལྷན་ཅིག་གནས་པ་དེ་སྲིད་དུ། །ཚོགས་པ་གཅིག་པའི་འབྲེལ་བ་ཡོད་ཕྱིར་
འཐད།། ༈ །གཉིས་པ་དུས་ལ་གཉིས། བསྒོམ་པའི་དུས་དང་། འགྲུབ་པའི་དུས་སོ། །དང་པོ་ནི། ཀུན་བཟང་སྤྱད་ནས་ས་ལམ་ལྷག་མ་རྣམས། །བགྲོད་ཕྱིར་ཉེ་རྒྱུའི་སྤྱོད་པ་སྤྱད་བྱ་སྟེ།། ༈ །གཉིས་པ་འགྲུབ་པའི་དུས་ནི། གང་དེ་ཞག་བདུན་གྱིས་འགྲུབ་
དྲུག་པ་ཡི། །སྲོད་ལ་བར་ཆད་མེད་པའི་བདུད་བཏུལ་ནས། །བདུན་པར་སོང་བའི་ཐོ་རངས་རྣམ་གྲོལ་བརྙེས།། ༈ །གསུམ་པ་གནས་ལ་གཉིས། ཕྱིའི་གནས་དང་། ནང་གི་གནས་སོ། །དང་པོ་ནི། དེ་ཡི་གནས་ནི་ཐུན་མོང་ཐུན་མོང་མིན། །ངེས་པའི་དོན་
དུ་རང་ཉིད་གྲོལ་བའི་གནས།། ༈ །གཉིས་པ་ནང་གི་གནས་ནི། ནང་གི་གནས་ནི་ཨེ་ཝཾ་འཛོམ་པའི་རྩེ།། ༈ །བཞི་པ་རྟེན་ནི། ཕྱག་རྒྱུ་རིང་ནས་གོམས་དང་གྲུབ་པ་ཐོབ། །ལུང་བསྟན་ནས་མཐུས་བཀུག་པའི་མི་ཉིད་བསྔགས།། ༈ །ལྔ་པ་ཐབས་
ནི༔ དེ་ལ་ཐབས་གཉིས་ལ་བརྟེན་དྲུག་པ་འབྲས་བུ་ནི། བྱང་སེམས་ཀྱི། །དྭངས་མ་མངོན་དུ་བྱས་པ་ལས་བྱུང་བའི། །ཐིག་ལེ་ཟླ་བ་མེ་ལོང་ཡེ་ཤེས་དང་། །རཀྟ་ཉི་མ་མཉམ་པ་ཉིད་ཡེ་ཤེས། །རླུང་སེམས་མ་འདྲེས་ཡོངས་རྫོགས་སོ་སོར་རྟོག་
ཐམས་ཅད་རོ་གཅིག་བྱ་བ་ནན་ཏན་ཆེ། །གཡས་གཡོན་དབུས་ནས་འདྲེན་པའི་ཐབས་མཁས་ཀྱིས། །ཐབས་དང་ཤེས་རབ་སོ་སོར་དག་བྱས་ཏེ། །དབུ་མར་ཐིམ་པས་གཙུག་ཏོར་མཆོག་གྲུབ་པའི། །སྐད་ཅིག་གཅིག་ལ་ཟག་མེད་འཇའ་ལུས་དང་།།
469



རྟོག་མེད་ཡེ་ཤེས་བརྙེས་པ་ཆོས་ཀྱི་དབྱིངས། །དེ་ལྟའི་རིམ་པས་རྡོ་རྗེའི་ས་ཐོབ་ནས། །འཁོར་བ་སྲིད་དུ་འགྲོ་བའི་དོན་མཛད་འགྱུར།། ༈ །སྤྱི་དོན་གཉིས་པ་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་མཐའ་དག་སྒྲུབ་པའི་མངོན་རྟོགས་ལ་
གཉིས༑ མཚམས་སྦྱར་བ་དང་། དོན་དངོས་སོ། །དང་པོ་ནི། གནས་སྐབས་རང་བཞིན་དོན་གཉིས་འགྲུབ་པའི་རྒྱུ། །དངོས་གྲུབ་མཐའ་དག་སྒྲུབ་པའི་རིམ་པ་ནི།། ༈ །གཉིས་པ་དོན་དངོས་ལ་ལྔ། བཟླས་དང་གཏོར་མ་སྦྱིན་སྲེག་དང་། །རབ་གནས་ལས་
ཚོགས་རབ་འབྱམས་སོ། །དང་པོ་ནི། སྔགས་ཀྱི་ངོ་བོ་མཚན་རྟོག་ཀུན་ལས་སྐྱོབ། །དོན་གྱི་སྔགས་ནི་རང་སེམས་ལྷན་ཅིག་སྐྱེས། །ནང་ལྟར་བཤད་པའི་སྔགས་ནི་ལྟེ་བའི་ཨཾ། །ཕྱི་ལ་དག་པར་བྱ་ཕྱིར་བཏུ་བ་དང་། །དངོས་དང་བཟླས་པའི་ཡུལ་དང་ཁ་
ཟས་དང་། །བཟླས་པའི་མན་ངག་དག་དང་དགོས་པའོ།། ༈ །གཉིས་པ་གཏོར་མ་ནི། གཏོར་མ་དུས་དང་ཡོ་བྱད་ཆོ་ག་དང་། །དེ་ཡི་དགོས་པ་གནས་སྐབས་འབྲས་བུ་སྟེ། །ཆོ་ག་རྫས་དང་མགྲོན་དང་འབུལ་སོགས་དང་། །མཇུག་གི་ཆོ་ག་རྣམ་པ་
བཞི་ཡིན་ལ། །རེ་རེའང་བཞི་བཞིར་ཕྱེ་བས་བཅུ་དྲུག་ཀོ། ༈ །གསུམ་པ་སྦྱིན་སྲེག་ནི། སྦྱིན་སྲེག་ཐབ་དང་བུད་ཤིང་སྦྱར་བ་མེ། །མཆོད་རྫས་བསྲེག་རྫས་བཤམ་ཐབས་དུས་ཕྱོགས་བཅས། །སྒྲུབ་པོའི་ཁྱད་པར་རྣམ་དྲུག་སྦྱོར་བའི་ཆོས། །བདག་གི་
རྣལ་འབྱོར་མེ་བཙལ་ཡོ་བྱད་བསང་། །ཐབ་ཁུང་འདུས་པས་འཇིག་རྟེན་མེ་ལྷ་མཆོད། །འདས་པའི་མེ་ལྷ་མཆོད་རྣམས་དངོས་གཞིའི་ཆོས། །མེ་ལྷ་ལྷག་མས་མཆོད་དང་གཏོར་མ་གཏང་། །ཙཱ་རུའི་ཟས་ལ་ལོངས་སྤྱོད་གཤེགས་སུ་གསོལ། །སྨོན་
470



ཤ་
སོ ་དྲུག་
༄༅། །ལམ་གདབ་དང་ལས་རྗེས་བསྡུ་བ་རྣམས། །མཇུག་གི་ཆོས་ཏེ་དྲུག་གསུམ་བཅོ་བརྒྱད་དོ།། ༈ །བཞི་པ་རབ་གནས་ནི། རབ་གནས་རྟེན་དང་སློབ་དཔོན་དུས་དང་གནས། །ཡོ་བྱད་ཆོ་ག་བཟང་པོ་རྣམ་དྲུག་ལས། །ཆོ་ག་ལྟ་
གོན་དངོས་གཞི་མཇུག་གསུམ་སྟེ། །རེ་རེའང་བདུན་བདུན་ཉི་ཤུ་རྩ་གཅིག་གོ། ༈ །ལྔ་པ་ལས་ཚོགས་རབ་འབྱམས་ནི། ལས་ཚོགས་རབ་འབྱམས་དམན་འབྲིང་འབྲིང་གི་མཆོག །དམན་པ་རྫས་སྦྱོར་འཁྲུལ་འཁོར་བཟླས་པ་དང་། །སྦྱིན་སྲེག་བསམ་
གཏན་རྐྱང་པའམ་ཚོགས་པས་བསྒྲུབ། །འབྲིང་ནི་བཟླས བསྒོམ་རྫས་སྦྱོར་ལ་སོགས་པས། །འབྲིང་གི་རབ་རྣམས་བཟླས་བསྒོམ་ཙམ་གྱིས་སོ། །དེ་ལས་ཞི་རྒྱས་དབང་དྲག་ཡན་ལག་བཅས། །མིག་སྨན་རྐང་ཕྱུག་རལ་གྲི་ས་འོག་སྒྲུབ། །རིལ་བུ་མི་
སྣང་བཅུད་ལེན་བུ་མོ་དགུག །དེ་དག་སྤྱི་དང་བྱེ་བྲག་དབྱེ་བསྡུར་བཅས། །མཁའ་སྤྱོད་རིག་འཛིན་འཁོར་ལོས་སྒྱུར་རྣམས་འགྲུབ། ༈ །སྤྱི་དོན་གསུམ་པ་གཉིས་ཀའི་གྲོགས་དམ་ཚིག་དང་སྡོམ་པ་ལ་གཉིས། དམ་ཚིག་གི་རྣམ་གྲངས་བསྟན་པ་དང༌། དེ་ཇི་ལྟར་
བསྲུང་ཚུལ་ལོ། །དང་པོ་ནི། དངོས་གྲུབ་སྒྲུབ་པའི་གྲོགས་ནི་དམ་ཚིག་སྟེ། །དེ་ཡང་དབང་གིས་ཕྱེ་ན་རྣམ་པ་བཞི། །རྟེན་གྱི་སྒོ་ནས་སྒོ་གསུམ་དམ་ཚིག་གསུམ། །གང་ཟག་སྒོ་ནས་བཞིའམ་གསུམ་དུ་འགྱུར།། ༈ །གཉིས་པ་ཇི་ལྟར་བསྲུང་ཚུལ་ལ་
གསུམ༑ ལས་དང་པོ་པ་དང་། དྲོད་ཆུང་འབྲིང་ཐོབ་པས་དང་། དྲོད་ཆེན་པོ་ཐོབ་པས་བསྲུང་ཚུལ་ལོ། །དང་པོ་ལ་གཉིས། མི་ཉམས་པར་བསྲུང་ཚུལ་དང་། ཉམས་ན་ཕྱིར་བཅོས་ཐབས་སོ། །དང་པོ་ལ་གཉིས། བསྲུང་བའི་དམ་ཚིག་དང་། བཟའ་བའི་དམ་ཚིག་གོ །དང་པོ་



ལ་གཉིས། རྒྱས་པར་དང་། བསྡུས་ཏེ་བསྲུང་ཚུལ་ལོ། །དང་པོ་ནི། དང་པོའི་ལས་པས་རྩ་ལྟུང་བཅུ་བཞི་དང་། །དེ་ཡི་ཡན་ལག་བརྒྱད་དེ་ཉི་ཤུ་གཉིས། །བསྒྲུབ་པའི་དམ་ཚིག་བཅུ་བདུན་དང་བཅས་བསྲུང་།། ༈ །གཉིས་པ་བསྡུས་ཏེ་བསྲུང་ཚུལ་
ནི། བསྲུང་ཚུལ་བསྡུ་ན་སྒོ་གསུམ་དམ་ཚིག་ཉིད།། ༈ །གཉིས་པ་བཟའ་བའི་དམ་ཚིག་ལ་གཉིས། རྒྱུན་གྱི་དང་། ཁྱད་པར་གྱི་བཟའ་བའི་དམ་ཚིག་གོ །དང་པོ་ནི། བཟའ་བའི་དམ་ཚིག་རྒྱུན་དུ་བསྟེན་བྱ་ནི། །ཚུལ་བཞིན་བསྒྲུབས་པའི་བདུད་རྩི་རིལ་བུ་
སྟེ༑ །དེ་ཉིད་ཤེས་པས་བསྟེན་ན་མཁའ་འགྲོ་མཉེས། །ཚེ་དང་ལུས་ཀྱི་བཅུད་ལེན་མཆོག་ཏུ་འགྱུར།། ༈ །གཉིས་པ་ཁྱད་པར་གྱི་བཟའ་བའི་དམ་ཚིག་ལ་གཉིས། །མིང་དོན་དང་། ཇི་ལྟར་བྱ་བའི་ཚུལ་ལོ། །དང་པོ་ནི། ཁྱད་པར་ཅན་གྱི་བཟའ་བའི་དམ་ཚིག་
# ནི༑ །ཡ་གྱལ་ཚོགས་ན་སོ་སོའི་སྟོན་མོ་དང་། །ཕོ་མོ་གཉིས་ཚོགས་ཚོགས་ཀྱི་འཁོར་ལོར་བརྗོད། །དབང་བསྐུར་རབ་གནས་དང་འབྲེལ་ཙཱ་རུའི་ཟས། །རྣལ་འབྱོར་མང་ཚོགས་མཛའ་བ་འདུས་པ་དང་། །ལྷ་གྲངས་ལྟར་འཁོད་སངས་རྒྱས་གར་ཞེས་
བྱ༑ །མཆོད་བྱའི་སྒོ་ནས་རིགས་ལྡན་མཆོད་པ་དང་། །གཞོན་ནུའི་སྟོན་མོ་ཞེས་བྱར་བཏགས་པའང་ཡོད།། ༈ །གཉིས་པ་ཇི་ལྟར་བྱ་བའི་ཚུལ་ལ་དྲུག །གནས་དང་དུས་དང་ཡོ་བྱད་དང་། །གང་ཟག་ཆོ་ག་དགོས་པའོ། །དང་པོ་ནི། གང་དེ་དུར་ཁྲོད་ལ་སོགས་
ཆེས་དབེན་པར།། ༈ །གཉིས་པ་དུས་ནི། རྒྱུན་དང་ཁྱད་པར་ཅན་གྱི་དུས་ཀྱི་ཚེ།། ༈ །གསུམ་པ་ཡོ་བྱད་ནི། མཆོད་པའི་ཡོ་བྱད་ཐབས་ཤེས་རྫས་སོགས་བཅས།། ༈ །བཞི་པ་གང་ཟག་ནི། གང་ཟག་དམ་ཚིག་རྣམ་དག་རྣམ་རྟོག་ཆུང་། །མཚན་ཉིད་
42



སོ་བདུན་
།དང་ལྡན་གྲོགས་དང་བཅས་པའམ། །ཡང་ན་དྲོད་རྟགས་ཐོབ་པའི་རྣལ་འབྱོར་པས།། ༈ །ལྔ་པ་ཆོག་ལ་སྦྱོར་དངོས་རྗེས་གསུམ་ལས། དང་པོ་ནི། གནས་ཁང་བརྒྱན་ཏེ་ཚོགས་དང་གཏོར་མ་བཤམ། །སློབ་དཔོན་ནང་དུ་བྱོན་
ནས་སྔོན་ལ་བཞུགས། །སྒོ་བས་བརྡ་བྱ་བརྡ་ལན་ཤེས་རྣམས་གཞུག །དབང་སོགས་རིམ་པས་རྒན་གཞོན་གྲལ་རིམ་བྱ། །རྣལ་འབྱོར་མཆོག་ལ་གནས་པར་གསོལ་བ་གདབ། །ཡིག་བརྒྱས་རྒྱུད་སྦྱངས་སྲུང་འཁོར་བསྒོམ་པ་དྲུག། ༈ །གཉིས་པ་
དངོས་གཞི་ནི། ཏིང་ངེ་འཛིན་གྱི་དཀྱིལ་འཁོར་མཆོད་པས་ཚིམ། །སྙིང་གའི་དཀྱིལ་འཁོར་བདུད་རྩི་མྱང་བས་ཚིམ། །ཆོས་སྐྱོང་འབྱུང་པོའི་ཚོགས་རྣམས་གཏོར་མས་ཚིམ། །དམ་ཚིག་ལྡན་པའི་རྣལ་འབྱོར་ཟས་ཀྱིས་ཚིམ། །སྐྱེ་མཆེད་ལྷ་རྣམས་གླུ་
གར་རོལ་མོས་ཚིམ། །ཐབས་ཤེས་སྙོམས་འཇུག་བདེ་བས་ཚིམ་པ་དྲུག། ༈ །གསུམ་པ་རྗེས་ནི། བྱིན་གྱིས་རློབ་ཕྱིར་རྡོ་རྗེའི་གླུ་ལེན་དང་
། །ཤིས་པར་བྱ་ཕྱིར་བཀྲ་ཤིས་ཚིགས་བཅད་བརྗོད། །ལྷག་གཏོར་བཏང་ནས་ཡིག་བརྒྱས་ལྷག་ཆད་བསྐང་། །
སྨོན་ལམ་བཏབ་ཅིང་འདོད་དོན་གསོལ་བ་གདབ། །བཟོད་པར་གསོལ་ནས་གཤེགས་སུ་གསོལ་བ་དང་། །བསྲུང་བ་བྱས་ནས་ལས་རྗེས་བསྡུ་བ་དྲུག། ༈ །དྲུག་པ་དགོས་པ་ནི། དེ་ལྟར་དྲུག་གསུམ་བཅོ་བརྒྱད་ཚོགས་འཁོར་གྱི། །དགོས་པའི་གཙོ་བོ་
རྫོགས་པའི་སངས་རྒྱས་ཏེ། །གནས་སྐབས་དགོས་པ་ཅི་འདོད་དངོས་གྲུབ་འགྲུབ།། ༈ །སྤྱི་དོན་གཉིས་པ་ཉམས་ན་ཕྱིར་བཅོས་པ་ནི། དམ་ཚིག་ཉམས་ན་བཅས་རང་ཕྲ་མོ་ལ། །ཉེས་པའི་ཚོགས་ལས་ལྡང་བའི་ཆོ་ག་དང་། །ཆེན་པོར་གྱུར་ན་དམ་ཚིག་
473
ལྗོ
ན་ཆུང་



རྒྱུད་སྡེ་ཀུན་བཏུས་
སྡོམ་པ་ནི། །ཚུལ་བཞིན་བླངས་ལ་ལེགས་པར་བསྲུང་བསྡམ་བྱ།། ༈ །གཉིས་པ་དྲོད་ཆུང་འབྲིང་ཐོབ་པས་བསྲུང་ཚུལ་ནི། །བརྟེན་པ་ཐོབ་པས་གཉིས་སྤང་སྤྱོད་པ་དང་།། ༈ །གསུམ་པ་དྲོད་ཆེན་པོ་ཐོབ་པས་བསྲུང་ཚུལ་ནི། བརྟན་པ་ཆེར་ཐོབ་འཁོར་འདས་
གཉིས་མེད་དུ། །སྤྱོད་པ་དེ་དག་སོ་སོའི་དམ་ཚིག་སྟེ། །སྤྱོད་པའི་མངོན་རྟོགས་ཉིད་དུ་བཤད་དེའོ།། ༈ །སྤྱི་དོན་གཉིས་པ་ཐབས་རྒྱུད་ལ་སློབ་པའི་གང་ཟག་གི་དབྱེ་བ་ལ་གསུམ། །དབང་གི་སྒོ་ནས། སྤྱོད་པའི་སྒོ་ནས། འབྲས་བུ་གྲུབ་ཉེ་རིང་གི་སྒོ་ནས་དབྱེ་
བའོ། །དང་པོ་ནི། དེ་ལྟའི་ལམ་ལ་སློབ་པའི་གང་ཟག་ནི། །ཐུན་མོང་དབང་དྲུག་ཙམ་ཐོབ་སློབ་མ་སྟེ། །དབང་བཞི་རྫོགས་པར་ཐོབ་པ་སློབ་དཔོན་ནོ།། ༈ །གཉིས་པ་སྤྱོད་པའི་སྒོ་ནས་དབྱེ་བ་ནི། ཕྱི་ལ་གཞོལ་བ་མངོན་རྟོགས་བཅུ་གཅིག་པོ། །ལེགས་
པར་ཤེས་ནས་རང་གཞན་དོན་དུ་བསྒྲུབ། །ནང་ལ་གཞོལ་བ་མཆོག་གི་མངོན་རྟོགས་དང་། །དམ་ཚིག་ཙམ་ལ་སློབ་བར་བྱེད་པ་མང་།། ༈ །གསུམ་པ་འབྲས་བུ་འགྲུབ་ཉེ་རིང་གི་སྒོ་ནས་དབྱེ་བ་ནི། ཡང་རབ་ཚེ་འདིར་འགྲུབ་ལ་བཅུད་ལེན་དང་། །རབ་
ཀྱིས་འཆི་ཁར་འགྲུབ་ལ་འདའ་ཀ་མ། །འབྲིང་གིས་བར་དོར་འགྲུབ་ལ་བར་དོའི་ལམ། །ཐ་མ་བརྒྱུད་དེ་འགྲུབ་ལ་སྨོན་ལམ་སྟེ། །འདི་དག་འགའ་ཞིག་ནང་གི་ལས་ཚོགས་དང་། །ཕལ་ཆེར་དམ་ཚིག་ནང་དུ་འདུས་པར་བཞེད།། ༈ །སྤྱི་དོན་གསུམ་པ་
དེ་ཉམས་སུ་བླངས་པ་ལས་བྱུང་བའི་འབྲས་བུའི་རྒྱུད་ལ་གཉིས་ཏེ། གནས་སྐབས་ཀྱི་འབྲས་བུ་སློབ་ལམ་ས་བཅུ་གཉིས། མཐར་ཐུག་གི་འབྲས་བུ་སངས་རྒྱས་ཀྱི་སའོ། །དང་པོ་ལ་གཉིས། སའི་རྣམ་གྲངས་གཞག་པ། སའི་མངོན་རྟོགས་ཞིབ་ཏུ་བཤད་པའོ། །དང་པོ་ནི། དེ་



རྦ
༄༅། །ལྟར་མོས་སྤྱོད་གནས་སྐབས་མཐར་ཕྱིན་ནས། །རྟོགས་དང་གྲུབ་པས་ཐོབ་པ་གཉིས་པ་སའི་མངོན་རྟོགས་ཞིབ་ཏུ་བཤད་པ་ལ་བཞི། ས་རྣམས་ཀྱི་རྒྱུ། རྟོགས་པའི་ཁྱད་པར། གྲུབ་པའི་རྟགས། མིང་དོན་ནོ། །དང་པོ་ལ་གཉིས། བརྒྱུད་
པའི་རྒྱུ་དང་། དངོས་ཀྱི་རྒྱུའོ། །དང་པོ་ནི། འགྲུབ་པའི་རྒྱུ། །ཀུན་བཟང་སྤྱོད་པ་ལོ་ཟླ་སོགས་སྤྱད་ནས། །ས་རྣམས་བསྒྲུབས་ཏེ་ཉེ་རྒྱུ་མངོན་དུ་བྱེད།། ༈ །གཉིས་པ་དངོས་རྒྱུ་ལ་གཉིས། ས་འོག་མ་རྣམས་ཀྱི་དང་། ས་བཅུ་གསུམ་པའི་དངོས་རྒྱུའོ། །དང་པོ་
ལྟ ནི༑ དེ་རྣམས་དངོས་རྒྱུ་ཡུལ་ཆེན་སོ་གཉིས་ཀྱི། །དཀྱིལ་འཁོར་རྣམ་བཞི་དབུ་མར་ཐིམ་པ་སྟེ། །ཐོག་མཐའི་ས་བཞི་ཡུལ་ཆེན་བཞི་བཞི་དང་། །བར་གྱི་ས་བརྒྱད་དེ་བཞིན་གཉིས་གཉིས་ཀྱི། །རླུང་སེམས་ཐིམ་ལས་ས་རེའི་རྟོགས་པ་སྐྱེ།། ༈ །，
གཉིས་པ་ས་བཅུ་གསུམ་པའི་དངོས་རྒྱུ་ནི། དེ་རྣམས་ཀུན་གྱི་སྟོབས་བསྡོམས་དབུ་མ་ལ། །བརྟེན་པའི་སྦས་པའི་རྩ་སྔས་གཙོ་བྱས་ཏེ། །སྤྱི་གཙུག་མཆོག་ཏུ་ཐིམ་པས་བཅུ་གསུམ་པ། །རྡོ་རྗེ་འཛིན་པའི་ཡེ་ཤེས་མངོན་དུ་འགྱུར།། ༈ །གཉིས་པ་རྟོགས་པའི་
ཁྱད་པར་ནི། རབ་དགའི་ས་ལ་ཆོས་དབྱིངས་ཀུན་འགྲོའི་ཚུལ། །བདག་མེད་རྟོགས་པ་ཚེས་པའི་ཟླ་བ་མཐོང་། །གཉིས་པ་ནས་བརྩམས་སངས་རྒྱས་ས་ཡི་བར། །ཆོས་དབྱིངས་ཟླ་བའི་ཆ་ཤས་ཇེ་གསལ་དང་། །ཆོས་ཅན་རྟོགས་པའི་ཡོན་ཏན་གོང་
འཕེལ་འགྱུར།། ༈ །གསུམ་པ་གྲུབ་པའི་རྟགས་ལ་གཉིས། ས་དང་པོའི་གྲུབ་རྟགས་དང་། ས་ལྷག་མ་རྣམས་ལ་དེས་བསྐྱེ་བའོ། །དང་པོ་ནི། རབ་དགའི་རྟོགས་པ་སྐྱེས་ལས་གྲུབ་པའི་རྟགས། །ཏིང་འཛིན་བརྒྱ་ཐོབ་དེ་ལ་སྙོམས་པར་འཇུག །སངས་རྒྱས་
475
ལྗོན་ཆུང་



བརྒྱ་མཐོང་དེ་ཡི་བྱིན་རླབས་རིག །ཞིང་བརྒྱར་འགྲོ་ཞིང་འཇིག་རྟེན་ཁམས་བརྒྱ་བསྒྲལ། །དེ་བརྒྱ་སྣང་བྱེད་འགྲོ་བརྒྱ་སྨིན་པར་བྱེད། །བསྐལ་པ་བརྒྱར་གནས་སྔོན་དང་ཕྱི་མཐར་འཇུག །ཆོས་བརྒྱ་འགྱེད་ཅིང་ལུས་བརྒྱ་སྟོན་པ་དང་། ལུས་རེའང་
བྱང་ཆུབ་སེམས་དཔའ་བརྒྱ་ཕྲག་རེའི། །འཁོར་གྱིས་ཀུན་ནས་ཡོངས་སུ་བསྐོར་བ་སྟེ། །རབ་དགའི་ས་ལ་གནས་པའི་བྱང་སེམས་ཀྱིས། །དུས་གཅིག་ཉིད་ལ་ཡོན་ཏན་དེ་དག་ཐོབ།། ༈ །གཉིས་པ་ས་ལྷག་མ་རྣམས་ལ་དེས་བསྒྲེ་བ་ནི། གཉིས་པ་ནས་
བརྩམས་བཅུ་གཉིས་བར་དག་ལ། །སྟོང་དང་འབུམ་དང་བྱེ་བ་ཕྲག་བརྒྱ་སྟོང་། །བྱེ་བ་འབུམ་དང་བྱེ་བ་ཕྲག་ཁྲིག་འབུམ། །འཇིག་རྟེན་ཁམས་འབུམ་རྡུལ་སྙེད་དེ་བཞིན་དུ། །གྲངས་མེད་འབུམ་ཕྲག་བཅུ་ཡི་རྡུལ་སྙེད་དང་
། །ཐུབ་པའི་ཞིང་ཁམས་
འབྱམས་ཀླས་རྡུལ་གྱི་གྲངས། །དེས་ཀྱང་དཔེ་བྱར་མི་ནུས་ཡོན་ཏན་དང་། །དེ་བས་ཀྱང་ནི་གྱ་ནོམ་ཡོན་ཏན་ཐོབ། ༈ །བཞི་པ་མིང་དོན་ལ་གཉིས། ཐུན་མོང་མ་ཡིན་པའི་མིང་གིས་མདོར་བསྟན་པ་དང་། དེ་ཉིད་ཐུན་མོང་བའི་མིང་དང་སྦྱར་ཏེ་རྒྱས་པར་བཤད་
པའོ། །དང་པོ་ལ་གཉིས། ཕྱིའི་ཡུལ་གྱི་དབྱེ་བ་དང་། དེ་ཉིད་ནང་ལ་སྦྱར་བའོ། །དང་པོ་ནི། དེ་ལྟའི་ས་ལ་གནས་སོགས་བརྡ་མཛད་པ། །ཕྱི་རོལ་ཡུལ་ཆེན་སུམ་ཅུ་རྩ་གཉིས་ན། །བདག་རྒྱུད་བྱིན་རློབ་སྤྲུལ་པའི་སྐུ་རྣམས་བཞུགས།། ༈ །གཉིས་པ་དེ་ཉིད་
ནང་ལ་སྦྱར་བ་ནི། དེ་བཞིན་ནང་ནའང་སོ་གཉིས་ཡུལ་ཚང་ཞིང་། །གང་དེའི་རླུང་སེམས་ཐིམ་པས་ས་རེ་རེའི། །རྟོགས་པ་སྐྱེས་པ་ནང་གི་རྟེན་འབྲེལ་ལས། །ཕྱི་རོལ་ཡུལ་ན་གནས་པའི་མཁའ་འགྲོ་རྣམས། །བདག་གིས་དབང་དུ་གྱུར་ལ་དེ་ལྟར་
46



སོ་དགུ་
༄༅། །བཏགས།། ༈ །གཉིས་པ་དེ་ཉིད་ཐུན་མོང་བའི་མིང་དང་སྦྱར་ཏེ་རྒྱས་པར་བཤད་པ་ལ་གཉིས། ས་བཅུ་གསུམ་པའི་མིང་དོན་དང༌། ས་སྤྱིའི་མིང་དོན་ནོ། །དང་པོ་ནི། གནས་སོགས་དེ་དག་རབ་དགའ་དྲི་མ་མེད། །འོད་བྱེད་འོད་འཕྲོ་
སྦྱང་དཀའ་མངོན་དུ་གྱུར། །རིང་དུ་སོང་དང་མི་གཡོ་ལེགས་པའི་བློ། །ཆོས་ཀྱི་སྤྲིན་དང་དཔེ་མེད་ཡེ་ཤེས་ཆེ། །རྡོ་རྗེའི་ས་སྟེ་དེ་རྣམས་གཉིས་པ་ས་སྤྱིའི་མིང་དོན་ནི། ཡོན་ཏན་གྱི། །རྟེན་དུ་གྱུར་ཕྱིར་སའམ་གནས་ཞེས་བརྗོད།། ༈ །གཉིས་པ་མཐར་
ཐུག་གི་འབྲས་བུ་ལ་གཉིས། མངོན་དུ་བྱེད་པའི་ཐབས་ཉེ་རྒྱུའི་ངོ་མཚར་གྱི་ལྟས་དང་། དེ་མངོན་དུ་བྱས་པའི་འབྲས་བུའི་མཚན་ཉིད་དོ། །དང་པོ་ནི། ཉེ་རྒྱུ་ལ་བརྟེན་འབྲས་བུའི་ངོ་མཚར་ལྟས། །ས་ཆེན་གཡོ་དང་ཚར་གཅོད་རྗེས་གཟུང་དང་། །སྐུ་དང་ཡེ་ཤེས་
མངོན་དུ་གྱུར་སོགས་འབྱུང་།། ༈ །གཉིས་པ་མངོན་དུ་བྱས་པའི་འབྲས་བུའི་མཚན་ཉིད་ལ་གཉིས། སྤྱི་དང་མཐུན་པའི་འབྲས་བུའི་རྣམ་གཞག་དང་། འདི་ཉིད་དུ་གྲགས་པའི་འབྲས་བུའི་མཚན་ཉིད་དོ། །དང་པོ་ལ་གཉིས། ཐེག་པ་ཐུན་མོང་པ་ལ་གྲགས་པ་དང་། རྡོ་རྗེ་ཐེག་
པ་ལ་གྲགས་པའོ། །དང་པོ་ལ་བཞི། སྐུ་གཉིས་སུ་འདོད་པ་དང་། གསུམ་དུ་འདོད་པ་དང་། བཞིར་འདོད་པ་དང་། གསུམ་དུ་འདོད་པ་གཉིས་པའོ། །དང་པོ་ནི། དེ་ཡི་ངོ་བོ་རྣམ་གྲོལ་ཆོས་སྐུ་དང་། །རྣམ་སྨིན་བགཟུགས་སྐུ་གཉིས་སུ་ཉན་ཐོས་འདོད།། ༈ །གཉིས་
པ་གསུམ་དུ་འདོད་པ་ནི། མདོ་སྡེ་རྒྱན་ལས་ངོ་བོ་ཉིད་སྐུ་རྟེན། །དེ་ལ་བརྟེན་པ་ལོངས་སྤྲུལ་གཉིས་ཞེས་བཤད།། ༈ །གསུམ་པ་བཞིར་འདོད་པ་ལ་དངོས་དང་། འཐད་ལྡན་གྱི་འདོད་ཚུལ་གཞན་བཤད་པའོ། །དང་པོ་ནི། མངོན་རྟོགས་རྒྱན་གྱི་རྗེས་འབྲང་འགྲེལ་
ལྗོ
ན་ཆུང་
，
-
-



རྒྱུད་སྡེ་ཀུན་བཏུས་
བྱེད་འགའ། །སྤངས་རྟོགས་ཕུན་ཚོགས་རང་བཞིན་སྐྱེ་མེད་ཀྱི། །མཚན་ཉིད་ཅན་ནི་ངོ་བོ་ཉིད་ཀྱི་སྐུ། །བྱང་ཆུབ་ཕྱོགས་མཐུན་ལ་སོགས་སངས་རྒྱས་ཀྱི། །ཡོན་ཏན་བརྒྱ་དང་ཞེ་ལྔ་ཆོས་ཀྱི་སྐུ། །མཚན་དང་དཔེ་བྱད་ཀྱིས་བརྒྱན་ཐེག་ཆེན་གྱི། །ཆོས་
ཀྱི་ལོངས་སྤྱོད་གཞིར་གྱུར་ལོངས་སྤྱོད་རྫོགས། །སྲིད་པ་སྙེད་དུ་གང་ལ་གང་འདུལ་གྱིས། །འགྲོ་ལ་ཕན་མཛད་སྤྲུལ་པའི་སྐུ་ཞེས་གསུང་།། ༈ །གཉིས་པ་འཐད་ལྡན་གྱི་འདོད་ཚུལ་གཞན་བསྟན་པ་ནི། འགའ་ཞིག་ཆོས་སྐུ་མཚོན་པར་བྱེད་པའི་ཆོས། །
མཛད་པ་ཕྲིན་ལས་དང་བཅས་རྣམ་བཞི་ཞེས། །རང་ལུགས་སྐུ་གསུམ་ཉིད་དུ་བཞེད་པའང་ཡོད། །བྱམས་པའི་རྗེས་འབྲང་ཐེག་པ་བསྡུས་པ་སོགས། །གཞན་ལས་ཀྱང་ནི་གསུམ་གྱི་དྲང་ངེས་མཛད། ༈ །བཞི་པ་གསུམ་དུ་འདོད་པ་གཞན་ནི། འཇུག་
པར་སྐྱེ་འགག་ལ་སོགས་ཀུན་ཞི་བའི། །གནས་ལུགས་སྐྱོན་མེད་མངོན་གྱུར་ཆོས་ཀྱི་སྐུ། །ལོངས་སྤྱོད་རྫོགས་སྐུ་བསོད་ནམས་བརྒྱའི་མཚན་ཅན། །བྱང་སེམས་རྣམས་ཀྱི་ཆོས་ཀྱི་ལོངས་སྤྱོད་གཞི། །གང་དེའི་མཐུ་ཡིས་སྤྲུལ་པ་སྣ་ཚོགས་ལས། །
ཆོས་ཀྱི་སྒྲ་འབྱུང་སྤྲུལ་པའི་སྐུ་ཞེས་གསུང་།། ༈ །སྤྱི་དོན་གཉིས་པ་རྡོ་རྗེ་ཐེག་པར་གྲགས་པ་ལ་གསུམ། ཡན་ལག་བདུན་ལྡན་དུ་འདོད་པ་དང་། སྐུ་གསུམ་ཡན་ལག་བདུན་ལྡན་དུ་འདོད་པ་དང་། སྐུ་གཉིས་ཡན་ལག་བཅུ་ཞིར་འདོད་པའོ། །དང་པོ་ནི། སྔགས་ལས་
ལོངས་སྤྱོད་རྫོགས་དང་ཁ་སྦྱོར་དང་། །བདེ་ཆེན་རང་བཞིན་མེད་དང་སྙིང་རྗེས་གང་། །རྒྱུན་མི་འཆད་དང་འགོག་མེད་ཡན་ལག་བདུན།། ༈ །གཉིས་པ་སྐུ་གསུམ་ཡན་ལག་བདུན་ལྡན་དུ་འདོད་པ་ནི། དེ་ཡི་རང་བཞིན་མེད་པ་ཆོས་སྐུ་དང་། །ཐོག་མཐའི་
478



༄༅། །གསུམ་གསུམ་ལོངས་སྤྲུལ་ཡན་ལག་གོ། ༈ །གསུམ་པ་སྐུ་གཉིས་ཡན་ལག་བཅུ་བཞིར་འདོད་པ་ལ་གཉིས། སྐུ་གཉིས་སུ་དབྱེ་བ་དང་། ཡན་ལག་བཅུ་བཞིར་དབྱེ་བའོ། །དང་པོ་ནི། སྟོབས་དང་མི་འཇིགས་མ་འདྲེས་ཆོས་བཅས་
པའི༑ །བྲལ་འབྲས་སུམ་ཅུ་གཉིས་ལྡན་དོན་དམ་སྐུ། །རྣམ་སྨིན་འབྲས་བུ་མཚན་བཟང་སོ་གཉིས་ཀྱིས། །ལེགས་པར་བརྒྱན་པ་ཀུན་རྫོབ་བརྡ་ཡི་སྐུ།། ༈ །གཉིས་པ་ཡན་ལག་བཅུ་བཞིར་དབྱེ་བ་ནི། སྤྲོས་པ་ཀུན་བྲལ་ཆོས་ཀྱི་ལོངས་སྤྱོད་གཞི། །ཤེས་
རྒྱུ རབ་སྙིང་རྗེ་ཁ་སྦྱོར་ཟག་མེད་བདེ། །འགྲོ་དོན་གཞིར་གྱུར་ཕྲིན་ལས་རྒྱུན་མི་འཆད། །ཐུགས་རྗེས་མི་སྐྱོ་དང་པོའི་ཡན་ལག་བདུན། །ཞལ་ཕྱག་རང་བཞིན་མེད་དང་འོག་མིན་བཞུགས། །ཞལ་སྦྱོར་བརྡོ་དང་དེས་མཚོན་བདེ་ཆེན་བརྡ། །མཆོག་དམན་
ཙྪཱ དོན་མཛད་གང་དེ་རྒྱུན་མི་འཆད། །གདུལ་བྱ་འགག་མེད་ཕྱི་མའི་ཡན་ལག་བདུན།། ༈ །སྤྱི་དོན་གཉིས་པ་རྒྱུད་འདི་ཉིད་དུ་གྲགས་པའི་སྐུའི་རྣམ་གཞག་ལ་གསུམ། བཤད་གཞི་སྐུ་བཞི་དང་། འཆད་བྱེད་ཡན་ལག་ལྔ་དང་། སྐུ་དང་ཡན་ལག་བསྲེ་བའོ། །དང་པོ་
ནི༑ རྡོ་རྗེ་སེམས་དཔའ་སེམས་དཔའ་ཆེན་པོ་དང་། །དམ་ཚིག་སེམས་དཔའ་སྙིང་པོ་ཀྱི་རྡོ་རྗེ། །རིམ་བཞིན་ཆོས་ལོངས་སྤྲུལ་པ་ངོ་བོ་ཉིད། །སྐུ་གསུང་ཐུགས་དང་སྙིང་པོ་རྡོ་རྗེ་བཞི། ༈ །གཉིས་པ་འཆད་བྱེད་ཡན་ལག་ལྔ་ནི། གནས་ཡོངས་གྱུར་དང་ཡེ་
ཤེས་སྐུ། །མི་གནས་མྱ་ངན་འདས་ཉིད་དང་། །གཉིས་སུ་མེད་པ་ཉིད་དང་ནི། །མཛད་པ་རྒྱུན་མི་འཆད་པར་འདུས། །ཞེས་པ་ལྟར་ལྔ་ལས། དང་པོ་ལ་བཞི། ཕུང་པོ་ལྔ་དང་། རྟེན་དཀྱིལ་འཁོར་བཞི་དང་། ལུས་ངག་ཡིད་གསུམ་དང་། ཐམས་ཅད་ཀྱི་བྱེད་པ་པོ་ཡིད་གནས་
479
ཚ



གྱུར་པའོ། །དང་པོ་ནི། གཟུགས་སོགས་ཕུང་པོ་གནས་གྱུར་རིགས་ལྔ་དང་། །དེ་བཞིན་ཉོན་མོངས་གནས་གྱུར་ཡེ་ཤེས་ལྔ།། ༈ །གཉིས་པ་རྟེན་དཀྱིལ་འཁོར་བཞི་གནས་གྱུར་པ་ནི། དཀྱིལ་འཁོར་རྣམ་བཞི་སྐུ་བཞི་གསུམ་པ་ལུས་ངག་ཡིད་གསུམ་གནས་གྱུར་
པ་ནི། ལུས་ངག་ཡིད། །ཆོས་ལོངས་སྤྲུལ་པ་ཡང་ན་ཐོག་མཐའ་བཟློག། ༈ །བཞི་པ་ཡིད་གནས་གྱུར་པ་ནི། ཀུན་གཞིའི་ཆོས་ཉིད་ཆོས་དབྱིངས་ཡེ་ཤེས་འགྱུར། །ཀུན་གཞི་ཉིད་ནི་མེ་ལོང་ལྟ་བུ་སྟེ། །ཉོན་ཡིད་མཉམ་ཉིད་ཡིད་ནི་སོ་སོར་རྟོག །སྒོ་
ལྔའི་རྣམ་ཤེས་བྱ་བ་ནན་ཏན་ནོ།། ༈ །གཉིས་པ་ཡེ་ཤེས་ཀྱི་སྐུ་ལ་བཞི། སྐུ་མེད་པ་མ་ཡིན་པ། སྐུ་བེམས་པོ་མ་ཡིན་པ། ཡེ་ཤེས་ལྔའི་སྐུའི་མཚན་ཉིད། སྐུ་གསུམ་མམ་བཞིས་ཡེ་ཤེས་ལྔ་བསྡུས་ཚུལ་ལོ། །དང་པོ་ནི། ལུས་གནས་གྱུར་པ་མཚན་དཔེས་བརྒྱན་པའི་
སྐུ༑ །བརྙེས་ནས་ཡོན་ཏན་ཕྲིན་ལས་རྟེན་གྱུར་ཕྱིར། །རྒྱལ་རྣམས་ཡེ་ཤེས་སྐུ་དང་ལྡན་པ་ཡིན།། ༈ །གཉིས་པ་སྐུ་བེམས་པོ་མ་ཡིན་པ་ནི། ལམ་གྱི་སྐབས་སུ་ལུས་ངག་ལས་ཀུན་གྱི། །སྔོན་དུ་སེམས་འགྲོ་སེམས་ཀྱིས་དབང་བྱས་ཕྱིར། །འབྲས་དུས་
སྐུ་ཉིད་ཡེ་ཤེས་ཆེས་དབང་མཛད། །དེ་བས་སྐུ་དང་ཡེ་ཤེས་དབྱེར་མེད་པའི། །མཚན་ཉིད་ཅན་དུ་འགྱུར་ཕྱིར་བེམས་པོ་མིན། །མདོར་ན་བདེན་རྫུན་སྨྲོས་པ་དང་བྲལ་ཞིང་། །རྒྱུ་འབྲས་ངོ་བོས་སྟོང་ཡང་གཟུགས་བརྙན་ལྟར། །གསལ་སྣང་ཡོད་ཕྱིར་
རྣམ་མེད་མ་ཡིན་ལ། །མཚན་དཔེར་བཅས་པའི་ཡེ་ཤེས་སྐུ་ཡིན་ཕྱིར། །བེམས་དངོས་མ་ཡིན་དེ་བཞིན་ཡེ་ཤེས་ཀྱང་། །བརྗོད་དུ་མེད་ཕྱིར་བདེན་དངོས་མ་ཡིན་ནོ།། ༈ །གསུམ་པ་ཡེ་ཤེས་ལྔའི་སྐུའི་མཚན་ཉིད་ལ་གསུམ། ཡེ་ཤེས་ལྔ་སོ་སོར་བཤད་པ་
480



།དང་། དེ་རྒྱུ་གང་ལས་བྱུང་བ་དང་། དེས་སངས་རྒྱས་ཀྱིས་ཐམས་ཅད་བསྡུས་ཚུལ་ལོ། །དང་པོ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། མེ་ལོང་ཡེ་ཤེས་གཞན་གྱི་རྟེན་ཡིན་ཏེ། །ཡེ་ཤེས་གསུམ་ནི་དེ་ལ་
བརྟེན་པ་ཉིད།། ༈ །གསུམ་པ་རྒྱས་བཤད་ནི། ཡེ་ཤེས་གང་ལ་ཆོས་ཀུན་གཟུགས་བརྙན་གྱི། །ཚུལ་གྱིས་སྣང་ཕྱིར་མེ་ལོང་ལྟ་བུ་དང་། །སྤང་བྱ་ཀུན་འཇོམས་སངས་རྒྱས་སྤྲུལ་པ་སྟོན། །འཁོར་འདས་མཉམ་ཉིད་རྟོགས་ཕྱིར་མཉམ་པ་ཉིད། །ཇི་ལྟ་ཇི་
སྙེད་ཆོས་ཀུན་མ་འདྲེས་པར། །སོ་སོར་མཁྱེན་ནས་སྟོན་ཕྱིར་སོ་སོར་རྟོག །དཔག་མེད་སྤྲུལ་པས་རང་དང་གཞན་གྱི་དོན། །བསྒྲུབ་ཕྱིར་བྱ་བ་སྒྲུབ་པའི་ཡེ་ཤེས་བརྗོད། །ཡེ་ཤེས་རྣམས་དང་དབྱེར་མེད་ཆོས་དབྱིངས་ལ། །ཆོས་དབྱིངས་ཡེ་ཤེས་ཞེས་
བྱར་སྔགས་ལས་བཤད།། ༈ །གཉིས་པ་རྒྱུ་གང་ལས་བྱུང་བ་ནི། ཐོས་འཛིན་མཉམ་ཉིད་སྒོམ་དང་ཆོས་རབ་སྟོན། །སེམས་ཅན་དོན་སྒྲུབ་ཡེ་ཤེས་འབྱུང་བའིརྒྱུ།། ༈ །གསུམ་པ་དེས་སངས་རྒྱས་ཀྱི་ས་བསྡུས་པའི་ཚུལ་ནི། ཆོས་ཀྱི་དབྱིངས་དང་ཡེ་ཤེས་
རྣམ་བཞི་ཡིས། །སངས་རྒྱས་ས་ཀུན་བསྡུས་པར་མདོ་ལས་བཤད།། ༈ །བཞི་པ་སྐུ་གསུམ་མམ་བཞིས་ཡེ་ཤེས་ལྔ་བསྡུས་པ་ལ་གཉིས། དོན་དངོས་དང་། དེ་ལ་རྩོད་སྤང་ངོ༌། །དང་པོ་ལ་གཉིས། ཐུན་མོང་བའི་ལུགས་དང་། ཐུན་མོང་མ་ཡིན་པའི་ལུགས་སོ། །
ལྷོ དང་པོ་ནི། མེ་ལོང་མཉམ་ཉིད་སོར་རྟོག་ལོངས་སྤྱོད་རྫོགས། །བྱ་གྲུབ་ཡེ་ཤེས་སྤྲུལ་སྐུར་རྒྱན་ལས་གསུངས། །ཁ་ཅིག་མེ་ལོང་ཆོས་དབྱིངས་ཆོས་སྐུ་སྟེ། །མེ་ལོང་ལོངས་སྐུར་བཤད་པ་རྒྱུ་ལ་དགོངས། །སོར་རྟོག་སྤྲུལ་སྐུར་འཆད་པའང་དེ་བཞིན་



ནོ།། ༈ །གཉིས་པ་ཐུན་མོང་མ་ཡིན་པའི་ལུགས་ནི། སྔགས་གཞུང་དགོངས་པ་མེ་ལོང་ཆོས་ཀྱི་སྐུ། །མཉམ་ཉིད་སོར་རྟོག་ལོངས་སྤྱོད་རྫོགས་པའི་སྐུ། །བྱ་གྲུབ་སྤྲུལ་སྐུ་ཆོས་དབྱིངས་ངོ་བོ་ཉིད།། ༈ །གཉིས་པ་རྩོད་སྤང་ལ་གཉིས། སྒོལ་བ་དང་། ལན་
ནོ༑ །དང་པོ་ནི། གལ་ཏེ་སེམས་ནི་སྤྲོས་པ་དང་བྲལ་ལ། །ལུས་ནི་བེམས་པོ་ཡིན་ཕྱིར་དེ་གཉིས་ཀྱིས། །ཤེས་བྱ་རྟོགས་པ་རིགས་མིན་དེ་ཡི་ཕྱིར། །ཡེ་ཤེས་འཐད་མིན་ཞེ་ན་གཉིས་པ་ལན་ནི། སེམས་ཉིད་ལས། །གཞན་པའི་བེམས་པོ་ཞེས་བྱའི་ཆོས་
མེད་ཅིང་། །སེམས་ཉིད་སྒྱུ་མ་ལྟ་བུའི་ཡེ་ཤེས་སྐུ། །ངོ་བོ་སྤྲོས་དང་བྲལ་ཕྱིར་འགལ་བ་མེད།། ༈ །སྤྱི་དོན་གསུམ་པ་མི་གནས་པའི་མྱང་འདས་ལ་གསུམ། འཁོར་བ་མ་ཡིན་པ་དང་། མྱང་འདས་མ་ཡིན་པ་དང་། དེས་ན་ཟུང་དུ་འཇུག་པའོ། །དང་པོ་
ནི། ཆགས་པ་ཞེས་བྱ་སྐྱེ་བ་འཁོར་བ་དང་། །འཇིག་པ་ཞི་བ་མྱ་ངན་འདས་པའི་མཐས། །ཐབས་དང་ཤེས་རབ་གནོན་མིན་ཤེས་རབ་ཀྱིས། །སྐྱེ་འཇིག་ངོ་བོས་སྟོང་པར་རྟོགས་ཕྱིར་རོ།། ༈ །གཉིས་པ་མྱང་འདས་མ་ཡིན་པ་ནི། གལ་ཏེ་གཞན་དོན་
འབྱུང་དང་སངས་རྒྱས་ཀྱི། །ཡོན་ཏན་མེད་འགྱུར་ཞེ་ན་སྙིང་རྗེ་ཡིས། །ཞི་བ་མྱ་ངན་འདས་པའི་མཐའ་མནན་ཕྱིར། །སེམས་ཅན་དོན་དང་སངས་རྒྱས་ཡོན་ཏན་འབྱུང་། །སྤྲོས་དང་བཅས་འགྱུར་ཞེ་ན་ཤེས་རབ་ཀྱིས། །འཁོར་བའི་མཐའ་ཀུན་མནན་
ཕྱིར་སྤྲོས་ལས་གྲོལ།། ༈ །གསུམ་པ་དེས་ན་ཟུང་དུ་འཇུག་པ་ནི། དེ་ལྟར་སྙིང་རྗེས་འཇིག་པ་མྱང་འདས་དང་། །ཤེས་རབ་ཆེན་པོས་ཆགས་པ་འཁོར་བ་སྟེ། །སྲིད་ཞི་གཉིས་ཀའི་མཐའ་ལ་མི་གནས་པ། །འདི་ནི་ཟུང་དུ་འཇུག་ཕྱིར་སོ་སོར་
482



༄༅། །མེད།། ༈ །སྤྱི་དོན་བཞི་པ་གཉིས་སུ་མེད་པ་ནི། དེ་ལྟར་སྲིད་ཞི་མཉམ་ཉིད་རྟོགས་པའི་ཕྱིར། །རྟོགས་དང་རྟོགས་བྱ་དང་བྲལ་མཉམ་ཉིད་དེ། །ཆོས་སྐུའི་མཚན་ཉིད་ཉི་ཤུ་རྩ་དྲུག་གིས། །བསྡུས་ནས་གསུངས་ཀྱང་མཚན་
ཉིད་ཀུན་གྱི་གཙོ། །མཁའ་མཉམ་རྣམ་རྟོག་ལས་གྲོལ་གཉིས་མེད་དོ།། ༈ །ལྔ་པ་མཛད་པ་རྒྱུན་མི་འཆད་པ་ནི། དེ་ལྟར་སྙིང་རྗེས་འཁོར་བ་མི་གཏོང་ཕྱིར། །ནམ་ཡང་མཛད་པ་རྒྱུན་ཆད་མི་མངའ་སྟེ། །ཆོས་སྐུ་མཛད་པའི་རྒྱུ་ཡིན་ལོངས་སྐུ་ནི། །ས་
བཅུའི་བྱང་སེམས་དོན་མཛད་སྤྲུལ་པའི་སྐུ། །མཆོག་གིས་གྲུབ་པའི་ས་ལ་གནས་པ་དང་། །སྤྲུལ་པ་འབྲིང་གིས་ཉན་རང་ལ་སོགས་པ། །ཐ་མས་གང་ལ་ཅི་འདུལ་དེ་ལ་དེའི། །རྣམ་འཕྲུལ་སྣ་ཚོགས་བསྟན་ནས་འགྲོ་དོན་མཛད།། ༈ །སྤྱི་དོན་གསུམ་པ་སྐུ་
དང་ཡན་ལག་བསྲེ་བ་ནི། དེ་ལྟ་རང་བཞིན་རྣམ་དག་རྒྱུ་ཡི་ཆོས། །སྦྱོང་བྱེད་ཐབས་ཀྱིས་ལེགས་པར་སྦྱངས་པ་ལས། །སྐྱོན་བྲལ་འབྲས་བུའི་ཆོས་སུ་གནས་གྱུར་པ། །དེ་ཉིད་སྐུ་སྟེ་སྐུ་ཉིད་ཡེ་ཤེས་ལྔ། །སྙིང་རྗེས་ཞི་ལ་མི་གནས་གཟུགས་སྐུ་གཉིས། །
ཤེས་པས་སྲིད་ལ་མི་གནས་ངོ་བོ་ཉིད། །རྟོགས་དང་རྟོགས་བྱ་གཉིས་མེད་ཆོས་ཀྱི་སྐུ། །དེ་བཞིན་ཡེ་ཤེས་ཆོས་སྐུ་མཛད་པའི་རྒྱུ། །ལོངས་སྤྱོད་རྫོགས་པའི་སྐུ་ནི་མཛད་པ་པོ། །སྤྲུལ་པའི་སྐུ་ནི་མཛད་པའི་ཚུལ་ཡིན་ལ། །ངོ་བོ་ཉིད་སྐུ་མཛད་པའི་ངོ་བོ་
སྟེ༑ །མཛད་པ་པོ་ལ་སྐྱོ་དུབ་མི་མངའ་ཞིང་། །མཛད་ཡུལ་འགྲོ་ལ་མུ་མཐའ་མེད་པའི་ཕྱིར། །མཛད་དུས་ནམ་མཁའ་གནས་པ་དེ་སྲིད་དུ། །མཛད་ཚུལ་དུ་མས་འགྲོ་དོན་རྟག་མཛད་དེ། །སྐུ་ཡི་རྣམ་འཕྲུལ་སྟོན་པ་ལྷ་དབང་བཞིན། །གསུང་གིས་
483



གདམས་ངག་འདོམས་པ་ལྷ་ཡི་རྔ། །མཁྱེན་བརྩེའི་སྤྲིན་ལས་འདོད་དགུའི་ཆར་ཆེན་འབེབས། །ཚངས་བཞིན་གྲངས་མེད་སྤྲུལ་པས་འགྲོ་དོན་མཛད། །ཡེ་ཤེས་སྣང་བ་ཉི་མའི་འོད་ལྟར་སྤྲོ། །དགོས་འདོད་འབྱུང་བ་མི་རྟོག་ནོར་བུའི་ཐུགས། །གསུང་
དབྱངས་སྒྲ་སྙན་ལྟ་བུས་དམ་ཆོས་སྟོན། །མཁའ་ཁྱབ་སྐུ་ནི་འདུས་བྱས་གཟུགས་དང་བྲལ། །ཐུགས་རྗེའི་ས་འཛིན་འགྲོ་བའི་དགེ་ལེགས་གཞི། །རྟག་པར་འབྱུང་བ་རྒྱལ་བའི་ཕྲིན་ལས་སོ།། ༈ །།སྭསྟི་པྲ་ཛཱ་བྷྱ དུས་གསུམ་རྒྱལ་བ་ཀུན་གྱི་
ཉེ་ལམ་མཆོག །རྒྱུད་གསུམ་གསང་བ་སྟོན་མཛད་བླ་མ་རྗེའི། །གསང་གསུམ་ཡོན་ཏན་ཡིད་ལ་དྲན་པའི་བློས། །སྒོ་གསུམ་དྭང་བས་སླར་ཡང་ཕྱག་བགྱིའོ། །ཨེ་མ་རྒྱུ་རྒྱུད་ནམ་མཁའི་ངོས་ཡངས་པོར། །རྣམ་དག་སྤྱོད་པའི་འབྱུང་བཞི་བརྩེགས་
པའི་སྟེང་། །བཀོད་ལེགས་གྲུབ་མཐའ་རྣམ་བཞིའི་གླིང་ཆེན་དབུས། །ཐེག་མཆོག་ལྷུན་པོ་རྒྱུད་སྡེའི་བང་རིམ་ཅན། །སྨིན་བྱེད་མངོན་རྟོགས་གསེར་རིའི་ཕྲེང་མཛེས་དང་། །མཐའ་བྲལ་ལྟ་བའི་རྒྱ་མཚོས་ལེགས་འཁྱུད་དེར། །བསྐྱེད་རྫོགས་ཉི་ཟླའི་
འོད་ཆགས་འཆི་མེད་གྲོང་། །གཉིས་མེད་སྤྱོད་པའི་ཁང་མཛེས་དྲྭ་མིག་ཅན། །གང་དེར་ཉེ་རྒྱུའི་བདེ་ལ་རྣམ་རོལ་བའི། །ཐུན་མོང་དམ་ཚིག་དང་བཅས་འདོད་ལྷ་དང་། །ས་ལམ་འབྲས་བུའི་གཟུགས་ཁམས་རིམ་བརྩེགས་སྟེང་། །ཕྲིན་ལས་སྐྱེ་མཆེད་
མུ་བཞིའི་བླ་ཁབ་ཅན། །དེ་ལྟའི་བརྟན་གཡོ་ཀུན་ཁྱབ་ཀྱི་རྡོ་རྗེའི། །གཞི་ལམ་འབྲས་བུའི་ངོ་མཚར་ལྟད་མོ་ནི། །བལྟ་འདོད་རྣམ་དཔྱོད་གསལ་ལྡན་འགའ་ཡོད་ན། །ལེགས་བཤད་འཕྲུལ་གྱི་མེ་ལོང་འདི་ལྟོས་ཤིག །གང་འདི་སྡེ་སྣོད་ཀུན་གྱི་ལྡེ་མིག་
484



རྦ
ཞེ་གསུམ་བྱོན།
༄༅། །སྟེ། །སྔགས་གཞུང་རྒྱ་མཚོར་འཇུག་པའི་གྲུ་ཆེན་ཡིན། །སྙན་བརྒྱུད་ཀུན་གྱི་ཟབ་གནད་འདི་ན་ཡོད། །དེ་ཕྱིར་ཡོངས་རྫོགས་བསྟན་པའི་གླེགས་བམ་ཡིན། །མང་ཐོས་རྣམ་དཔྱོད་ལག་པའི་འཕྲུལ་འཁོར་གྱིས། །འདོད་
དགུའི་དཔག་བསམ་རིན་ཆེན་ལྗོན་ཤིང་ལས། །མགྱོགས་པར་བཏུས་པའི་ལེགས་བཤད་མེ་ཏོག་ཕྲེང་། །འདྲེན་མཆོག་བླ་མའི་དབུ་ལ་མཆོད་པར་དབུལ། །བདག་གིས་འདིར་འབད་འདི་ལ་ཉེས་པའི་ཆ། །བདག་ཉིད་ཆེན་པོ་རྣམས་ཀྱིས་གཟིགས་གྱུར་
ན༑ །བདག་ལ་བརྩེ་བའི་ཐུགས་ཀྱིས་བཟོད་མཛོད་དེ། །བདག་མེད་རྟོགས་པའི་ཤེས་རབ་སྩལ་དུ་གསོལ། །ལེགས་པར་བཤད་པའི་དགེ་དང་དགེ་གཞན་བཅས། །ལེགས་ཚོགས་བསགས་པ་གང་དེས་བདག་གཞན་ཀུན། །ལེགས་པའི་མཆོག་གྱུར་
རྒྱལ་བའི་སྐུ་ཐོབ་ནས། །ལེགས་བཤད་འབྱུང་གནས་ཐུབ་བསྟན་རྒྱས་བྱེད་ཤོག །ཚེ་རབས་ཀུན་ཏུ་རྒྱལ་བ་སྲས་བཅས་དང་། །ཁྱད་པར་རྣལ་འབྱོར་དབང་ཕྱུག་ས་སྐྱ་པ། །བརྒྱུད་པར་བཅས་པའི་གསུང་གི་མཛོད་འཛིན་ཞིང་། །རྣམ་དཀར་ཕྲིན་ལས་ཙི
རྟག་ཏུ་སྐྱོང་བར་ཤོག །ཅེས་རྗེ་བཙུན་རིན་པོ་ཆེ་གྲགས་པ་རྒྱལ་མཚན་གྱི་ཞལ་སྔ་ནས་མཛད་པའི་མངོན་པར་རྟོགས་པ་རིན་པོ་ཆེའི་ལྗོན་ཤིང་ཞེས་བྱ་བའི་བསྟན་བཅོས་ཆེན་པོའི་གསལ་བྱེད་གོང་མའི་དགོངས་རྒྱན་ཞེས་བྱ་བ་སྔར་བྱས་ཟིན་པ་ལས་སླར་ཡང་
ལྟ དེ་གཉིས་ཀའི་ཚིག་དོན་གྱི་ཆ་ཧ་ཅང་མ་སྤྲོས་ཤིང་། ཤིན་ཏུ བསྡུས་པ་མ་ཡིན་པར་སྐབས་སུ་བབ་པའི་ངག་གིས་ལེགས་པར་བཤད་པ། ལྗོན་ཤིང་མཛེས་པར་བྱེད་པའི་རྒྱན་ཞེས་བྱ་བ་འདི་ནི། འཛམ་གླིང་བསྟན་པའི་མངའ་བདག་རྗེ་བཙུན་ས་སྐྱ་པ་ཡབ་
ལྗོན་ཆུང་



སྲས་ཀྱི་གསུང་རབ་རིན་པོ་ཆེ་རྣམས་སྒོ་དུ་མ་ནས་དར་ཞིང་རྒྱས་པར་བྱ་བའི་སླད་དུ། ཁྱབ་བདག་འཁོར་ལོའི་མགོན་པོ་དང་དབྱེར་མ་མཆིས་པ་འདྲེན་མཆོག་ཆོས་ཀྱི་རྒྱལ་པོ་རཏྟ་ཝནྡྷའི་ཞལ་སྔ་ནས་གཙོ་བོར་སྨོས་པའི་ཆོས་བཞིན་དུ་སྤྱོད་པའི་ཡོངས་འཛིན་
དམ་པ་རྣམས་ཀྱི་བཀའ་དྲིན་གྱིས་ལེགས་པར་བསྐྱངས་པས། ཆོས་འདིའི་རིགས་སུ་སྐྱེས་པ་ཀྱའི་དགེ་སློང་རྒྱུད་གསུམ་སྨྲ་བ་དཀོན་མཆོག་ལྷུན་གྲུབ་ཀྱིས་རང་ལོ་བཞི་བཅུ་རྩ་ལྔ་ལོན་པ་ལྕགས་མོ་གླང་གི་ལོ་ཁྲུམས་ཀྱི་ཟླ་བའི་ཉེར་ལྔའི་ཉིན་རྒྱལ་དང་ཕུར་
བུ་འཛོམ་པའི་འགྲུབ་སྦྱོར་བཟང་པོ་ལ། ཡོན་ཏན་རིན་པོ་ཆེ་དུ་མའི་འབྱུང་གནས་དཔལ་ཨེ་ཝཾ་ཆོས་ལྡན་གྱི་གཙུག་ལག་ཁང་དུ་སྦྱར་བའི་སྐུལ་བ་པོ་དང་ཡི་གེའི་ལྷན་ཅིག་བྱེད་པ་པོ་ནི། བཀའ་བཅུ་འཛིན་པ་མགོན་པོ་རིན་ཆེན་དཔལ་བཟང་ཞེས་བྱ་བ་གུས་
པས་བགྱིས་ཏེ་ལེགས་པར་གྲུབ་པའོ།། །།ཤུ་བྷཾ་མསྟུ་སརྦ་ཛ་ག་ཏཾ།། །།ཐ་དད་གནས་འགྱུར་རང་བཞིན་གཅིག་ལྡན་པའི། །རྒྱུད་གསུམ་བསིལ་ཟེར་འབར་བའི་བསྟན་བཅོས་ཆེའི། །མངོན་རྟོགས་རིན་ཆེན་ལྗོན་ཤིང་གསལ་བྱེད་འདི། །ས་གཞུང་སྤྲུག་མའི་ཚུལ་དུ་སླར་
ཡང་བསྡེབས། །ས་སྐྱའི་རིང་ལུགས་འཛིན་པའི་བློ་ལྡན་དག །ནོར་བུ་དོར་ནས་འཆིང་བུ་མི་ལེན་པར། །བསྲེགས་བཅད་བདར་བའི་གསེར་བཞིན་ལམ་སྲོལ་འདི། །རྒྱས་པར་མཛོད་ཅེས་བདག་ནི་ཐལ་མོ་སྦྱར། །དེ་སྐད་སྨྲ་བ་ཚུལ་ལུགས་འདི་ཉིད་ལ། །ངེས་ཤེས་རིན་ཆེན་སྒྲོན་མེ་
སྙིང་དུ་གསལ། །བཤད་སྒྲུབ་ནམ་མཁའི་གུང་ལ་རེག་འདོད་པའི། །ཆོས་འདིའི་རིགས་སྐྱེས་བློ་གཏེར་དབང་པོ་ལགས། །རྗེ་བཙུན་ས་སྐྱ་པ་ཡབ་སྲས་བརྒྱུད་པ་དང་བཅས་པའི་དགོངས་པ་ཡོངས་སུ་རྫོགས་པར་གྱུར་ཅིག། སརྦ་མངྒ་ལཾ།། །།
486



༄༅། །རྒྱུད་སྡེ་སྤྱིའི་རྣམ་གཞག་དང་རྒྱུད་ཀྱི་མངོན་པར་རྟོགས་པའི་སྟོང་ཐུན་ས་བཅད་བཞུགས་སོ།།
487
གཅིག་སྟོང་ཐུན་



རྒྱུད་སྡེ་ཀུན་བཏུས་
༄༅། །བླ་མ་རྗེ་བཙུན་བཅོམ་ལྡན་འདས་དཔལ་ཀྱེའི་རྡོ་རྗེ་ཧེ་རུ་ཀ་ལ་ཕྱག་འཚལ་ལོ། །རྗེ་བཙུན་རྣལ་འབྱོར་གྱི་དབང་ཕྱུག་ཆེན་པོ་དཔལ་ལྡན་བིརླ་པ་ལ་ཕྱག་འཚལ་ལོ། །སངས་རྒྱས་ཀྱི་
ཆོས་ཐམས་ཅད་ཀྱི་གསུང་གི་དོན་ཀྱེའི་རྡོ་རྗེ་རྩ་བ་དང་བཤད་པའི་རྒྱུད་ཀྱི་སྟེང་དུ་བླ་མ་རྣམས་ཀྱིས་གསུངས་པའི་གསུང་གི་བསྡུས་པའི་དོན་བྲི་བར་བྱའོ། །དེ་ལ་བཞི། རྒྱུད་སྡེ་སྤྱིའི་རྣམ་པར་གཞག་པ་
དང་༑ རྒྱུད་ཀྱི་མཚན་གྱི་དོན་དང་། རྒྱུད་བཤད་ཐབས་ཀྱི་མན་ངག་དང་། རྒྱུད་ཀྱི་མངོན་པར་རྟོགས་པའོ། །དང་པོ་ལ་གཉིས་ཏེ། དམིགས་པར་བྱ་བའི་ཡུལ་ལམ་ཐོབ་པར་བྱ་བའི་འབྲས་བུའི་རྣམ་གཞག་
དང་༑ དེ་ཐོབ་པར་བྱེད་པའི་ལམ་གྱི་རྣམ་པར་གཞག་པ་དབྱེ་བ་དང་བཅས་པའོ། །དང་པོ་ལ་གཉིས། སངས་རྒྱས་ཀྱི་མཚན་ཉིད་དང་། དེ་གཅིག་ཁོ་ནར་བསྒྲུབ་པའོ། །དང་པོ་ལ་གསུམ། དངོས་པོའི་
488



རྡ། ༄༅། །གནས་ལུགས་ཕྱིན་ཅི་མ་ལོག་པར་རྟོགས་པ། ཟག་པ་མེད་པའི་བདེ་བ་ཕུན་སུམ་ཚོགས་པ་དང་ལྡན་པ་དང་། སྒྲིབ་པའི་དྲི་མ་མ་ལུས་པ་སྤངས་པའོ། །གཅིག་ཏུ་བསྒྲུབ་པ་ལ་གཉིས། གཅིག་ཏུ་ངེས་པའི་འཐད་པ་
དང༌། དེ་ལ་རྩོད་པ་སྤང་བའོ། །དེ་ལ་གཉིས། གྲུབ་མཐའ་དུ་མ་ཡོད་པའི་སྐྱོན་སྤང་བ་དང་། ཐེག་པ་གསུམ་གསུངས་པའི་རྩོད་པ་སྤང་བའོ། །སྤྱི་དོན་གཉིས་པ་དེ་ཐོབ་པར་བྱེད་པའི་ལམ་གྱི་རྣམ་པར་གཞག་པ་ལ་ལྔ། ལམ་རང་གི་ངོ་བོ་གང་ཡིན་པ་
དང་༑ ལམ་དེའི་རབ་ཏུ་དབྱེ་བ་དང་། དབྱེ་བ་སོ་སོའི་མཚན་ཉིད་དང་། ཕ་རོལ་ཏུ་ཕྱིན་པའི་ཐེག་པ་ལས་གསང་སྔགས་ཀྱི་ཐེག་པ་ཁྱད་པར་འཕགས་པའི་ཚུལ་དང་། གསང་སྔགས་ཀྱི་ཐེག་པ་བྱེ་བྲག་ཏུ་གཏན་ལ་དབབ་པའོ། །དང་པོ་ལ་
གཉིས། ལམ་གྱི་མཚན་ཉིད་དང་། དེའི་དབྱེ་བའོ། །འདི་ལ་གཉིས། ལམ་ཐུན་མོང་བ་དང་། ཐུན་མོང་མ་ཡིན་པའོ། །དང་པོ་ལ་གསུམ་སྟེ། ངན་འགྲོ་ཉིད་སྐྱེད་པར་བྱེད་པ་དང་། བདེ་འགྲོ་ཙམ་ཐོབ་པར་བྱེད་པ་དང་། ཐར་པ་ཙམ་ཐོབ་པར་བྱེད་
པའི་ལམ་མོ། །གཉིས་པ་ཐུན་མོང་མ་ཡིན་པ་ལ་གཉིས་ཏེ། ལམ་ཐུན་མོང་བ་བསྟན་པའི་དགོས་པ་དང་། ཐེག་པ་ཐུན་མོང་མ་ཡིན་པའི་མཚན་ཉིད་དོ། །དང་པོ་ལ་གསུམ་སྟེ། ཐེག་པ་ཆེན་པོ་བས་སེམས་ཅན་གྱི་ཁམས་སྣ་ཚོགས་རྗེས་སུ་བཀྲི་བའི་
ཐབས་ཤེས་པ་དང་། ལམ་མཐུན་པ་དང་མི་མཐུན་པ་ཤེས་པས་ལམ་ལ་སོམ་ཉི་སེལ་བ་དང་
། ལམ་ཐུན་མོང་བ་ཙམ་ཡང་རྒྱུད་ལ་མ་སྐྱེས་པར་ཐེག་པ་ཆེན་པོར་རློམ་པ་དགག་པའོ། །གཉིས་པ་ཐུན་མོང་མ་ཡིན་པའི་ལམ་གྱི་མཚན་ཉིད་ལ་གསུམ་
489



སྟེ། ཐུན་མོང་མ་ཡིན་པའི་ལམ་རང་གི་ངོ་བོ་དང་། དེ་ལམ་ཐུན་མོང་བ་རྣམས་ལས་ཁྱད་དུ་འཕགས་པའི་ཚུལ་དང་། ཁྱད་པར་དུ་འཕགས་པ་དེའི་དབྱེ་བའོ། །གཉིས་པ་ལ་བཞི་སྟེ། སྡུག་བསྔལ་སྤོང་བའི་ཐབས་ལ་ཞུགས་པས་ཁྱད་པར་དུ་འཕགས་པ་
དང་༑ འཁོར་བ་ལ་ཞེན་པ་མེད་པ་དང་། ཐར་པའི་ཐབས་སངས་རྒྱས་ཀྱི་ཐེག་པ་ལ་ཞུགས་པ་དང་། ཐར་པ་ཁོ་ན་འདོད་པ་མ་ཡིན་ཏེ། སྲིད་ཞི་མཉམ་པའི་ལམ་སྟོང་པ་དང་སྙིང་རྗེ་གཉིས་སུ་མེད་པ་སྟོན་པ་ཐེག་པ་ཆེན་པོ་ལ་ཞུགས་པས་ཁྱད་པར་དུ་
འཕགས་པའོ། །དང་པོ་ལ་གཉིས་ཏེ། ཚེ་འདིའི་སྡུག་བསྔལ་སྤོང་བ་དང་། ཕྱི་མའི་སྡུག་བསྔལ་སྤོང་བའོ། །གསུམ་པ་སངས་རྒྱས་ཀྱི་ཐེག་པ་ལ་གཉིས་ཏེ། སྐྱབས་གནས་དཀོན་མཆོག་གསུམ་འཛིན་པ་དང་། ལྟ་བ་བཀའ་རྟགས་ཀྱི་ཕྱག་རྒྱ་བཞི་
ཁས་ལེན་པའོ། །བཞི་པ་ཐེག་པ་ཆེན་པོ་ལ་ཞུགས་པ་ལ་གསུམ། སྡེ་སྣོད་དང་གྲུབ་མཐའི་དབང་དུ་བྱས་པའི་ཐེག་པ་ཆེ་ཆུང་དང་། ལམ་དང་འབྲས་བུའི་དབང་དུ་བྱས་པའི་ཐེག་པ་ཆེ་ཆུང་དུ་གཞག་པ་དང་། དེ་ལྟར་སྡེ་སྣོད་དང་ལམ་འབྲས་སོ་སོར་
གཞག་པའི་འཐད་པའོ། །སྤྱི་དོན་གསུམ་པ་ཁྱད་པར་དུ་འཕགས་པ་དེ་དབྱེ་ན་བཞི་སྟེ། ལམ་གསུམ་ལ་འབྲས་བུ་གསུམ་དུ་འདོད་པ་དང་། ལམ་གཅིག་ལ་འབྲས་བུ་གསུམ་དུ་འདོད་པ་དང་། ལམ་གཅིག་ལ་འབྲས་བུ་གཅིག་ཏུ་འདོད་པ་དང་། ལམ་
གསུམ་ལ་འབྲས་བུ་གཅིག་ཏུ་འདོད་པའོ། །གཉིས་པ་ལམ་གྱི་དབྱེ་བ་ལ་བཞི་སྟེ། དབྱེ་བའི་གཞི་དང་། དབྱེ་བའི་དོན་དང་། གྲངས་ངེས་པ་དང་། མིང་གི་དོན་ཏོ། །གཉིས་པ་ལ་གཉིས་ཏེ། ཕ་རོལ་ཏུ་ཕྱིན་པའི་ཐེག་པ་ཆེན་པོ་དང་། གསང་སྔགས་
490



༄༅། །ཀྱི་ཐེག་པ་ཆེན་པོའོ། །གསུམ་པ་ལ་གཉིས། ལམ་གཉིས་སུ་གྲངས་ངེས་པ་དང་། འབྲས་བུ་གཉིས་སུ་ངེས་པའོ། །དེ་གཉིས་ཀ་ལ་ལུང་དང་རིགས་པ་གཉིས་སོ། །སྤྱི་དོན་གསུམ་པ་དབྱེ་བ་སོ་སོའི་མཚན་ཉིད་ལ་གཉིས་
ཏེ༑ ཕ་རོལ་ཏུ་ཕྱིན་པའི་ཐེག་པ་གཏན་ལ་དབབ་པ་དང་། གསང་སྔགས་ཀྱི་ཐེག་པ་གཏན་ལ་དབབ་པའོ། །དང་པོ་ལ་བཞི་སྟེ། གང་ཞིག་འཁོར་བ་དང་མྱ་ངན་ལས་འདས་པར་གང་གིས་འགྱུར་བའི་གཞི་གཏན་ལ་དབབ་པ་དང་། གཞི་སྤངས་པས་
ལམ་དུ་བྱེད་པའི་ཚུལ་བསྟན་པ་དང་། ཕ་རོལ་ཏུ་ཕྱིན་པའི་ཐེག་པའི་ལམ་གྱི་རྣམ་པར་གཞག་པ་དང་། ལམ་དེས་འབྲས་བུ་འགྲུབ་པའི་དུས་བསྟན་པའི་ཞར་ལ་རྒྱུའི་ཐེག་པའི་གཏན་ལ་དབབ་པའོ། །དང་པོ་ལ་གཉིས་ཏེ། གཞིའི་མཚན་ཉིད་དང་
། བཞི་
# །པ་འཁོར་འདས་གཉིས་ཀྱིས་རྒྱུ་ཐུན་མོང་བར་བསྒྲུབ་པའོ། །གཞི་སྤངས་པས་ལམ་དུ་བྱེད་པའི་ཚུལ་ལ་གཉིས། ཡུལ་ལ་མི་མཐུན་པར་ལྟ་བ་དང་། དེ་སྤོང་བའི་ཚུལ་ལོ། །དེ་ལ་གཉིས། ཀུན་རྫོབ་དང་། དོན་དམ་པའི་སྒོམ་པའོ། །ལམ་གྱི་རྣམ་
གཞུག་ལ་གཉིས། ལམ་རང་གི་ངོ་བོའི་རྣམ་པར་གཞག་པ་དང་། ལམ་དེའི་མངོན་པར་རྟོགས་པ་སྐྱེ་བའི་ཚུལ་ལོ། །རྒྱུའི་ཐེག་པར་གཏན་ལ་དབབ་པ་ལ་གཉིས་ཏེ། རྒྱུ་ལས་ཡུན་རིང་དུ་འགོར་བ་དང་། རྒྱུ་ལས་ཐ་དད་པའོ། །སྤྱི་དོན་གཉིས་པ་རྡོ་རྗེ་
༼ ཐེག་པ་གཏན་ལ་དབབ་པ་ལ་བཞི་སྟེ། གཞི་མི་སྤོང་ཚུལ་དང་། གསང་སྔགས་ཀྱི་སྤྱོད་པར་རྣམ་པར་གཞག་པ་དང་། རྡོ་རྗེའི་ཐེག་པར་རྣམ་པར་གཞག་པ་དང་། དེས་འབྲས་བུ་འགྲུབ་པའི་དུས་བསྟན་པའི་ཞར་ལ་འབྲས་བུའི་ཐེག་པར་རྣམ་པར་གཞག་
41



པའོ། །དང་པོ་ལ་གསུམ་སྟེ། གཞི་མི་སྤོང་བའི་འཐད་པ་དང་། མི་སྤོང་བའི་ཐབས་སམ་ལམ་དང་། དེ་ལས་གྲུབ་པའི་ཚུལ་ལོ། །གཉིས་པ་ལ་གཉིས་ཏེ། བསྐྱེད་པ་དང་། རྫོགས་པའི་ཐབས་ལ་མཁས་པའོ། །དང་པོ་ལ་གཉིས་ཏེ། ལྷག་པའི་
ལྷའི་ཐབས་ལ་མཁས་པ་དང་། ལྷ་སོ་སོའི་ཐབས་ལ་མཁས་པའོ། །སྤྱི་དོན་བཞི་པ་ཕ་རོལ་ཏུ་ཕྱིན་པའི་ཐེག་པ་ལས་གསང་སྔགས་ཀྱི་ཐེག་པ་ཁྱད་པར་དུ་འཕགས་པའི་ཚུལ་ལ་གསུམ་སྟེ། རྟོགས་བྱའི་དོན་གཅིག་པར་བསྟན་པ་དང་། དེ་རྟོགས་བྱེད་ཀྱི་
ཐབས་བཞིས་ཁྱད་པར་དུ་འཕགས་པའི་ཚུལ་དངོས་དང་། དེ་ལ་རྩོད་པ་སྤང་པའོ། །གཉིས་པ་ལ་བཞི། རྟོགས་པའི་ལྟ་བ་ལ་མ་རྨོངས་པ་ཉིད་དང་། འབྲས་བུ་འགྲུབ་པར་བྱེད་པའི་ཐབས་མང་བ་དང་། དཀའ་བ་མེད་དེ་སྤྱོད་པ་བདེ་བས་བྱང་ཆུབ་
# བསྒྲུབ་པ་དང་། འབྲས་བུ་མྱུར་དུ་འགྲུབ་པའི་ཕྱིར་དབང་པོ་རྣོན་པོ་ཞེས་བྱ་བའོ། །གཉིས་པ་ཐབས་ལ་མཁས་པ་ལ་གཉིས་ཏེ། འབྲས་བུ་ཐུན་མོང་བ་འགྲུབ་པའི་ཐབས་མང་བ་དང་། མཆོག་སྒྲུབ་པའི་ཐབས་མང་བའོ། །འདི་ལ་གཉིས་ཏེ། དོན་ཟབ་
མོ་རྟོགས་པའི་ཐབས་དང་། ཀུན་རྫོབ་རྒྱ་ཆེ་བ་རྟོགས་པའི་ཐབས་སོ། །འདི་ལ་གཉིས་ཏེ། རྟོགས་པ་དང་། སྤྱོད་པ་རྒྱ་ཆེ་བའོ། །གསུམ་པ་རྩོད་པ་སྤང་བ་ལ་བཞི་སྟེ། དོན་གཅིག་པ་ལ་རྩོད་པ་སྤང་བ་དང་
། ཁྱད་པར་གྱི་དབྱེ་བ་བཞི་མི་རིགས་པའི་
རྩོད་པ་སྤང་བ་དང་། གསུང་རབ་བམ་སྡེ་སྣོད་གྱི་དབྱེ་བ་དང་བཀག་པའི་རྩོད་པ་སྤང་བ་དང་། གསང་སྔགས་སྤྱད་པའི་དུས་མ་ཡིན་པའི་རྩོད་པ་སྤང་བའོ། །དང་པོ་ལ་གཉིས་ཏེ། དོན་མི་མཚུངས་པ་རྒོལ་བ་དང་། མཚུངས་ན་དྲང་དོན་དུ་ཐལ་བའི་
t6t
+
-
-



།རྒོལ་བ་སྤང་བའོ། །ཁྱད་པར་བཞི་པོ་མི་རིགས་པའི་རྩོད་པ་སྤང་བ་ལ་གསུམ་སྟེ། ཁྱད་པར་བཞི་པོ་མཚུངས་པར་ཡོད་པའི་རྩོད་སྤང་དང་། མི་མཚུངས་ན་ལམ་གྲོལ་བར་ཐལ་བའི་རྩོད་སྤང་དང་། བྱ་སྤྱོད་ཀྱི་རྒྱུད་གསང་
སྔགས་མ་ཡིན་པར་ཐལ་བ་སྤང་བའོ། །དང་པོ་ལ་གཉིས། རྒོལ་བ་དགོད་པ་དང་། ལན་གདབ་པའོ། །ལམ་གོལ་བར་ཐལ་བ་སྤང་བ་ལ་གསུམ་སྟེ། མ་རྨོངས་ན་བདེན་མཐོང་དུ་འགྱུར་བ་སྤང་བ་དང་། ཐབས་མང་དཀའ་བ་མེད་པས་ལམ་ལོག་
པར་ཐལ་བ་སྤང་བ་དང་། དབང་པོ་རྣོའང་སྤྱོད་པ་རྒྱ་ཆེ་བ་མ་བསྟན་པས་ཉན་ཐོས་ཀྱི་ལམ་དང་མཚུངས་པར་རྩོད་པ་སྤང་བའོ། །ཐ་མ་གཉིས་པོ་ལའང་། རྒོལ་བ་དང་། ལམ་གཉིས་སོ། །བཞི་པ་གསང་སྔགས་སྦྱང་བའི་དུས་མ་ཡིན་པའི་རྩོད་པ་སྤང་
ཚབ་ལ་བཞི་སྟེ། སློབ་དཔོན་དང་སློབ་མ་མཚན་ཉིད་དང་ལྡན་པ་མེད་པའི་ཕྱིར་དང་། བསྲུངས་ན་ཕན་ཡོན་ཆེ་ཡང་མ་བསྲུངས་ན་ཉེས་དམིགས་ཆེ་བའི་ཕྱིར་དང་། དམ་ཚིག་མང་བས་བསྲུང་བ་དཀའ་བའི་ཕྱིར་དང་། དུས་སྙིགས་པའི་ཕྱིར་རོ་ཞེས་པའི་
རྒོལ་བ་བཟློག་པ་བཞིའོ། །སྤྱི་དོན་ལྔ་པ་གསང་སྔགས་ཀྱི་ཐེག་པ་བྱེ་བྲག་ཏུ་གཏན་ལ་དབབ་པ་ལ་གཉིས་ཏེ། རྒྱུད་སྡེའི་རབ་ཏུ་དབྱེ་བ་དང་། གསང་སྔགས་ཀྱི་ཐེག་པའི་འབྱུང་ཚུལ་རྣམ་པར་གཞག་པའོ། །དང་པོ་ལ་གསུམ་སྟེ། གསང་སྔགས་མཐའ་
དག་རྒྱུད་སྡེ་བཞིར་དབྱེ་བ་དང་། བྱེ་བྲག་ཏུ་རྣལ་འབྱོར་བླ་ན་མེད་པའི་རྒྱུད་སྡེའི་རབ་ཏུ་དབྱེ་བ་དང༌། རྒྱུད་སྡེ་རྣམས་ཀྱི་ཁྱད་བསྟན་པའོ། །དང་པོ་ལ་བཞི་སྟེ། རྒྱུད་སྡེ་བཞིར་གྲངས་ངེས་པ་དང་། གྲངས་དང་གོ་རིམ་གཉིས་ཀ་ངེས་པ་དང་། མིང་དོན་
43



རྒྱུད་སྡེ་ཀུན་བཏུས་
དང་༑ རྩོད་པ་སྤང་བའོ། །དང་པོ་ལ་གསུམ་སྟེ། ཕྱི་རོལ་མུ་སྟེགས་བྱེད་ལ་ལོག་པར་རྟོག་པའི་དབང་གིས་ལོག་པའི་སྤྱོད་པ་བཞི་ཡོད་པས་དེ་དག་རྗེས་སུ་གཟུང་པའི་ཕྱིར་བཞིར་དབྱེ་བ་དང་
། སངས་རྒྱས་པ་ཉིད་ལའང་མཚན་ཉིད་ཀྱི་ཐེག་པ་ལ་གྲུབ་
མཐའ་མི་མཐུན་པ་བཞི་ཡོད་པས་དེ་དང་ལུང་སྒོ་བསྟུན་གྱི་དབང་དུ་བྱས་ཏེ་ལྷའི་སྐྱེད་ཆོག་མི་འདྲ་བ་བཞིས་རྒྱུད་སྡེ་བཞིར་དབྱེ་བ་དང་། གསང་སྔགས་ནི་གཙོར་འདོད་ཁམས་ཀྱི་དོན་དུ་གསུངས་ན་འདོད་ཁམས་ཀྱི་སེམས་ཅན་ལ་ཆགས་པ་ཆེ་འབྲིང་བཞི་
ཡོད་པས་དེ་དག་མ་སྤངས་ཀྱང་བྱང་ཆུབ་ཀྱི་ལམ་བསྟན་པའི་ཕྱིར་བཞིར་དབྱེ་བའོ། །དང་པོ་ལ་བཞི་སྟེ། འདོད་ཆགས་ཅན་ལྷ་ཆེན་པོའི་རྗེས་སུ་འབྲང་བ་འདོད་ཆགས་ཆོས་སུ་སྨྲ་བ་དང་། ཞེ་སྡང་ཅན་ཁྱབ་འཇུག་གི་རྗེས་སུ་འབྲང་བ་འཚེ་བ་ཆོས་སུ་སྨྲ་བ་
དང་༑ གཏི་མུག་ཅན་ཚངས་པའི་རྗེས་སུ་འབྲངས་ནས་གཙང་སྦྲ་ཆོས་སུ་སྨྲ་བ་དང་། རྐྱེན་སྙོམས་པ་སྐབས་ཀྱི་སྟོབས་ཀྱིས་གསུམ་ཀའི་རྗེས་སུ་འབྲང་བའོ། །བཞི་པ་རྩོད་པ་སྤྱང་བ་ལ་གཉིས་ཏེ། གསུམ་དང་ལྔ་དང་དྲུག་ཏུ་འདོད་པ་དང་མི་འགལ་བ་
དང་༑ བཞིར་གྲངས་ངེས་པའི་འཐད་པའོ། །འདི་ལ་གསུམ་སྟེ། གང་ཟག་དང་། དབང་དང་། ལམ་མོ། །བྱེ་བྲག་ཏུ་རྣལ་འབྱོར་བླ་ན་མེད་པ་གཏན་ལ་དབབ་པ་ལ་གཉིས་ཏེ། རྣལ་འབྱོར་ཆེན་པོ་གསུམ་དུ་དབྱེ་བ་དང་། བྱེ་བྲག་ཏུ་གཉིས་སུ་མེད་
པའི་རྒྱུད་གཏན་ལ་དབབ་པའོ། །དང་པོ་ལ་གཉིས་ཏེ། གསུམ་དུ་དབྱེ་བ་དངོས་དང་
། དེའི་འཐད་པའམ་ཁྱད་པར་རོ། །དང་པོ་ལ་གསུམ། ཐབས་ཀྱི་རྒྱུད་དང་། ཤེས་རབ་ཀྱི་རྒྱུད་དང་། གཉིས་སུ་མེད་པའི་རྒྱུད་དོ། །ཁྱད་པར་ལ་གསུམ། རྗོད་
494



རྩ
ལྔ་
༄༅། །བྱེད་སྒྲའི་ཁྱད་པར། བརྗོད་བྱ་དོན་གྱི་ཁྱད་པར། ཞུ་བ་པོ་དང་གདུལ་བྱའི་ཁྱད་པར་བསྟན་པའོ། །གཉིས་པ་ལ་གསུམ། བསྐྱེད་པའི་རིམ་པའི་ཁྱད་པར་དང་། རྫོགས་པའི་རིམ་པའི་ཁྱད་པར། རྗེས་སྤྱོད་རྣམ་དག་གི་ཁྱད་
པར་རོ། །གཉིས་པ་གཉིས་སུ་མེད་པའི་རྒྱུད་གཏན་ལ་དབབ་པ་ལ་གཉིས་ཏེ། རྒྱུད་སྤྱིའི་ངེས་ཚུལ་དང་། བྱེ་བྲག་ཏུ་ཀྱེའི་རྡོ་རྗེའི་རྒྱུད་གཏན་ལ་དབབ་པའོ། །དང་པོ་ལ་བཞི། རྩ་བ་དང་བཤད་རྒྱུད་ཀྱི་ཁྱད་པར་དང་། བཞུགས་ཚུལ་དང་། མདོར་
རྒྱས་དང་། གཞུང་གི་ཚད་བརྩི་བའོ། །དང་པོ་ལ་གཉིས་ཏེ། མཚན་ཉིད་དང་། དབྱེ་བའོ། །འདི་ལ་གཉིས། རྩ་རྒྱུད་དང་། བཤད་པའི་རྒྱུད་དོ། །དང་པོ་ལ་གཉིས། རྒྱས་པ་དང་། བསྡུས་པའོ། །བཤད་རྒྱུད་ལ་གསུམ། ཐུན་མོང་
༦ དང་༑ ཐུན་མོང་མ་ཡིན་པ་དང་། བཤད་རྒྱུད་དུ་འགྲོ་བའི་ཚུལ་ལོ། །བྱེ་བྲག་ཏུ་ཀྱེའི་རྡོ་རྗེ་གཏན་ལ་དབབ་པ་ལ་བཞི་སྟེ། རྩ་བ་དང་བཤད་རྒྱུད། བཞུགས་ཚུལ་དང་། མདོར་རྒྱས་དང་། གཞུང་ཚད་དོ། །དང་པོ་ལ་གཉིས། རྩ་བའི་རྒྱུད་རྒྱས་པ་
དང་བསྡུས་པ་དང་། བཤད་རྒྱུད་ལ་ཐུན་མོང་དང་ཐུན་མོང་མ་ཡིན་པའོ། །ད་ནི་སྤྱི་དོན་གཉིས་པ་རྡོ་རྗེ་ཐེག་པའི་བྱུང་ཚུལ་རྣམ་པར་གཞག་པ་ལ་གཉིས་ཏེ། གཞན་གྱི་ལོག་རྟོག་དགག་པ་དང་། ཐེག་པ་ཆེན་པོ་ཐུན་མོང་མ་ཡིན་པའི་འདོད་ཚུལ་གཏན་ལ་
དབབ་པའོ། །དང་པོ་ལ་གཉིས་ཏེ། ཉན་ཐོས་ཀྱི་འདོད་པ་དང་། ཐེག་པ་ཆེན་པོ་ཐུན་མོང་མ་ཡིན་པའི་འདོད་པའོ། །དེ་གཉིས་ཀ་ལ་དོན་དྲུག་དྲུག་སྟེ། དུས་ཇི་སྲིད་ཅིག་ཚོགས་བསག་པ་དང་། སངས་རྒྱས་པའི་དུས་དང་། གནས་དང་། ཚུལ་
495
སྟོ
ང་ཐུན་



རྒྱུད་སྡེ་ཀུན་བཏུས་
དང་༑ མཛད་པ་དང་། མྱ་ངན་ལས་འདས་ནས་ཇི་ལྟར་གནས་པའི་ཚུལ་ལོ། །གཉིས་པ་ཐུན་མོང་མ་ཡིན་པའི་འདོད་ཚུལ་གཏན་ལ་དབབ་པ་ལ་དྲུག་སྟེ། ཡང་དག་པར་རྫོགས་པའི་སངས་རྒྱས་སངས་རྒྱས་པའི་དུས་ནམ་ཡིན་པ་དང་། གནས་གང་
ཡིན་པ་དང་། ཚུལ་ཇི་ལྟར་འཚང་རྒྱ་བ་དང་། སངས་རྒྱས་ནས་ཐེག་པ་ཆེན་པོའི་ཆོས་ཀྱི་འཁོར་ལོ་བསྐོར་ཚུལ་དང་། སྤྱིར་སངས་རྒྱས་ཀྱི་མཛད་པ་མཐའ་ཡས་པ་མཛད་པའི་ཚུལ་དང་། བྱེ་བྲག་ཏུ་མི་མཇེད་ཀྱི་འཇིག་རྟེན་གྱི་སྤྲུལ་པའི་སངས་རྒྱས་ཀྱི་
དུས་ལ་སོགས་པ་བཤད་པའོ། །གསུམ་པ་ལ་གཉིས་ཏེ། ཕྱིའི་མངོན་བྱང་ལྟར་བགྲོད་པ་དང་། ནང་གི་མངོན་བྱང་ལྟར་བགྲོད་པའོ། །དང་པོ་ལ་གཉིས་ཏེ། སྟོན་པ་འཚང་རྒྱ་བའི་ཚུལ་དང་། དེས་སྐུ་གསུམ་རོ་གཅིག་པར་འགྲུབ་པའི་ཚུལ་ལོ། །
བཞི་པ་ཆོས་ཀྱི་འཁོར་ལོ་བསྐོར་ཚུལ་ལ་གཉིས། ངེས་པའི་དོན་གྱི་སངས་རྒྱས་ཀྱིས་ཆོས་མི་འགྱུར་བའི་ཆོས་ཀྱི་འཁོར་ལོ་དང་
། སོ་སོའི་གནས་སུ་སོ་སོའི་གདུལ་བྱ་ལ་སྤྲུལ་པ་མཆོག་གིས་ཆོས་ཀྱི་འཁོར་ལོ་བསྐོར་བའི་ཚུལ་ལོ། །དང་པོ་ལ་
ལྔ༑ གནས་དང་། སྟོན་པ་དང་། འཁོར་དང་། དུས་དང༌། ཆོས་ཕུན་སུམ་ཚོགས་པའོ། །འཁོར་ལ་གཉིས། དེ་བཞིན་གཤེགས་པའི་འཁོར་དང་། བྱང་ཆུབ་སེམས་དཔའི་འཁོར་རོ། །གཉིས་པ་སྤྲུལ་པ་མཆོག་གི་ཆོས་ཀྱི་འཁོར་ལོ་ལ་
ལྔ༔ སྟོན་པ་དང་། འཁོར་དང་། དུས་དང་། གནས་དང་། ཆོས་སོ། །ལྔ་པ་མཛད་པ་མཐའ་ཡས་པ་མཛད་ཚུལ་ལ་ལྔ། མཛད་པ་པོ་དང་། མཛད་པའི་རྒྱུ་དང་
། དུས་དང་། གནས་དང་། མཛད་པའི་ཚུལ་ལོ། །དྲུག་པ་མི་མཇེད་འཇིག་རྟེན་
96



།གྱི་ཁམས་སུ་སྤྲུལ་པའི་སངས་རྒྱས་འབྱུང་བའི་དུས་ལ་ལྔ། སྤྲུལ་པའི་སྐུ་ཇི་ལྟར་བྱུང་བའི་ཚུལ་དང་། དེ་ལ་འཁོར་ཇི་ལྟར་བྱུང་བའི་ཚུལ་དང་། དེ་ལ་འཁོར་ལོ་ཇི་ལྟར་བསྐོར་བའི་ཚུལ་དང་། བཀའ་ཇི་ལྟར་བསྡུ་བ་བྱས་
པའི་ཚུལ་དང་། མི་རྣམས་ལ་ཇི་ལྟར་འཕེལ་བའི་ཚུལ་ལོ། །དང་པོ་ཇི་ལྟར་བྱུང་བའི་ཚུལ་ལ་བཞི་སྟེ། གནས་དང་། དུས་དང་། ཚུལ་ཇི་ལྟར་སངས་རྒྱས་པ་དང་། དེའི་མཛད་པའོ། །འཁོར་ཇི་ལྟར་བྱུང་བའི་ཚུལ་ལ་གཉིས། སྐལ་བ་དང་ལྡན་
པའི་འཁོར་ཇི་ལྟར་བྱུང་བ་དང་། བྱེ་བྲག་ཏུ་སྡུད་པ་པོ་ཇི་ལྟར་བྱུང་བའི་ཚུལ་ལོ། །ཆོས་ཀྱི་འཁོར་ལོ་ཇི་ལྟར་བསྐོར་ཚུལ་ལ་གཉིས། ཐུན་མོང་གི་ཆོས་ཀྱི་འཁོར་ལོ་བསྐོར་ཚུལ་དང་། ཐུན་མོང་མ་ཡིན་པ་རྡོ་རྗེ་ཐེག་པ་ཇི་ལྟར་བསྐོར་ཚུལ་ལོ། །དང་པོ་ལ་
གཉིས་ཏེ། གཞན་གྱི་ལོག་རྟོག་དགག་པ་དང་། རང་གི་འདོད་པ་བརྗོད་པའོ། །རྡོ་རྗེ་ཐེག་པ་ཇི་ལྟར་བསྐོར་ཚུལ་ལ་གཉིས། ཇི་ལྟར་བསྐོར་ཚུལ་གཉིས་དང་། དེ་ལ་འགལ་བ་སྤང་བའོ། །འདི་ལ་གཉིས། གསུངས་པའི་དུས་ལ་འགལ་བ་སྤང་བ་
དང་༑ སྟོན་པ་ལ་འགལ་བ་སྤང་བའོ། །བཀའ་བསྡུ་བ་ཇི་ལྟར་བྱས་པ་ལ་གསུམ། ཞར་ལས་བྱུང་བ་ཉན་ཐོས་ཀྱི་བསྡུས་ཚུལ་དང་། ཐེག་པ་ཆེན་པོ་བསྡུས་པ་དང་། གསང་སྔགས་ཇི་ལྟར་བསྡུས་ཚུལ་ལོ། །འདི་ལ་གཉིས། གཞན་གྱི་ལོག་རྟོག་
ཨུ། དགག་པ་དང་། རང་གི་འདོད་པ་བརྗོད་པའོ། །མི་ཡུལ་དུ་འཕེལ་བ་ལ་གཉིས། གཞན་གྱི་འདོད་པ་ལ་བཞད་གད་དུ་བྱ་བ་དང་། རང་གི་འདོད་པ་ལ་གུས་པ་བསྐྱེད་པའོ། །རྒྱུད་སྡེ་སྤྱིའི་རྣམ་གཞག་གི་བསྡུས་པའི་དོན་ཏེ་ལེའུ་དང་པོའོ།། །།སྤྱི་དོན་
47



གཉིས་པ་རྒྱུད་ཀྱི་མཚན་གྱི་དོན་གཏན་ལ་དབབ་པ་ལ་གཉིས་ཏེ། བརྗོད་བྱ་དོན་གྱི་རྒྱུད་དང་། རྗོད་པར་བྱེད་པ་སྒྲའི་རྒྱུད་དོ། །དང་པོ་ལ་ལྔ། སྤྱིར་རྒྱུད་ཅེས་བྱ་བ་གང་ཡིན་པ་དང་། དེ་རྒྱུད་གསུམ་དུ་དབྱེ་བ་དང་། གསུམ་པོ་དེའི་ངེས་ཚིག་རྣམ་པར་
གཞག་པ་དང་། དེ་ལ་རྒྱུད་སོ་སོའི་མཚན་ཐབས་དང་ཤེས་རབ་ལ་སོགས་པར་གཞག་པ་དང་། རྒྱལ་པོ་ཆེན་པོར་གཞག་པའོ། །གཉིས་པ་ལ་གསུམ། རྒྱུ་དང་། ཐབས་དང་། འབྲས་བུའི་རྒྱུད་དོ། །གསུམ་པ་ངེས་ཚིག་ལ་གཉིས་རྒྱུ་ལ་སོགས་པ་
གསུམ་གཏན་ལ་དབབ་པ་དང་། དེ་དག་རྒྱུད་དུ་གཞག་པའོ། །བཞི་པ་ཐབས་དང་ཤེས་རབ་ལ་སོགས་པར་གཞག་པ་ལ་གསུམ། མཚན་དོན་སྤྱིའི་ངེས་པའི་ཚིག་དང་། རྒྱུད་ཐམས་ཅད་ཀྱི་མཚན་ཐབས་དང་ཤེས་རབ་ཀྱིས་གཏན་ལ་དབབ་པ་དང་། བྱེ་
སྒྱུ བྲག་ཏུ་རྩ་བ་དང་བཤད་པའི་རྒྱུད་ཀྱི་མཚན་སོ་སོར་བཤད་པའོ། །དང་པོ་ལ་བདུན། འབྲས་བུ་ལ་གཞིར་བྱས་ནས་རྒྱུ་དང་ཐབས་དང་ཞར་ལས་འབྱུང་བ་དང་། འབྲས་བུ་དང་ཐབས་ལ་བསྐྱར་ཏེ་རྒྱུ་ཞར་ལ་བསྟན་པ་དང་། ཐབས་ལ་གཙོ་བོར་སྦྱར་བ་
དང་༑ ཞུ་བ་པོ་ལས་བཏགས་པ་དང་། གཞུང་ཚད་ལས་མིང་བཏགས་པ་དང་། གནས་ལས་མིང་བཏགས་པ་དང་
། དཔེ་ལས་མིང་བཏགས་པའོ། །རྗོད་བྱེད་སྒྲའི་རྒྱུད་ལ་གཉིས། རྗོད་བྱེད་སྒྲ་རྒྱུད་དངོས་དང་། དེ་ལས་བྱུང་བའི་དགོས་འབྲེལ་
ལོ༑ །དང་པོ་ལ་གཉིས། ཐུན་མོང་ལ་གྲགས་པ་དང་། ཐུན་མོང་མ་ཡིན་པ་ལ་གྲགས་པའོ། །དང་པོ་ལ་གསུམ། རྗོད་བྱེད་མཚན་ཉིད་པ་དང་། བཏགས་པ་བ་དང་། དེ་ལ་རྩོད་པ་སྤང་བའོ། །གཉིས་པ་ཐུན་མོང་མ་ཡིན་པ་ལ་གཉིས་ཏེ། སྒྲ་རྒྱུད་
48



རྨ
བདུན་
༄༅། །མཚན་ཉིད་པ་དང༌། བཏགས་པ་བའོ། །དེ་ལས་བྱུང་བའི་དགོས་འབྲེལ་ལ་བཞི། བརྗོད་བྱ་དང་། དགོས་པ་དང་། དགོས་པའི་དགོས་པ་དང་། འབྲེལ་པའོ། །མཚན་གྱི་དོན་གྱི་བསྡུས་པའི་དོན་གྱི་ལེའུ་སྟེ་གཉིས་
པའོ།། །།སྤྱི་དོན་གསུམ་པ་རྒྱུད་བཤད་ཐབས་ཀྱི་མན་ངག་ལ་གཉིས། མན་ངག་དངོས་དང་། རྩོད་པ་སྤང་བའོ། །དང་པོ་ལ་དྲུག ཉན་པ་པོ་གཟུང་བདེ་ཞིང་རྟོགས་སླ་བས་གདམས་ངག་དྲུག་གིས་བཤད་པ་དང་། འདིར་སེམས་ཀྱི་རྒྱུད་རྒྱུན་
ཆགས་གཅིག་གཏན་ལ་དབབ་པ་ལ་དགོངས་ནས་རྒྱུད་གསུམ་གྱིས་བཤད་པ་དང་། དབང་ལམ་དུ་བྱ་བའི་ཕྱིར་བདག་ཉིད་ཅན་གསུམ་གྱིས་བཤད་པ་དང་། འབྲས་བུ་སྐུ་བཞི་ལམ་དུ་བྱ་བའི་ཕྱིར་གནས་པ་བཞིས་བཤད་ཐབས། སྤང་བྱ་མི་མཐུན་པའི་
ཕྱོགས་སྤོང་བ་ལ་དགོངས་ནས་དག་པ་གསུམ་གྱིས་བཤད་པ་དང་། སྣོད་མ་ཡིན་པ་ལ་གབ་ཅིང་གསང་བའི་ཕྱིར་གསང་བ་རྣམ་པ་བདུན་གྱིས་བཤད་པའོ། །དང་པོ་ལ་གསུམ། བརྗོད་པར་བྱ་བའི་དོན་གསུམ། བརྗོད་པར་བྱ་བའི་སྒྲ་གསུམ། བརྗོད་
བྱའི་དོན་རེ་རེ་ལའང་རྗོད་བྱེད་ཀྱི་སྒྲ་གསུམ་གྱིས་འཆད་པའི་ཚུལ་ལོ། །དང་པོ་ལ་གསུམ། སྤྱིའི་དོན་དུ་བཤད་པ་དང་། སྦས་པའི་དོན་དུ་བཤད་པ་དང་། མཐར་ཐུག་པའི་དོན་བཤད་པའོ། །དང་པོ་ལ་གཉིས། མཚན་ཉིད་དང་། དབྱེ་བའོ། །འདི་ལ་
སྒྱུ་གཉིས༑ ཕ་རོལ་ཏུ་ཕྱིན་པའི་ཐེག་པ་སྤྱི་དང་
། སྐྱེད་པའི་རིམ་པ་སྤྱིའོ། །སྦས་པ་ལ་གཉིས། མཚན་ཉིད་དང་། དབྱེ་བའོ། །འདི་ལ་གཉིས། རང་བྱིན་བརླབ་ཀྱི་སྦས་པ་དང་། དཀྱིལ་འཁོར་འཁོར་ལོའི་སྦས་པའོ། །མཐར་ཐུག་ལ་
667



གཉིས༑ མཚན་ཉིད་དང་། དབྱེ་བའོ། །འདི་ལ་གཉིས། སྤྱི་དོན་གྱི་མཐར་ཐུག་དང་། སྦས་དོན་མཐར་ཐུག་གོ །གཉིས་པ་རྗོད་བྱེད་ཀྱི་སྒྲ་ལ་གསུམ། ཡན་ལག་དང་། ཡི་གེ་དང་། མན་ངག་གི་དོན་གྱིས་བཤད་པའོ། །དང་པོ་ལ་
གསུམ༑ འཇིག་རྟེན་ལས་གྲགས་པའི་སྒྲ་དང་། བསྟན་བཅོས་ལས་གྲགས་པའི་སྒྲ་དང་། སྒྲ་འཇུག་པའི་རྒྱུ་མཚན་ངེས་ཚིག་དང་བཅས་པའོ། །གཉིས་པ་ཡི་གེའི་དོན་ལ་གཉིས། མཚན་ཉིད་དང་། དབྱེ་བའོ། །འདི་ལ་གསུམ། སྒྲ་དྲངས་ཏེ་བཤད་
པ་དང་། ཁ་ཕྲལ་ཏེ་སྒྲ་དྲངས་ཏེ་བཤད་པ་དང་། ཡི་གེ་དབྱིབས་མཐུན་པས་བཤད་པའོ། །གསུམ་པ་རྗོད་བྱེད་ཀྱི་སྒྲ་གསུམ་གྱི་འཆད་ཚུལ་ལ་གཉིས། དེ་དག་གི་དཔེར་བརྗོད་སྤྱིར་བསྟན་པ་དང་། དེས་རྒྱུད་ཇི་ལྟར་འཆད་པའི་ཚུལ་ལོ། །འདི་ལ་
གཉིས༑ གཞུང་གི་དོན་ལ་བརྗོད་བྱ་གསུམ་སོ་སོར་སྦྱར་བ་དང་། ཚིག་རེ་རེ་ལ་བརྗོད་བྱའི་དོན་གསུམ་ཀ་སྦྱར་བའི་བཤད་པའོ། །བཤད་ཐབས་གཉིས་པ་ལ་གཉིས་ཏེ། མན་ངག་དང་། འཆད་ཚུལ་ལོ། །དང་པོ་ལ་གསུམ། རྒྱུ་དང་། ཐབས་
དང་༑ འབྲས་བུའི་རྒྱུད་དོ། །འཆད་ཚུལ་ལ་གཉིས། གཞུང་གི་ཚིག་དོན་ལ་བརྗོད་བྱ་གསུམ་སྦྱར་བ་དང་། ཚིག་རེ་རེ་ལ་བརྗོད་བྱའི་དོན་གསུམ་ཀ་སྦྱར་བའི་བཤད་པའོ། །བཤད་ཐབས་གསུམ་པ་ལ་གཉིས། བདག་ཉིད་ཅན་གསུམ་གང་ཡིན་པ་
དང་༑ དེས་རྒྱུད་འཆད་པའི་ཚུལ་ལོ། །དང་པོ་ལ་གཉིས། དབྱིབས་ཀྱི་བདག་ཉིད་དང་། སྔགས་དང་ཆོས་ཀྱི་བདག་ཉིད་དོ། །དེ་རེ་རེ་ལའང་བཞི། རྒྱུ་རྒྱུད་དང་། སྨིན་ལམ་དང་། གྲོལ་ལམ་དང་། འབྲས་བུ་ལ་སྦྱར་བའོ། །རྒྱུད་འཆད་ཚུལ་
500



བརྒྱད་
༄༅། །ལ་གཉིས། གཞུང་སོ་སོ་ལ་བདག་ཉིད་ཅན་སོ་སོར་སྦྱར་བའི་བཤད་པ་དང་། ཚིག་རེ་རེ་ལ་བདག་ཉིད་ཅན་སོ་སོར་གསུམ་ཀ་སྦྱར་བའི་བཤད་པའོ། །བཤད་ཐབས་བཞི་པ་ལ་གཉིས། གནས་པ་བཞི་དང་། དེས་རྒྱུད་
འཆད་པའི་ཚུལ་ལོ། །དང་པོ་ལ་བཞི། གོང་བུ་དང་། ཆུ་དང་། གཟུགས་དང་། གཟུགས་ལས་འདས་པར་གནས་པའོ། །དེ་རེ་རེ་ལའང་གསུམ་གསུམ་སྟེ། རྒྱུ་དང་། ལམ་དང་། འབྲས་བུ་ལ་སྦྱར་བའོ། །འཆད་ཚུལ་ལ་གཉིས། གཞུང་སོ་
སོ་ལ་སོ་སོར་སྦྱར་ཏེ་བཤད་པ་དང་། ཚིག་གཅིག་ལའང་ཐམས་ཅད་སྦྱར་ཏེ་བཤད་པའོ། །བཤད་ཐབས་ལྔ་པ་ལ་གཉིས། དག་པ་གསུམ་དང་། དེས་རྒྱུད་འཆད་པའི་ཚུལ་ལོ། །དང་པོ་ལ་གསུམ་སྟེ། དེ་བཞིན་ཉིད་དང་། ལྷ་སོ་སོ་དང་། རང་
རིག་པའི་དག་པའོ། །དེ་རྣམས་རྒྱུ་རྒྱུད་ལ་སྦྱར་བ་དང་། ཐབས་རྒྱུད་ལ་སྦྱར་བ་དང་། འབྲས་བུའི་རྒྱུད་ལ་སྦྱར་བ་སྟེ་རེ་རེ་ལའང་གསུམ་གསུམ་མོ། །དེས་འཆད་ཚུལ་ལ་གཉིས། ཚིག་སོ་སོ་ལ་དག་པ་གསུམ་སྦྱར་བ་དང་། ཚིག་རེ་རེ་ལ་དག་པ་
གསུམ་སྦྱར་བའི་བཤད་པའོ། །བཤད་ཐབས་དྲུག་པ་ལ་གཉིས། གསང་བ་བདུན་དངོས་དང་། དེས་རྒྱུད་ཇི་ལྟར་འཆད་ཚུལ་ལོ། །དང་པོ་ལ་བརྒྱད། གསང་བ་མི་གསལ་བ་དང་། བདེ་བ་མཐའ་ཡས་པ་དང་། དེ་ཁོ་ན་ཉིད་མདོར་བསྟན་པ་
ཀྵ དང་༑ ས་བོན་ལྔ་དང་། དམ་པའི་དངོས་པོ་སྦས་པ་དང་། གསང་བའི་པདྨ་དང་། ལྟེ་བའི་དགའ་བ་དང་། ཐམས་ཅད་དུ་འགྲོ་བ་བསྡུས་པའོ། །དེས་རྒྱུད་འཆད་ཚུལ་ལ་གཉིས། གཞུང་སོ་སོ་ལ་སོ་སོར་སྦྱར་ཏེ་བཤད་པ་དང་། ཚིག་གཅིག་ལ་
50E
སྟོ



རྒྱུད་སྡེ་ཀུན་བཏུས་
ཡང་ཐམས་ཅད་སྦྱར་ཏེ་བཤད་པའོ། །སྤྱི་དོན་གཉིས་པ་རྩོད་པ་སྤང་བ་ལ་གསུམ་སྟེ། བཤད་ཐབས་མང་པོ་དོན་མེད་པ་སྤང་བ་དང་། བཤད་ཡམས་གཅིག་ཏུ་བཤད་པ་ཚོགས་པ་ལ་བཤད་པར་ཐལ་བ་སྤང་བ་དང་། བཤད་ཐབས་མང་པོ་གཞན་གྱི་
བཤད་ཚུལ་དུ་ཐལ་བ་སྤང་བའོ། །འདི་ལ་གཉིས། གཞན་གྱི་བཤད་ཚུལ་དང་མི་འདྲ་བ་དང་
། རང་གི་ལུགས་ལ་ཐམས་ཅད་ཚང་བ་བཤད་པའོ། །རྒྱུད་བཤད་ཐབས་ཀྱི་མན་ངག་གི་བསྡུས་པའི་དོན་ཏེ་ལེའུ་གསུམ་པའོ།། །།དེ་ལྟར་གསུམ་གྱིས་
རྒྱུད་སྡེ་སྤྱིའི་རྣམ་པར་གཞག་པའི་བསྡུས་པའི་དོན་བཤད་ཟིན་ཏོ། །རྒྱུད་ཀྱི་མངོན་པར་རྟོགས་པ་ལ་གསུམ། རྒྱུའི་རྒྱུད་དང་། ཐབས་ཀྱི་རྒྱུད་དང་
། འབྲས་བུའི་རྒྱུད་དོ། །དང་པོ་ལ་བཞི། རྒྱུ་ལ་ལྟོས་པ་དང་། རིགས་ལ་ལྟོས་པ་དང་། སྤང་
བྱ་ལ་ལྟོས་པ་དང་། རྐྱེན་ལ་ལྟོས་པའོ། །དང་པོ་ལ་བཞི། སེམས་ཅན་རྣམས་སངས་རྒྱས་ཀྱི་སྙིང་པོ་ཅན་དུ་བསྟན་པ་དང་། རྒྱུ་གང་གིས་གང་དུ་འཁོར་བ་དང་། རྐྱེན་གང་གིས་ཇི་སྲིད་ཅིག་ཏུ་འཁོར་བ་དང་། སེམས་སྦྱངས་ན་སངས་རྒྱས་སུ་འགྱུར་
བར་བསྟན་པའོ། །ཐབས་ཀྱི་རྒྱུད་ལ་གཉིས། སྐལ་བ་མེད་པ་རིམ་གྱིས་འཇུག་པ་དང་། སྐལ་བ་དང་ལྡན་པ་ཅིག་ཅར་དུ་འཇུག་པའོ། །དང་པོ་ལ་གཉིས། ཐུན་མོང་གི་ཐེག་པ་ལ་རིམ་གྱིས་བསླབ་པ་དང་། ཐུན་མོང་མ་ཡིན་པའི་ཐེག་པ་ལ་རིམ་གྱིས་
བསླབ་པའོ། །དང་པོ་ལ་གཉིས། སྤྱོད་པ་རིམ་པ་ཅན་ལ་བསླབ་པ་དང་། ལྟ་བ་རིམ་པ་ཅན་ལ་བསླབ་པའོ། །དང་པོ་ལ་བཞི། སྐྱབས་སུ་འགྲོ་བ་དང་། དུས་ཚིགས་ཀྱི་གསོ་སྦྱོང་དང་། སོ་སོར་ཐར་པ་གཏན་ཁྲིམས་བདུན་དང་། དུས་ནམ་སྐྱེ་མེད་
502



ཤ
དགུ་
།པའི་སེམས་བསྐྱེད་དོ། །དང་པོ་ལ་བདུན། རྒྱུ་དང་། ཡུལ་དང་། ཚུལ་ཇི་ལྟར་སྐྱབས་སུ་འགྲོ་བ་དང་། དེའི་ཕན་ཡོན་དང་། བསླབ་བྱ་དང་། སྒྲའི་དོན་དང་། དབྱེ་བ་དང་ཁྱད་པར་བསྟན་པའོ། །དང་པོ་ལ་
གཉིས༑ རང་འཇིགས་པས་སྐྱབས་སུ་འགྲོ་བ་དང་། ཡུལ་ལ་དང་བས་སྐྱབས་སུ་འགྲོ་བའོ། །བཞི་པ་ཕན་ཡོན་ལ་ལྔ། སྡོམ་པ་ཐམས་ཅད་སྐྱེ་བའི་རྒྱུ་ཡིན་པ་དང༌། སྲུང་བ་ཆེན་པོར་འགྱུར་བ་དང་། ལོག་པར་མོས་པའི་ལས་ཀྱི་སྒྲིབ་པ་བསྲབས་པ་
དང་༑ དམ་པ་དམ་པ་ཞེས་བྱ་བའི་གྲངས་སུ་འགྲོ་བ་དང་། བསྟན་པ་ལ་དགའ་བའི་ལྷ་རྣམས་ཀྱིས་བསྲུང་བའོ། །ལྔ་པ་བསླབ་བྱ་ལ་གཉིས། ཐུན་མོང་གི་བསླབ་བྱ་དང་། སོ་སོའི་བསླབ་བྱའོ། །བདུན་པ་དབྱེ་བ་དང་ཁྱད་པར་ལ་གཉིས། རྒྱུ་དང་
# འབྲས་བུར་དབྱེ་བ་དང་། ཐུན་མོང་དང་ཐུན་མོང་མ་ཡིན་པར་དབྱེ་བའོ། །དེ་གཉིས་ཀ་ལ་དབྱེ་ན་བཞི། འབྲས་བུའི་སྐྱབས་གནས་ཀྱི་ཁྱད་པར་དང་། རྒྱུའི་ཁྱད་པར་དང་། དུས་ཀྱི་ཁྱད་པར་དང་། ཆེད་དུ་བྱ་བའི་ཁྱད་པར་རོ། །གསོ་སྦྱོང་ལ་
བཞི། མིང་གི་དོན་དང་། བསླབ་བྱ་དང་། ཆོ་ག་དང་། དགོས་པའོ། །བསླབ་བྱ་ལ་གསུམ་ལས་ཕྱེ་བའི་བརྒྱད་དེ། ཚུལ་ཁྲིམས་ཀྱི་ཡན་ལག་བཞི་དང་། བག་ཡོད་པའི་ཡན་ལག་གཅིག་དང་། བརྟུལ་ཞུགས་ཀྱི་ཡན་ལག་གསུམ་མོ། །གཏན་
ཁྲིམས་བདུན་ལ་དྲུག་སྟེ། གང་ཟག་དང་། བསམ་པ་དང་། རབ་ཏུ་དབྱེ་བ་དང་། མ་ཐོབ་པ་ཐོབ་པར་བྱེད་པའི་ཚུལ་དང་
། ཐོབ་པ་གཏོང་བའི་རྒྱུ་དང་། ཐོབ་ནས་བསྲུང་བའི་ཚུལ་ལོ། །དབྱེ་བ་ལ་གཉིས། སོ་སོར་ཐར་པ་རིགས་བདུན་དང་། དེ་
503



བསླབ་པའི་གནས་བཅུར་བསྡུ་བའོ། །དང་པོ་ལ་བཞི། དགེ་བསྙེན་ཕ་མ་གཉིས། དགེ་ཚུལ་ཕ་མ་གཉིས་དང་། བར་སློབ་མ་དང་། དགེ་སློང་ཕ་མ་གཉིས་སོ། །དང་པོ་ལ་གཉིས། དགེ་བསྙེན་གྱི་བསླབ་པར་བྱ་བའི་རྣམ་གྲངས་དང་། དེ་ལ་འགལ་
བ་སྤང་བའོ། །དང་པོ་ལ་དྲུག སྐྱབས་གསུམ་འཛིན་པ་དང་། སྣ་གཅིག་སྤྱོད་པ་དང་། སྣ་འགའ་སྤྱོད་པ་དང་། ཕལ་ཆེར་སྤྱོད་པ་དང་། ཡོངས་སུ་རྫོགས་པ་དང་། ཚངས་པར་སྤྱོད་པའི་དགེ་བསྙེན་ནོ། །དྲུག་པ་ཐོབ་པ་བསྲུང་ཚུལ་ལ་
གཉིས༑ མི་ཉམས་པར་བསྲུང་བ་དང་། ཉམས་པ་ཕྱིར་བཅོས་པའོ། །ལྟ་བ་རིམ་པ་ཅན་ལ་བཞི། བྱེ་བྲག་ཏུ་སྨྲ་བ་དང་། མདོ་སྡེ་པ་དང་། རྣལ་འབྱོར་སྤྱོད་པ་བ་དང་། དབུ་མ་པའོ། །དང་པོ་ལ་གསུམ། ཤེས་བྱའི་གནས་དང་། ཟག་པ་དང་
བཅས་པ་དང་། ཟག་པ་མེད་པའོ། །དང་པོ་ལ་གཉིས། རྒྱས་པར་དབྱེ་བ་དང་། བསྡུས་ཏེ་བསྟན་པའོ། །དང་པོ་ལ་གཉིས། རྒྱས་པར་དབྱེ་བའི་ཚུལ་དང་། དེ་བསྡུ་བའི་ཚུལ་ལོ། །འདི་ལ་གཉིས། ཟག་པ་དང་བཅས་པ་དང་། ཟག་པ་མེད་པ་
གཉིས་སམ། འདུས་བྱས་དང་། འདུས་མ་བྱས་པའོ། །བསྡུས་ཏེ་བསྟན་པ་ལ་ལྔ། ཤེས་བྱ་གཟུགས་ཀྱི་གཞི་དང་། སེམས་དང་། སེམས་ལས་བྱུང་བ་དང་། ལྡན་པ་མ་ཡིན་པའི་འདུ་བྱེད་དང་། འདུས་མ་བྱས་ཀྱི་གཞིའོ། །ཟག་པ་དང་བཅས་པ་
ལ་གསུམ། སྣོད་བཅུད་ཀྱི་འཇིག་རྟེན་བསྟན་པ་དང་། ལས་བསྟན་པ་དང་། ཉོན་མོངས་པ་ཕྲ་རྒྱས་བསྟན་པའོ། །ཟག་པ་མེད་པ་ལ་ལྔ། བདེན་པའི་དབྱེ་བ་བསྟན་པ་དང་། དེའི་མངོན་པར་རྟོགས་པའི་སྐྱེ་ཚུལ་དང་། དེའི་གང་ཟག་གི་དབྱེ་བ་
54



༄༅། །དང་། གང་ཟག་རྣམས་ཀྱི་ཤེས་པའི་དབྱེ་བ་དང་། ཏིང་ངེ་འཛིན་གྱི་ཁྱད་པར་བསྟན་པའོ། །དང་པོ་ལ་གཉིས། བདེན་པ་བཞིར་དབྱེ་བ་དང་། གཉིས་སུ་དབྱེ་བའོ། །དང་པོ་ལ་བཞི། སྡུག་བསྔལ་གྱི་བདེན་པ་
དང་
། ཀུན་འབྱུང་བ་དང་། འགོག་པ་དང་། ལམ་གྱི་བདེན་པའོ། །དེའི་མངོན་པར་རྟོགས་པ་སྐྱེ་བའི་གོ་རིམ་ལ་བཞི། ཚུལ་ཁྲིམས་དང་། ཐོས་པ་དང་། བསམ་པ་དང་། བསྒོམ་པའོ། །དེ་ལ་གཉིས། ཞི་གནས་བསྒྲུབ་པ་དང་
། ལྷག་མཐོང་
བསྐྱེད་པའོ། །དེ་ལ་ལྔ། ཚོགས་ལམ་དང་། སྦྱོར་ལམ་དང་། མཐོང་ལམ་དང་། སྒོམ་ལམ་དང་། མཐར་ཕྱིན་པའི་ལམ་མོ། །སྦྱོར་ལམ་ལ་བཞི། དྲོད་དང་། རྩེ་མོ་དང་། བཟོད་པ་དང་། ཆོས་མཆོག་གོ །གསུམ་པ་གང་ཟག་གི་དབྱེ་བ་ལ་
ཉྙོ གསུམ༑ ཉན་ཐོས་ཀྱི་རིགས་ཅན་དང་། རང་སངས་རྒྱས་ཀྱི་རིགས་ཅན་དང་། བྱང་ཆུབ་སེམས་དཔའ་སངས་རྒྱས་ཀྱི་རིགས་ཅན་ནོ། །དང་པོ་ལ་གཉིས། སོ་སོ་སྐྱེ་བོའི་གནས་སྐབས་དང་། འཕགས་པའི་གནས་སྐབས་སོ། །དང་པོ་ལ་
གཉིས༑ དད་པའི་རྗེས་སུ་འབྲང་བ་དང་། ཆོས་ཀྱི་རྗེས་སུ་འབྲང་བའོ། །འཕགས་པ་ལ་བཞི། རྒྱུན་དུ་ཞུགས་པ་དང་། ལན་ཅིག་ཕྱིར་འོང་བ་དང་། ཕྱིར་མི་འོང་བ་དང་། དགྲ་བཅོམ་པའོ། །བཞི་པ་དེ་ལྟ་བུའི་གང་ཟག་རྣམས་ཀྱི་ཤེས་པའི་དབྱེ་བ་
ལ་གསུམ། ཤེས་པ་གསུམ་དུ་དབྱེ་བ་དང་། བཅུར་དབྱེ་བ་དང་། དེ་གང་ཟག་གང་ལ་ལྡན་པའོ། །འདི་ལ་བཞི། སོ་སོ་སྐྱེ་བོ་གཅིག་གམ་གཉིས་དང་ལྡན་པ་དང་། མཐོང་སྒོམ་པ་བདུན་ནམ་བརྒྱད་དང་ལྡན་པ་དང་། དགྲ་བཅོམ་པ་བཅུ་ཀ་དང་ལྡན་
505



པ་དང་། སངས་རྒྱས་ཐུན་མོང་དང་ཐུན་མོང་མ་ཡིན་པའི་ཡོན་ཏན་དང་ལྡན་པའོ། །འདི་ལ་གཉིས། ཐུན་མོང་མ་ཡིན་པ་དང་། ཐུན་མོང་བ་གཉིས། དང་པོ་ལ་གསུམ། མ་འདྲེས་པ་བཅོ་བརྒྱད་དང་། མཉམ་པ་དང་མི་མཉམ་པའི་ཆ་བཤད་པ་
དང་ ཕུན་སུམ་ཚོགས་པ་གསུམ་བཤད་པའོ། །འདི་ལ་གསུམ། རྒྱུ་ཕུན་སུམ་ཚོགས་པ་དང་། འབྲས་བུ་ཕུན་སུམ་ཚོགས་པ་དང་། ཕན་འདོགས་པ་ཕུན་སུམ་ཚོགས་པའོ། །གཉིས་པ་ཐུན་མོང་བ་ལ་གཉིས། ཡོན་ཏན་གཞན་ཉན་ཐོས་དང་ཐུན་
བE མོང་བ་དང་། འཇིག་རྟེན་པ་དང་ཐུན་མོང་བའོ། །སྤྱི་དོན་ལྔ་པ་ཏིང་ངེ་འཛིན་གྱི་ཁྱད་པར་ལ་བཞི། མིང་གི་དོན་དང་། རྫས་སུ་དབྱེ་བ་དང་། དེས་འཇིག་རྟེན་དང་འཇིག་རྟེན་ལས་འདས་པའི་འགྲུབ་ཚུལ་དང་། དེ་ལ་བརྟེན་ནས་རིགས་ཅན་གསུམ་
གྲོལ་བའི་ཚུལ་ལོ། །གཉིས་པ་མདོ་སྡེ་པ་ལ་གཉིས། བྱེ་བྲག་ཏུ་སྨྲ་བ་སུན་དབྱུང་བ་དང་། རང་གི་གྲུབ་མཐའ་བརྗོད་པའོ། །དང་པོ་ལ་གཉིས། མདོ་བས་བསྟན་བཅོས་བྱེ་བྲག་ཏུ་ཚད་མར་དབྱེ་བ་དང་། ཤེས་བྱའི་གཞི་ལྔ་ཀ་རྫས་སུ་གྲུབ་པར་འདོད་ནཾ
པའོ། །རང་གི་གྲུབ་མཐའ་ལ་གསུམ། མདོའི་རབ་ཏུ་དབྱེ་བ་དང་། མདོའི་དོན་རྣམ་པར་དབྱེ་བ་གཏན་ལ་དབབ་པ་དང་། མདོའི་ཚིག་བཤད་པའི་ཚུལ་བསྟན་པའོ། །གཉིས་པ་ལ་གཉིས། ཆོས་རྣམས་ཀྱི་ཇི་སྙེད་པ་གཏན་ལ་དབབ་པ་དང་། ཇི་ལྟ་བ་
བཞིན་དུ་ཡོད་པ་གཏན་ལ་དབབ་པའོ། །གསུམ་པ་རྣལ་འབྱོར་སྤྱོད་པ་སེམས་ཙམ་པ་གཏན་ལ་དབབ་པ་ལ་གསུམ། ཐེག་པ་ཆེན་པོ་སངས་རྒྱས་ཀྱི་བཀའ་བསྒྲུབ་པ་དང་། ཉན་ཐོས་ཀྱི་འདོད་པ་དགག་པ་དང་། རང་གི་འདོད་པ་བརྗོད་པའོ། །དེ་ལ་



༄༅། །བཅུ། ཀུན་གཞི་གཏན་ལ་དབབ་པ་དང་། མཚན་ཉིད་དང་། དེར་འཇུག་པ་དང་། དེའི་རྒྱུ་འབྲས་དང་། དེ་བྱང་ཆུབ་སེམས་དཔའི་ས་བཅུར་དབྱེ་བ་དང་། ལྷག་པའི་ཚུལ་ཁྲིམས་དང་། སེམས་དང་། ལྷག་པའི་ཤེས་
རབ་དང་། འབྲས་བུ་སྤང་བ་ཕུན་སུམ་ཚོགས་པ་དང་། ཡེ་ཤེས་ཕུན་སུམ་ཚོགས་པའོ། །དང་པོ་ལ་བཞི། ཀུན་གཞི་ཡོད་པའི་རྒྱུ་མཚན་དང་། དེའི་མཚན་ཉིད་དང་། དེ་ལྡོག་པའི་དུས་དང་། དབང་ཕྱུག་ལ་སོགས་པ་དང་མི་འདྲ་བའི་ཁྱད་པར་
#རོ། །མཚན་ཉིད་ལ་གསུམ། གཞན་དབང་དང་
། ཀུན་བརྟགས་དང་། ཡོངས་གྲུབ་བོ། །དེ་དག་བཤད་པ་ལ་གསུམ། མཚན་ཉིད། མིང་དོན། རབ་ཏུ་དབྱེ་བའོ། །དེ་དག་དབྱེ་ན་གཞན་དབང་ལ་གཉིས། མ་དག་པ་དང་། དག་པའི་གཞན་
དབང་ངོ་། །ཀུན་བརྟགས་ལ་གཉིས། ངོ་བོ་ཀུན་དུ་རྟོག་པ་དང་། ཁྱད་པར་ལ་ཀུན་ཏུ་རྟོག་པའོ། །ཡོངས་གྲུབ་ལ་གཉིས་གཉིས་སུ་དབྱེ་བ་དང་། བཞིར་དབྱེ་བའོ། །འདི་ལ་བཞི། རང་བཞིན་གྱི་རྣམ་བྱང་དང་། དྲི་མ་མེད་པའི་རྣམ་བྱང་དང་། དེ་
ཐོབ་པའི་ལམ་རྣམ་བྱང་དང་། དམིགས་པའི་རྣམ་བྱང་ངོ་། །སྤྱི་དོན་གསུམ་པ་རྣམ་པར་རིག་པ་ལ་འཇུག་པ་ལ་བཞི། གང་ཟག་གང་འཇུག་པ། རྒྱུ་གང་གིས་འཇུག ཚུལ་ཇི་ལྟར་འཇུག དུས་སམ་གནས་སྐབས་གང་དུ་འཇུག་པའོ། །གཉིས་པ་ལ་
གསུམ༑ མ་ཞུམ་པ་གསུམ་དང་། སྤང་བ་བཞི་དང་། ཞི་གནས་དང་ལྷག་མཐོང་ལ་གུས་པས་འཇུག་པའོ། །ཇི་ལྟར་འཇུག་པ་ལ་གསུམ། ཀུན་བརྟགས་ལ་འཇུག་པ་དང་། གཞན་དབང་ལ་འཇུག་པ་དང་
། ཡོངས་གྲུབ་ལ་འཇུག་པའོ། །དུས་སམ་
507
སྟོང་ཐུན་



གནས་སྐབས་གང་དུ་འཇུག་པ་ལ་བཞི། མོས་པ་སྤྱོད་པའི་ས་དང་། མཐོང་བའི་ལམ་དང་། སྒོམ་པའི་ལམ་དང་། མཐར་ཕྱིན་པའི་ལམ་མོ། །དང་པོ་ལ་གཉིས། ཚོགས་ལམ་དང་། སྦྱོར་ལམ་མོ། །འདི་ལ་བཞི། དྲོད། རྩེ་མོ། བཟོད་
པ༑ ཆོས་མཆོག་གོ །སྤྱི་དོན་བཞི་པ་དེའི་རྒྱུ་འབྲས་ལ་གསུམ། ཕར་ཕྱིན་དྲུག་ཏུ་གྲངས་ངེས་པ་དང་། གོ་རིམ་ངེས་པ་དང་
། སོ་སོའི་མཚན་ཉིད་དོ། །ལྔ་པ་རབ་ཏུ་དབྱེ་བ་ལ་གསུམ། ཕ་རོལ་ཏུ་ཕྱིན་པ་བཅུས་ས་བགྲོད་ཚུལ་དང་། ས་རྣམས་ཐོབ་
ཚུལ་དང་། དུས་ཇི་སྲིད་ཅིག་གིས་བགྲོད་ཚུལ་ལོ། །གཉིས་པ་ལ་བཞི། མོས་པས་ཐོབ་པ་དང་། སྤྱོད་པས་ཐོབ་པ་དང་། རྟོགས་པས་ཐོབ་པ་དང་། གྲུབ་པས་ཐོབ་པའོ། །བརྒྱད་པ་ཡེ་ཤེས་ཕུན་སུམ་ཚོགས་པ་ལ་གསུམ། སྐུ་གསུམ་དུ་དབྱེ་བ་
རྒྱུདང་༑ དེ་ཉིད་ཡན་ལག་ལྔ་རུ་དབྱེ་བ་དང་། དེ་ཉིད་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ལ་སོགས་པ་ཡོན་ཏན་ཚད་མེད་པ་དབྱེ་བའོ། །གཉིས་པ་ལ་ལྔ། གནས་གྱུར་པ་དང་། དཀར་པོའི་ཆོས་ཀྱི་གཞི་ཡིན་པ་དང་། གཉིས་སུ་མེད་པ་
དང་༑ རྟག་པ་དང་། བསམ་གྱིས་མི་ཁྱབ་པའོ། །བཞི་པ་དབུ་མའི་འདོད་པ་གཏན་ལ་དབབ་པ་ལ་གཉིས། རྣལ་འབྱོར་སྤྱོད་པ་སུན་དབྱུང་བ་དང་། རང་གི་འདོད་པ་བརྗོད་པའོ། །འདི་ལ་གཉིས། ཀུན་རྫོབ་ཀྱི་བདེན་པ་དང་། དོན་དམ་པའི་བདེན་
པའོ། །གཉིས་པ་ཐུན་མོང་མ་ཡིན་པའི་ཐེག་པ་ལ་རིམ་གྱིས་བསླབ་པ་ལ་བཞི། བྱ་བའི་རྒྱུད། སྤྱོད་པའི་རྒྱུད། རྣལ་འབྱོར་གྱི་རྒྱུད། རྣལ་འབྱོར་ཆེན་པོའི་རྒྱུད་ལ་བསླབ་པར་བྱ་བའོ། །དང་པོ་ལ་གཉིས། སྨིན་པར་བྱེད་པ་དང་། གྲོལ་བར་བྱེད་
508



༄༅། །པའོ། །དང་པོ་ལ་བཞི། བསྙེན་པ་དང་། ཆོ་ག་དང༌། སྟ་གོན་དང་། དངོས་གཞིའོ། །གྲོལ་བར་བྱེད་པ་ལ་གཉིས། ཐུན་མོང་གི་དངོས་གྲུབ་དང་། མཆོག་གི་དངོས་གྲུབ་བསྒྲུབ་པའོ། །རྣལ་འབྱོར་གྱི་རྒྱུད་ལ་
གཉིས༑ སློབ་མའི་གང་ཟག་དང་། སློབ་དཔོན་གྱི་གང་ཟག་གོ །སྤྱི་དོན་གཉིས་པ་སྐལ་བ་དང་ལྡན་པ་ཅིག་ཅར་དུ་འཇུག་པ་ལ་གཉིས། སྨིན་པར་བྱེད་པ་དབང་གི་ལམ་དང༌། གྲོལ་བར་བྱེད་པ་རིམ་གཉིས་འཁོར་དང་བཅས་པའོ། །དང་པོ་ལ་
གཉིས༑ ཐུན་མོང་མ་ཡིན་པའི་སྐྱབས་འགྲོ་སེམས་བསྐྱེད་དང་། དབང་བསྐུར་བའོ། །དང་པོ་ལ་གཉིས། ཆོ་ག་ཇི་ལྟར་བྱ་བ་དང་། དེ་དང་རྗེས་སུ་འབྲེལ་པར་བསླབ་བྱའི་དོན་བཤད་པའོ། །འདི་ལ་གཉིས། སྐྱབས་འགྲོའི་བསླབ་བྱ་དང་། སེམས་
།བསྐྱེད་ཀྱི་བསླབ་བྱའོ། །འདི་ལ་གཉིས། སྨོན་པ་དང་། འཇུག་པ་སེམས་བསྐྱེད་ཀྱི་བསླབ་བྱའོ། །དབང་བསྐུར་བ་ལ་གཉིས། སློབ་མ་རྗེས་སུ་གཟུང་བའི་ཆོ་ག་དང་། སྨིན་པར་བྱེད་པ་དབང་གི་མངོན་རྟོགས་སོ། །འདི་ལ་བདུན། བསྙེན་པ་ ནི
དང་། སའི་ཆོ་ག་དང་། སྟ་གོན་དང་། བྲི་ཞིང་རྒྱན་དགྲམ་པ་དང་། སྒྲུབ་ཅིང་མཆོད་པ་དང་། འཇུག་ཅིང་དབང་བསྐུར་བ་དང་། མཇུག་གི་ཆོ་གའོ། །དང་པོ་ལ་གསུམ། རབ་མཚན་མའི་བསྙེན་པ། འབྲིང་དུས་ཀྱི་བསྙེན་པ། ཐ་མ་གྲངས་ཀྱི་
བསྙེན་པའོ། །སའི་ཆོ་ག་ལ་ལྔ། ས་བརྟག་པ་དང་། བསླང་བ་དང་། སྦྱང་བ་དང་
། གཟུང་བ་དང་། བསྲུང་བའོ། །གཉིས་པ་ལ་གཉིས། མངོན་པ་ལས་བསླང་བ་དང་། མི་མངོན་པ་ལས་བསླང་བའོ། །གསུམ་པ་ལ་གཉིས། ལས་དང་བྱ་



བས་སྐྱོན་སྦྱང་བ་དང་། ཏིང་ངེ་འཛིན་གྱིས་བགེགས་སྦྱང་བའོ། །གཟུང་བ་ལ་གཉིས། བློ་དང་། སྟངས་སྟབས་ཀྱི་བཀོད་པས་གཟུང་བའོ། །སྟ་གོན་ལ་བཞི། སའི་ལྷ་མོ་དང་། ལྷ་དང་། བུམ་པ་དང་། སློབ་མ་སྟ་གོན་དུ་གནས་པའོ། །བྲི་ཞིང་
རྒྱུན་དགྲམ་པ་ལ་བཞི། ཐིག་གིས་བྲི་བ་དང་། ཚོན་གྱིས་བྲི་བ་དང་། མཚན་མ་དགོད་པ་དང་། རྒྱན་དགྲམ་པའོ། །སྒྲུབ་ཅིང་མཆོད་པ་ལ་གཉིས། བསྒྲུབ་པ་དང་། མཆོད་པའོ། །འཇུག་ཅིང་དབང་བསྐུར་བ་ལ་གཉིས། སློབ་དཔོན་འཇུག་ཅིང་
དབང་བླང་བ་དང་། སློབ་མ་འཇུག་ཅིང་བསྐུར་བའོ། །འདི་ལ་གཉིས། འཇུག་པ་དང་། དབང་བསྐུར་བའོ། །འདི་ལ་གཉིས། ཐུན་མོང་དང་། ཐུན་མོང་མ་ཡིན་པའི་དབང་ངོ་། །འདི་ལ་གཉིས། ངེས་ཚིག་དང་། མཐའ་རྟེན་ནོ། །འདི་ལ་
# བཞི། རྗེས་གནང་། ལུང་བསྟན། དབུགས་དབྱུང་། གཟེངས་བསྟོད་དོ། །མཇུག་གི་ཆོ་ག་ལ་ལོ། བླ་མ་ལ་ཡོན་དབུལ་བ་དང་། དཀྱིལ་འཁོར་མཆོད་པ་དང་། བཟོད་པར་གསོལ་ཏེ་གཤེགས་སུ་གསོལ་བ་དང་། ལས་ཀྱི་རྗེས་བསྡུ་བ་
དང་༑ དགའ་སྟོན་བྱ་བའོ། །གཉིས་པ་གྲོལ་བྱེད་ལ་གཉིས། ལམ་དངོས་དང་། ལམ་དེ་སྐྱེ་བའི་གོ་རིམ་གང་ཟག་གི་རིགས་སོ། །དང་པོ་ལ་གསུམ། གཙོར་ཕྱག་རྒྱ་ཆེན་པོ་མཆོག་གི་དངོས་གྲུབ་བསྒྲུབ་པའི་མངོན་པར་རྟོགས་པ་དང་། འཇིག་རྟེན་
དང་འཇིག་རྟེན་ལས་འདས་པའི་དངོས་གྲུབ་མཐའ་དག་སྒྲུབ་པའི་མངོན་པར་རྟོགས་པ་དང་། གཉིས་ཀ་ལ་དགོས་པའི་དམ་ཚིག་དང་སྡོམ་པའོ། །དང་པོ་ལ་ལྔ། རྟོགས་པའི་ལྟ་བ་དང་། བསྐྱེད་པའི་རིམ་པ་དང་། བསྐྱེད་པའི་རིམ་པའི་ལྷ་ཡེ་ཤེས་སུ་
510



།རྟོགས་པར་བྱ་བའི་ཕྱིར་རྫོགས་པའི་རིམ་པ་དང་། རིམ་པ་གཉིས་ལ་གནས་པ་དེས་དྲོད་ཐོབ་ནས་རང་གི་སེམས་ཀྱི་བརྟན་གཡོ་བརྟག་པའི་སྤྱོད་པ་དང་། སྤྱོད་པ་ལ་གནས་པ་དེས་མཆོག་གི་དངོས་གྲུབ་ཀྱི་ངོ་བོའི་རྒྱུ་ཨཱ་ལི་ཀཱ་
ལིའི་བདག་ཉིད་ཀྱི་བྱང་ཆུབ་ཀྱི་སེམས་བསྒོམ་པའོ། །དང་པོ་ལ་གཉིས། ཐོག་མར་ལྟ་བ་བསྟན་པའི་དགོས་པ་དང་། ལྟ་བ་བསྟན་པའི་ཚུལ་ལོ། །དེ་ལ་ལྔ། དབང་གི་ཡེ་ཤེས་བསྟན་པས་དེ་ཁོ་ན་ཉིད་ཀྱི་དོན་ལ་ངོ་སྤྲད་པ་དང་། ཡེ་ཤེས་དེ་གང་ཟག་
གི་བདག་ཏུ་ལོག་པར་རྟོག་པར་འགྱུར་བ་དང་གང་ཟག་གི་བདག་མེད་པ་བསྟན་པ་དང་། ཡུལ་ཅན་ཡེ་ཤེས་ལ་སྒྲོ་འདོགས་གཅད་པའི་ཕྱིར་ཡུལ་ཤེས་བྱ་སྤྱིའི་གནས་ལུགས་གཏན་ལ་དབབ་པ་དང་། དེ་ལྟ་བུའི་དེ་ཁོ་ན་ཉིད་དེ་གསུང་རབ་ཐམས་ཅད་ཀྱི་
ཎྞཾ རྟོགས་བྱར་བསྟན་པ་དང་། ལྟ་བ་དེ་རྟོགས་བྱེད་ཁྱད་པར་དུ་འཕགས་པ་གསང་སྔགས་ཀྱི་ཐབས་ཟབ་མོས་རྟོགས་པར་བསྟན་པའོ། །དང་པོ་ལ་གསུམ། ཡེ་ཤེས་དེ་འཁོར་བ་དང་མྱ་ངན་ལས་འདས་པ་ལ་ཁྱད་པར་རམ་དབྱེ་བ་མེད་པར་བསྟན་པ་ ཞི
དང་༑ དབྱེར་མེད་ཀྱི་ཡེ་ཤེས་ཉིད་ཇི་ལྟ་བུ་ཞིག་ཏུ་རྟོགས་པར་བསྟན་པ་དང་། ཡེ་ཤེས་དེ་ཆོས་ཐམས་ཅད་ཀྱི་བདག་ཉིད་དམ་ཁྱབ་བྱེད་དམ་རྒྱུར་བསྟན་པའོ། །གཉིས་པ་གང་ཟག་གི་བདག་དགག་པ་ལ་གཉིས། གང་ཟག་གི་བདག་དངོས་དང་། དེ་
དགག་པའོ། །དང་པོ་ལ་ལྔ། གྲངས་ཅན་པ་དང་། རིག་བྱེད་པ་དང་། བྱེ་བྲག་པ་དང་། གཅེར་བུ་པ་དང་། ཆད་པར་ལྟ་བའོ། །གསུམ་པ་ཡུལ་ཤེས་བྱ་སྤྱིའི་གནས་ལུགས་གཏན་ལ་དབབ་པ་ལ་གཉིས། བདེན་པ་གཉིས་ཀྱི་རྣམ་གཞག་སྤྱིར་བསྟན་



པ་དང་། དེའི་ངོ་བོ་གཏན་ལ་དབབ་པའི་སྒོ་ནས་མཐའ་བྲལ་གྱི་ལྟ་བ་རྒྱས་པར་བཤད་པའོ། །དང་པོ་ལ་གསུམ། མཚན་ཉིད་དང་། མཚན་གཞི་དང་། མཚན་གཞི་ངེས་པར་བྱེད་པའི་ཚད་མའོ། །གཉིས་པ་ལ་གཉིས། ཡུལ་ཅན་བློའི་རྣམ་གཞག་
དང་༑ བློ་དེ་ལ་ལྟོས་ནས་བདེན་པ་གཉིས་སུ་གཞག་པའི་ཚུལ་ལོ། །དང་པོ་ལ་བཞི། ཉན་ཐོས་ཀྱི་འདོད་ཚུལ་དང་། རྣལ་འབྱོར་སྤྱོད་པའི་འདོད་ཚུལ་དང་། རྒྱུན་ཆད་རབ་ཏུ་མི་གནས་པའི་འདོད་ཚུལ་དང་། ཟུང་འཇུག་རབ་ཏུ་མི་གནས་པའི་འདོད་
ཚུལ་ལོ། །བདེན་པ་གཉིས་སུ་གཞག་པའི་ཚུལ་ལ་གསུམ། བློ་ངོ་གཉིས་ལ་ལྟོས་ནས་ཡུལ་བདེན་པ་གཉིས་སུ་དབྱེ་བ་དང་། གཉིས་པོ་དེ་གཅིག་པ་དང་ཐ་དད་པ་བསམ་པ་དང་། གྲངས་ངེས་པའོ། །དང་པོ་ལ་གསུམ། དབྱེ་བའི་གཞི་དང་། དབྱེ་
བའི་དོན་དང་། དེ་ལ་རྩོད་པ་སྤང་བའོ། །གཉིས་པ་གཅིག་པ་དང་ཐ་དད་པ་བསམ་པ་ལ་བཞི། དངོས་པོ་ཐ་དད་མ་ཡིན་པ་དང་། ཐ་དད་གཏན་མེད་མ་ཡིན་པ་དང་། གཅིག་པ་བཀག་པའི་ཐ་དད་དང་
། ལྡོག་པ་ལས་དབྱེ་བ་ཐ་དད་དོ། །གཉིས་པ་དེའི་
ངོ་བོ་གཏན་ལ་དབབ་པའི་སྒོ་ནས་མཐའ་བྲལ་གྱི་ལྟ་བ་རྒྱས་པར་བཤད་པ་ལ་གསུམ། ཐམས་ཅད་ཡོད་པར་བསྟན་པ་དེ་ཀུན་རྫོབ་ཀྱི་བདེན་པར་གཏན་ལ་ཕབ་པས་དངོས་པོར་སྨྲ་བ་དང་ཚུལ་མཚུངས་ཤིང་ཁྱད་པར་དུ་འཕགས་པར་བསྟན་པ་དང་། ཐམས་
ཅད་མེད་པར་བསྟན་པ་དེ་ཤེས་རབ་ཀྱི་བློ་ཡུལ་དུ་བསྟན་པས་ཐེག་པ་ཆེན་པོ་སྤྱི་དང་ཚུལ་མཚུངས་ཤིང་ཁྱད་པར་དུ་འཕགས་པར་བསྟན་པ་དང་། དེས་ན་གཉིས་མེད་ཀྱི་བློས་མཐའ་བྲལ་དུ་གཏན་ལ་ཕབ་ལ་ཟུང་འཇུག་ཏུ་ཉམས་བླང་བའི་ཚུལ་བསྟན་པའོ། །
512



།དང་པོ་ལ་གཉིས། ཆོས་ཐམས་ཅད་ཕུང་པོ་ཁམས་དང་སྐྱེ་མཆེད་དུ་བསྟན་པས་ཉན་ཐོས་སྡེ་པ་དང་མཚུངས་ཤིང་མུ་སྟེགས་བྱེད་ལས་ཁྱད་པར་དུ་འཕགས་པ་དང་། ཡུལ་སྣང་ལ་རང་བཞིན་མེད་པ་དང་སྣང་བ་སེམས་སུ་
བསྟན་པས་སེམས་ཙམ་དང་མཚུངས་ཤིང་ཉན་ཐོས་ལས་ཁྱད་པར་འཕགས་པར་བསྟན་པའོ། །འདི་ལ་གཉིས། ཐམས་ཅད་སེམས་སུ་བསྒྲུབ་པ་དང་། དེ་སྣང་ལ་རང་བཞིན་མེད་པར་གཏན་ལ་དབབ་པའོ། །འདི་ལ་བཞི། ཆོས་ཐམས་ཅད་སེམས་སུ་
བསྡུ་བ་སེམས་ཀྱི་ཡོན་ཏན་དུ་བསྟན་པ་དང་། སེམས་ཀྱི་མཚན་ཉིད་བསྟན་པ་དང་། སེམས་ཀྱི་ནུས་པའི་མཐུ་བསྟན་པ་དང་། སེམས་ཀྱི་རང་བཞིན་བསྟན་པའོ། །གཉིས་པ་ཤེས་རབ་དོན་དམ་པའི་བསམ་པས་གཞལ་ན་ཐམས་ཅད་མེད་པ་ཉིད་དུ་བསྟན་
པ་ལ་གཉིས། ཡུལ་མ་གྲུབ་པས་ཡུལ་ཅན་གྱི་ཤེས་པའང་མ་གྲུབ་པས་ན་སེམས་ཙམ་ལས་ཁྱད་པར་དུ་འཕགས་པ་དང་། ཀུན་རྫོབ་སྒྱུ་མ་ལྟ་བུ་ཡིན་ཡང་དོན་དམ་པར་གནས་ལུགས་འདིའོ་ཞེས་བྱ་བ་མི་འདོད་པས་དབུ་མ་ངོ་བོ་ཉིད་མེད་པ་ལས་ཁྱད་དུ་གི
འཕགས་པར་བསྟན་པའོ། །དེ་ལ་གཉིས། སྒྱུ་མར་བསྒྲུབ་པ་དང་། གནས་ལུགས་མི་འདོད་པའོ། །གསུམ་པ་ཟུང་འཇུག་ཏུ་ཉམས་སུ་བླང་བ་ལ་གསུམ། སྟོང་པ་ལ་སོགས་པ་བཞི་ཀ་མཐའ་ཡིན་པས་སྤང་བར་བསྟན་པ་དང་། མཐའ་བྲལ་གྱི་དབུ་མ་
ཞེས་བྱ་བ་འཛིན་པ་དེའང་མཐའ་ཡིན་པ་དང་། དེ་ལྟར་མཐའ་དང་བྲལ་ཡང་ཟུང་འཇུག་གི་ཚུལ་གྱིས་ཉམས་སུ་བླང་བར་བསྟན་པའོ། །དང་པོ་ལ་གཉིས། གནས་ལུགས་མེད་པ་དང་། དེ་ལ་རྩོད་པ་སྤང་བའོ། །དང་པོ་ལ་བཞི། གནས་ལུགས་ངེས་



པ་འདོད་ན་གནོད་པ་ཡོད་པ་དང་། ངེས་པ་བློ་ཡུལ་དུ་མི་རུང་བ་དང་། བློ་ལ་མ་ལྟོས་པའི་ཡུལ་མི་རུང་བ་དང་། མཐར་བཟུང་ན་སྲིད་པའི་རྩ་བར་འགྱུར་བའོ། །རྩོད་པ་སྤང་བ་ལ་གསུམ། རང་ཚིག་དང་འགལ་བ་སྤང་བ་དང་། ཐ་མལ་དུ་འགྱུར་བ་
སྤང་བ་དང་། ལུང་དང་འགལ་བ་སྤང་བའོ། །གསུམ་པ་མཐའ་དང་བྲལ་ཡང་ཟུང་འཇུག་གི་ཚུལ་གྱིས་ཉམས་སུ་བླང་བ་ལ་གསུམ། ཟུང་འཇུག་གི་རང་བཞིན་དང་། དོན་དམ་པར་བསམ་དུ་མེད་པར་བསྟན་པ་དང་། ཀུན་རྫོབ་ཏུ་བསྒོམ་པའི་ཚུལ་
ཀ ལོ༑ །སྤྱི་དོན་ལྔ་པ་དེ་ལྟ་བུའི་ལྟ་བ་དེ་རྟོགས་བྱེད་ཁྱད་པར་དུ་འཕགས་པ་གསང་སྔགས་ཉིད་ཡིན་ཞིང་གཞན་གྱིས་མི་རྟོགས་པར་བསྟན་པ་ལ་བཞི། དེ་ཁོ་ན་ཉིད་དེ་ཐབས་གཞན་གྱིས་མི་རྟོགས་ཤིང་ཐབས་ཟབ་མོས་རྟོགས་པར་བསྟན་པ་དང་། གསང་
# སྔགས་ཀྱི་ལུགས་ཀྱིས་ལྟ་བ་ལས་ཁྱད་པར་དུ་ཡེ་ཤེས་བསྟན་པ་དང་། ཡེ་ཤེས་དེ་དཔེའི་ཡེ་ཤེས་སུ་བསྟན་པ་དང་། ཡེ་ཤེས་དེའང་ལུས་ལ་གནད་དུ་བསྣན་པས་རྟོགས་པའི་ཕྱིར་རྡོ་རྗེ་ལུས་ཀྱི་གནས་ལུགས་གཏན་ལ་དབབ་པའོ། །གཉིས་པ་ལ་
གཉིས༑ རང་བཞིན་ལྷན་སྐྱེས་ལ་སྦྱར་བ་དང་། ཞུ་བདེ་ལྷན་སྐྱེས་ལ་སྦྱར་བའོ། །དེ་རེ་རེ་ལའང་ལྔ་ལྔ་སྟེ། ངོ་བོ་དང་། མཚན་ཉིད་དང་། དེའི་རྟེན་དང་། ཡེ་ཤེས་དེ་ཐམས་ཅད་ཀྱི་བདག་ཉིད་དུ་བསྟན་པ་དང་། རྟེན་དང་བརྟེན་པའི་གནས་ལུགས་
བསྟན་པའོ། །བཞི་པ་རྡོ་རྗེ་ལུས་ཀྱི་གནས་ལུགས་ལ་གསུམ། ཇི་ལྟར་འཇིག་པའི་ཚུལ་དང་། ལུས་ཇི་ལྟར་འགྲུབ་པའི་ཚུལ་དང་། ད་ལྟ་ལུས་གནས་པ་ལ་རྩ་དང་འཁོར་ལོ་ལ་སོགས་པ་ཇི་ལྟར་གནས་པ་གཏན་ལ་དབབ་པའོ། །གཉིས་པ་ལ་
514



།ལྔ། ལུས་ངག་ཡིད་གསུམ་རྟེན་དང་བརྟེན་པའི་ཚུལ་དང་
། སེམས་ལས་ལུས་ངག་ཡིད་གསུམ་ཇི་ལྟར་སྐྱེ་བའི་ཚུལ་དང་། དཔེ་བརྒྱད་དང་སྟོང་པ་གསུམ་གྱི་རྟེན་འབྲེལ་ལས་ཇི་ལྟར་སྐྱེ་བའི་ཚུལ་དང་
། སྐྱེ་གནས་བཞིའི་
རིམ་པ་དང་། བྱེ་བྲག་ཏུ་མངལ་སྐྱེས་རྒྱས་པར་བཤད་པའོ། །དེ་ལ་གཉིས། ཐོག་མར་ལུས་གང་ལས་སྐྱེ་བའི་རྒྱུ་དང་། རྒྱུ་དེས་ལུས་ཇི་ལྟར་འགྲུབ་པའི་ཚུལ་ལོ། །དང་པོ་ལ་གཉིས། དངོས་པོ་དང་དངོས་མེད་ལས་སྐྱེ་བར་འདོད་པ་དང་། སེམས་
གསུམ་ལས་སྐྱེ་བར་འདོད་པའོ། །རྒྱུ་དེས་ལུས་འགྲུབ་ཚུལ་ལ་གཉིས། ཕྲ་བ་འགྲུབ་པའི་ཚུལ་དང་། རགས་པ་འགྲུབ་པའི་ཚུལ་ལོ། །གསུམ་པ་ད་ལྟ་གནས་ཚུལ་གཏན་ལ་དབབ་པ་ལ་གཉིས། དཀྱིལ་འཁོར་གསུམ་གཏན་ལ་དབབ་པ་དང་། དེ་
#་ མངོན་དུ་བྱེད་པའི་རླུང་གཏན་ལ་དབབ་པའོ། །དང་པོ་ལ་གསུམ། རྩ་ལུས་ཀྱི་དཀྱིལ་འཁོར་དང་། ཡི་གེ་བྷ་གའི་དཀྱིལ་འཁོར་དང་། ཁམས་བདུད་རྩིའི་དཀྱིལ་འཁོར་རོ། །དང་པོ་ལ་ལྔ། རྩའི་མ་ཙོ་མོ་གསུམ་དང་། བྱང་ཆུབ་ཀྱི་སེམས་འབབ་པའི་
རྩའི་གཙོ་བོ་སུམ་ཅུ་རྩ་གཉིས་དང་། ཡི་གེ་བཀོད་པའི་གཙོ་བོ་བརྒྱ་ཉི་ཤུ་དང་། ཡན་ལག་གི་རྩའི་གཙོ་བོ་སྟོང་ཕྲག་སུམ་ཅུ་སོ་གཉིས་དང་། རྩ་བསམ་གྱིས་མི་ཁྱབ་པའོ། །གཉིས་པ་རླུང་གཏན་ལ་དབབ་པ་ལ་ལྔ། རླུང་རང་གི་ངོ་བོ་དང་། རབ་ཏུ་དབྱེ་
བ་དང་། བྱེད་པའི་ལས་དང་། རླུང་རྒྱུ་བའི་ཚུལ་རྣམ་པར་གཞག་པ་དང་། ལམ་དུ་བྱས་ན་ཇི་ལྟར་འགྱུར་བའོ། །དབྱེ་བ་ལ་གསུམ། རླུང་རང་གི་ངོ་བོའི་སྒོ་ནས་དྲུག་ཏུ་དབྱེ་བ་དང་། རྒྱུ་ཚུལ་གྱི་སྒོ་ནས་དབྱེ་བ་དང༌། བྱེད་པའི་ལས་ཀྱི་སྒོ་ནས་དབྱེ་
5i5



བའོ། །གཉིས་པ་ལ་གཉིས། ཡེ་ཤེས་ཀྱི་རླུང་དང་། ལས་ཀྱི་རླུང་ངོ་། །བྱེད་པའི་ལས་ལ་གཉིས། སྤྱིའི་ལས་དང་། སོ་སོའི་ལས་སོ། །བཞི་པ་རྒྱུ་ཚུལ་རྣམ་པར་གཞག་པ་ལ་ལྔ། རྒྱུ་བ་ཞེས་བྱ་བ་གང་ཡིན་པ་དང་། དེ་ཚུལ་ལམ་རྣམ་པ་ཇི་ལྟར་
རྒྱུ་བ་དང་། གནས་དང་ལམ་གང་ནས་རྒྱུ་བ་དང་། གྲངས་དུ་ཞིག་རྒྱུ་བ་དང་། གྲངས་དེ་ལྟར་འོང་བའི་རྒྱུ་མཚན་བསྟན་པའོ། །དེ་ལ་གཉིས། རྡོ་རྗེ་མཁའ་འགྲོ་དང་རྡོ་རྗེ་ཕྲེང་བའི་དབང་དུ་བྱ་བ་དང་། ཀྱེའི་རྡོ་རྗེའི་དགོངས་པའོ། །དེ་ལྟར་ལྟ་བ་
བསྟན་ནས། བསྐྱེད་རྫོགས་ལ་གཉིས། རིམ་གཉིས་སྤྱིའི་མངོན་རྟོགས་དང་། སོ་སོའི་མངོན་པར་རྟོགས་པའོ། །དང་པོ་ལ་དྲུག་སྟེ། དབྱེ་བའི་གཞི་དང་། དབྱེ་བའི་དོན་དང་། མིང་དོན་ནམ་ངེས་ཚིག་བསྟན་པ་དང་། རིམ་པ་གཉིས་གྲངས་ངེས་
པར་བསྒོམ་དགོས་པའི་འཐད་པ་དང་། རིམ་པ་གཉིས་ཀྱིས་གྲོལ་བའི་རྒྱུ་མཚན་དང་། རིམ་པ་གཉིས་བསྒོམ་པའི་གོ་རིམ་བསྟན་པའོ། །དང་པོ་ལ་གསུམ། སྦྱང་གཞི་ལས་མིང་དུ་བཏགས་པ་དང་། གཙོར་འབྲས་བུ་ལས་མིང་དུ་བཏགས་པ་
དང་༑ གཙོར་ལམ་ལས་མིང་དུ་བཏགས་པའོ། །གཉིས་པ་གྲངས་ངེས་པར་བསྒོམ་དགོས་པ་ལ་གསུམ། སྤང་བྱ་གཉིས་ཡིན་པའི་ཕྱིར་རིམ་པ་གཉིས་ཀ་བསྒོམ་པར་འཐད་པ་དང་། ཐོབ་བྱ་གཉིས་ཡིན་པའི་ཕྱིར་རིམ་པ་གཉིས་ཀ་བསྒོམ་དགོས་པ་
དང་༑ རང་གི་ངོ་བོ་རྟེན་དང་བརྟེན་པ་ཡིན་པའི་ཕྱིར་བསྒོམ་པར་འཐད་པའོ། །དང་པོ་ལ་གཉིས། ཐ་མལ་གྱི་རྣམ་རྟོག་དང་། གྱ་ནོམ་ལྷར་ཞེན་པའོ། །དང་པོ་ལ་གཉིས། རྒྱུ་ལས་དང་ཉོན་མོངས་པ་དང་། འབྲས་བུ་བདག་དང་བདག་གིར་འཛིན་
ན་བཏུས་



།པའོ། །དེ་ལ་གཉིས། སྣོད་དང་། བཅུད་སྦྱོང་ཚུལ་ལོ། །དེ་ལ་གཉིས། སྐྱེད་ཆོག་གིས་སྐྱེ་གནས་བཞི་སྦྱོང་ཚུལ་དང་། ལྷའི་རྣམ་པས་ཉོན་མོངས་པ་གསུམ་སྦྱོང་ཚུལ་ལོ། །གཉིས་པ་ཐོབ་བྱ་གཉིས་ཡིན་པའི་ཕྱིར་
བསྒོམ་པའི་འཐད་པ་ལ་གཉིས། བསྐྱེད་པས་གཟུགས་སྐུ་དང་། རྫོགས་པས་ཆོས་སྐུའོ། །གསུམ་པ་གྲོལ་བའི་རྒྱུ་མཚན་ལ་གསུམ། རིགས་སམ་རྒྱུ་ཡིན་པའི་ཕྱིར་གྲོལ་བར་འཐད་པ་དང་། ཐབས་ཁྱད་པར་ཅན་གྱིས་ཟིན་པའི་ཕྱིར་གྲོལ་བར་འཐད་པ་
དང་༑ དག་པ་གསུམ་གྱི་བདག་ཉིད་ཡིན་པའི་ཕྱིར་གྲོལ་བར་འཐད་པའོ། །དེ་ལ་གསུམ། རྒྱུ་རྒྱུད་ཀྱི་དག་པ་གསུམ་དང་
། ཐབས་རྒྱུད་ཀྱི་དག་པ་དང་། འབྲས་བུའི་རྒྱུད་ཀྱི་དག་པའོ། །དེ་རེ་རེ་ལའང་དེ་བཞིན་ཉིད་དང་། ལྷ་སོ་སོ་དང་། རང་རིག་
པའི་དག་པ་སྟེ་གསུམ་གསུམ་མོ། །གཉིས་པ་སོ་སོའི་མངོན་རྟོགས་པ་གཉིས། རྟེན་བསྐྱེད་པའི་རིམ་པ་དང་། ལྷ་ཡེ་ཤེས་སུ་རྟོགས་པར་བྱ་བའི་ཕྱིར་རྫོགས་པའི་རིམ་པའོ། །དང་པོ་ལ་ལྔ། བསྐྱེད་རིམ་བསྒོམ་པའི་གང་ཟག་དང་། གནས་
དང་༑ དུས་དང་། བསམ་པ་དང༌། ལྷའི་རྣལ་འབྱོར་རོ། །གནས་ལ་གསུམ། ལས་དང་པོ་པའི་གནས་དང་། ཅུང་ཟད་བརྟན་པའི་གནས་དང་། བརྟན་པ་ཆེར་ཐོབ་པའི་གནས་སོ། །དུས་ལའང་དེ་ལྟར་གསུམ་མོ། །ལྷའི་རྣལ་འབྱོར་ལ་
གཉིས༑ ལྷའི་རྣམ་པ་དང་། མངོན་པར་རྟོགས་པའོ། །དང་པོ་ལ་གཉིས། གཙོ་བོར་མཆོག་སྒྲུབ་པའི་དཀྱིལ་འཁོར་དང་། ལས་རྒྱས་པའི་རྣལ་འབྱོར་རོ། །གཉིས་པ་མངོན་པར་རྟོགས་པ་ལ་གསུམ། སྔོན་དུ་འགྲོ་བའི་ཆོ་ག་དང་། དངོས་གཞི་རྣལ་
57
སྟོང་ཐུན་



འབྱོར་དང་། རྫོགས་པར་བྱེད་པ་ལམ་གྱི་ཡན་ལག་གོ །དང་པོ་ལ་གསུམ། རྒྱས་པ་དང་། འབྲིང་དང་། བསྡུས་པའོ། །དང་པོ་ལ་གསུམ། བསོད་ནམས་གྱི་ཚོགས་དང་། ཡེ་ཤེས་ཀྱི་ཚོགས་དང་། བར་ཆད་ཞི་བར་བྱ་བའི་ཕྱིར་སྲུང་བའི་འཁོར་
ལོ་བསྒོམ་པའོ། །དང་པོ་ལ་རྒྱས་བསྡུས་བཞི། ཚད་མེད་པ་བཞིས་བསྡུས་པ་དང་། དེའི་སྔོན་དུ་མཆོད་པ་དང་གཉིས་ཀྱིས་བསྡུས་པ་དང་
། ཡན་ལག་བདུན་པ་དང་གསུམ་གྱིས་བསྡུས་པ་དང་། རིགས་ལྔའི་སྡོམ་པ་གཟུང་བ་དང་བཞིས་བསྡུས་
པའོ། །དངོས་གཞི་ལ་གསུམ། ཡན་ལག་ཡོངས་སུ་རྫོགས་པ་རྒྱས་པ་དང་། འབྲིང་དང་། བསྡུས་པའོ། །དང་པོ་ལ་གསུམ། ཏིང་ངེ་འཛིན་གསུམ་དུ་བསྡུས་པ་དང་། ཡན་ལག་དྲུག་ཏུ་བསྡུ་བ་དང་། བསྙེན་སྒྲུབ་བཞིར་བསྡུ་བའོ། །གཉིས་པ་
ལྷ་ཡེ་ཤེས་སུ་རྟོགས་པར་བྱ་བའི་ཕྱིར་རྫོགས་པའི་རིམ་པ་ལ་གསུམ། རྫོགས་པའི་རིམ་པའི་མཚན་ཉིད་དང་། རྫོགས་པ་གཉིས་ཀྱི་སྤྱིར་འགྲོ་དང༌། ཉམས་སུ་བླང་བའི་ཐབས་སོ། །གཉིས་པ་ལ་གསུམ། ལམ་ལ་སོམ་ཉི་སྤང་བའི་ཕྱིར་ཕྱི་རོལ་གྱི་སྤྲོས་
པ་ཐམས་ཅད་ནང་དུ་གཅད་པ་དང་། དེ་ཉིད་གཏན་ལ་དབབ་པའི་སྒོ་ནས་བྱང་ཆུབ་ཀྱི་སེམས་རང་གི་ངོ་བོ་བསྟན་པ་དང་། དེ་མི་སྤང་ཞིང་བསྐྱེད་པར་བསྟན་པའོ། །དང་པོ་ལ་གཉིས། སྡོམ་པའི་རབ་ཏུ་དབྱེ་བའི་སྒོ་ནས་ལུས་དང་རྩ་གཏན་ལ་དབབ་པ་
དང་༑ རྩ་དང་བྱང་ཆུབ་ཀྱི་སེམས་བསྟན་པའི་སྒོ་ནས་ས་དང་ལམ་ཐམས་ཅད་ནང་དུ་གཏན་ལ་དབབ་པའོ། །དང་པོ་ལ་ལྔ། གང་དུ་བསྡམ་པ་དང་། ཇི་སྙེད་བསྡམ་པ་དང༌། གང་སྡོམ་པ་དང་། གང་གིས་བསྡམ་པ་དང་། སྡོམ་པ་རང་གི་ངོ༌
5i8



རྩ
༄༅ ། །བོའོ། །གསུམ་པ་མི་སྤང་ཞིང་བསྐྱེད་པ་ལ་གཉིས། མི་སྤང་བ་དང་། བསྐྱེད་པའོ། །གསུམ་པ་ཉམས་སུ་བླང་བའི་ཐབས་ལ་ལྔ། ཐབས་གཉིས་ཉམས་སུ་བླང་བའི་ཚུལ་དང་། དེ་ལས་སྐྱེས་པའི་ཏིང་ངེ་འཛིན་གྱི་མཚན་
ཉིད་དང་། མ་སྐྱེས་པ་བསྐྱེད་ཅིང་སྐྱེས་པ་བོགས་དབྱུང་བའི་ཐབས་དང་། མི་མཐུན་པའི་བར་ཆད་བསལ་བ་དང་། ཏིང་ངེ་འཛིན་གྱི་དྲོད་རྟགས་སོ། །དང་པོ་ལ་གཉིས། རང་བྱིན་བརླབ་དང་། དཀྱིལ་འཁོར་ལོའི་ཐབས་སོ། །གཉིས་པོ་རེ་རེ་ལའང་
རྟེན་དམིགས་པ་དང་བཅས་པ་ཀུན་རྫོབ་བྱང་ཆུབ་ཀྱི་སེམས་དང་། བརྟེན་པ་དམིགས་མེད་དོན་དམ་བྱང་ཆུབ་ཀྱི་སེམས་གཉིས་གཉིས་སོ། །དང་པོ་རང་བྱིན་བརླབ་དམིགས་བཅས་ལ་གཉིས། ཟབ་མོ་རྫོགས་པའི་རིམ་པ་དང་། མི་ཟབ་པ་རྫོགས་པའི་
# རིམ་པའོ། །དང་པོ་ལ་གཉིས། སོ་སོར་བསྒོམ་པ་དང་། ལྡན་པར་བསྒོམ་པའོ། །དང་པོ་ལ་བཞི། རྩ་ལུས་ཀྱི་རྣལ་འབྱོར་དང་། ཡི་གེ་བྷ་གའི་རྣལ་འབྱོར་དང་། བདུད་རྩི་ཐིག་ལེའི་རྣལ་འབྱོར་དང་། སྙིང་པོ་ཡེ་ཤེས་རླུང་གི་རྣལ་འབྱོར་རོ། །ཞི
དམིགས་བཅས་གཉིས་པ་དཀྱིལ་འཁོར་འཁོར་ལོ་ལ་གསུམ། གང་ལ་བརྟེན་ནས་སྐྱེ་བའི་རྟེན་དང་། དེ་བསྟེན་པའི་ཐབས་དང་། བསྟེན་པ་ལས་བྱུང་བའི་ཡེ་ཤེས་ཀྱི་མཚན་ཉིད་དོ། །དང་པོ་ལ་གཉིས། དངོས་ཀྱི་ཕྱག་རྒྱ་དང་། ཡེ་ཤེས་ཀྱི་ཕྱག་
རྒྱུའོ། །དང་པོ་ལ་གཉིས། གནས་སྐབས་ལ་དགོངས་ནས་གསུམ་དུ་དབྱེ་བ་དང་། དེ་ཉིད་ངོ་བོ་ལ་དགོངས་ནས་བཞིར་དབྱེ་བའོ། །དང་པོ་ལ་གསུམ། ལང་ཚོ་དང་། རིགས་དང་། ཡོན་ཏན་དང་རྗེས་སུ་མཐུན་པའོ། །དེ་ལ་གཉིས། སྦྱངས་པའི་



ཡོན་ཏན་ཅན་དང་། སྐྱེས་ཐོབ་ཀྱི་ཡོན་ཏན་ནོ། །གཉིས་པ་བཞིར་དབྱེ་བ་ལ་བཞི། སྒྲ་ཇི་བཞིན་པ་དང་། ཇི་བཞིན་མ་ཡིན་པ་དང་། དབང་དང་རྗེས་སུ་འབྲེལ་བ་དང་། ཡོན་ཏན་དང་མཐུན་པའོ། །གཉིས་པ་བསྟེན་པའི་ཐབས་ལ་གསུམ། སྦྱོར་བ་
འདུ་ཤེས་གསུམ་ལྡན་དང་། དངོས་གཞི་དབབ་གཟུང་གི་ཡེ་ཤེས་ངོས་གཟུང་བ་དང་། རྗེས་བཟློག་ཁྱབ་ཀྱི་ཡེ་ཤེས་མི་ཉམས་པར་བསྲུང་བའོ། །གསུམ་པ་བསྟེན་པ་ལས་བྱུང་བའི་ཡེ་ཤེས་ལ་གཉིས། གཞན་གྱི་ལོག་རྟོག་དགག་པ་དང་། རང་གི་
འདོད་པ་བརྗོད་པའོ། །དང་པོ་ལ་གཉིས། ལོག་རྟོག་དང་། དེ་དགག་པའོ། །དང་པོ་ལ་གསུམ། གནས་དང་། ངོ་བོ་དང་། གོ་རིམ་ལ་ལོག་པར་རྟོག་པའོ། །དགག་པ་ལའང་གསུམ། གནས་དང་། རང་གི་ངོ་བོ་དང་། གོ་རིམ་གྱི་ལོག་རྟོག་
དགག་པའོ། །དང་པོ་ལ་གཉིས། རྡོ་རྗེ་ནོར་བུར་གནས་པའི་དུས་དང་། པདྨར་གནས་པའི་ལོག་རྟོག་དགག་པའོ། །གསུམ་པ་གོ་རིམ་གྱི་ལོག་རྟོག་དགག་པ་ལ་གཉིས། གསུམ་པར་འདོད་པའི་ལུགས་གཉིས་དགག་པ་དང་། བཞི་པར་འདོད་པའི་
ལུགས་གཅིག་དགག་པའོ། །དང་པོ་ལ་གཉིས། དབང་བསྐུར་ངན་པའི་ལུགས་དགག་པ་དང་། ཡང་དག་དབང་བསྐུར་མ་ཡིན་པའི་ལུགས་དགག་པའོ། །དེ་ལ་གཉིས། ལུང་གིས་དགག་པ་དང་། རིགས་པས་དགག་པའོ། །དེ་ལ་བཅུ་
གཅིག སྐད་ཅིག་མ་བཞི་འཁྲུགས་པ་དང་། དེ་བཞིན་དུ་དགའ་བ་དང་། འཁོར་ལོ་དང་། ཡས་བབ་དང་། དབང་དང་
། དྲི་མ་དང་། ཁམས་གསུམ་གྱི་འདོད་པ་དང་། བསམ་གཏན་དང་། ས་ལམ་དང་། མས་བརྟན་དང་། ཕྱག་རྒྱ་བཞི་དང་



རྡ ༄༅། །འབྲས་བུ་བཞིར་འཁྲུགས་པའོ། །རང་གི་འདོད་པ་བརྗོད་པ་ལ་གཉིས། འདོད་པ་དངོས་དང་། དེ་ལ་རྩོད་པ་སྤང་བའོ། །དང་པོ་ལ་གསུམ། ཡང་དག་པའི་གནས་དང་། རང་གི་ངོ་བོ་ཡང་དག་པ་དང་། གོ་རིམ་ཡང་
དག་པའོ། །རྩོད་པ་སྤང་བ་ལ་གཉིས། དགའ་བྲལ་དང་། དགའ་བྲལ་གྱི་དགའ་བ་མི་འཁྲུལ་བར་བྱ་བ་དང་། མཆོག་དགའ་དང་མཆོག་དགའི་དགའ་བ་མི་འཁྲུལ་བར་བྱ་བའོ། །གཉིས་པ་དམིགས་མེད་དོན་དམ་བྱང་ཆུབ་སེམས་ལ་གཉིས། གཉིས་
# ཀའི་དམིགས་པ་ལ་བརྟེན་ནས་སྐྱེས་པའི་ཡེ་ཤེས་བསྐྱང་ཚུལ་དང་། རང་བྱིན་བརླབ་ཀྱི་དམིགས་མེད་བྱེ་བྲག་ཏུ་བསྐྱང་ཚུལ་ལོ། །གཉིས་པ་དེ་ལས་སྐྱེས་པའི་ཏིང་ངེ་འཛིན་གྱི་མཚན་ཉིད་ལ་གཉིས། དོན་དམ་པར་སྤྲོས་པ་དང་བྲལ་ཡང་ཀུན་རྫོབ་ཏུ་
མ# སྔགས་དང་ལྷ་ཡང་དག་པར་གནས་པ་དང་། དེས་ན་འཁོར་འདས་ཀྱི་ཆོས་ཐམས་ཅད་རྣལ་འབྱོར་པའི་ཏིང་ངེ་འཛིན་ལས་བྱུང་བའོ། །གསུམ་པ་བོགས་དབྱུང་བ་ལ་གཉིས། ཐབས་ཀྱིས་བསྟེན་ཚུལ་དང་། གོམས་པ་ལས་ཆུ་བོ་རྒྱུན་གྱི་ཏིང་ངེ་འཛིན་གྱི
འབྱུང་བའོ། །བཞི་པ་བར་ཆད་བསལ་བ་ལ་གཉིས། བར་ཆད་ཀྱི་རྣམ་གྲངས་དང་། ཏིང་ངེ་འཛིན་གྱིས་བསལ་བའོ། །ལྔ་པ་དྲོད་རྟགས་ལ་བགཉིས། ལམ་གྱི་ས་མཚམས་དང་། དེའི་རྟགས་སོ། །སྤྱི་དོན་བཞི་པ་རིམ་པ་གཉིས་ལ་གནས་པ་དེས་དྲོད་
།ཐོབ་ནས་རང་གི་སེམས་ཀྱི་བརྟན་གཡོ་བ་རྟག་པའི་ཕྱིར་སྦྱོང་པ་ལ་གཉིས། སྤྱོད་པའི་སྔོན་དུ་འགྲོ་བ་དྲོད་དང་། དྲོད་ཐོབ་པས་སྤྱོད་པའི་སྤྱད་པ་དངོས་སོ། །དང་པོ་ལ་དྲུག དྲོད་ཅེས་བྱ་བ་རང་གི་ངོ་བོ་དང་། རབ་ཏུ་དབྱེ་བ་དང་། དབྱེ་བ་སོ་སོའི་



མཚན་ཉིད་དང་། དྲོད་མ་ཐོབ་པ་ཐོབ་པར་བྱེད་པའི་ཐབས་དང་། ཐོབ་པ་བརྟན་པར་བྱེད་པའི་དུས་དང་། དྲོད་དང་སྤྱོད་པ་མཚམས་སྦྱར་བའོ། །དབྱེ་བ་སོ་སོའི་མཚན་ཉིད་ལ་གཉིས། དྲོད་སྤྱིའི་མཚན་ཉིད་དང་། ཆེ་འབྲིང་གསུམ་གྱི་མཚན་ཉིད་དོ། །
བཞི་པ་མ་ཐོབ་པ་ཐོབ་པར་བྱེད་པའི་ཐབས་ལ་གསུམ། ཆུང་ངུ་དང་། འབྲིང་དང་། ཆེན་པོ་ཐོབ་པར་བྱེད་པའི་ཐབས་སོ། །གཉིས་པ་སྤྱོད་པ་ལ་དྲུག སྤྱོད་པ་རང་གི་ངོ་བོ་དང་། རབ་ཏུ་དབྱེ་བ་དང་། དབྱེ་བ་སོ་སོའི་མཚན་ཉིད་དང་། སྤྱོད་པ་སྤྱད་
པའི་དུས་དང་། རྟེན་གྱི་གང་ཟག་དང་། སྤྱོད་པའི་དགོས་པའོ། །གཉིས་པ་ལ་གཉིས། ཀུན་འདར་དང་། ཀུན་ཏུ་བཟང་པོའི་སྤྱོད་པའོ། །དུས་ལ་གཉིས། གང་གི་ཚེ་སྤྱོད་པ་དང་། ཇི་སྲིད་ཅིག་ཏུ་སྤྱོད་པའོ། །གང་ཟག་ལ་གཉིས། དྲོད་ཐོབ་པ་
དང་༑ ཚེ་འདིར་ཡང་སངས་རྒྱས་འདོད་པའོ། །དགོས་པ་ལ་གཉིས། ཀུན་འདར་གྱི་སྤྱོད་པའི་དགོས་པ་དང་། ཀུན་ཏུ་བཟང་པོའི་དགོས་པའོ། །སྤྱི་དོན་ལྔ་པ་སྤྱོད་པ་ལ་གནས་པ་དེས་མཆོག་གི་དངོས་གྲུབ་ཀྱི་ཉེ་རྒྱུ་བསྒོམ་པ་ལ་གཉིས། ཉེ་རྒྱུའི་
་དགོས་པ་དང་། དེ་ཉམས་སུ་བླང་བའི་ཚུལ་ལོ། །དེ་ལ་དྲུག ཉེ་བའི་རྒྱུ་རང་གི་ངོ་བོ་དང་། གང་གི་ཚེ་མངོན་དུ་བྱ་བའི་དུས་དང་། མངོན་དུ་བྱ་བའི་གནས་དང་། གང་ལ་བརྟེན་ཏེ་སྒྲུབ་པའི་རྟེན་དང་། མངོན་དུ་བྱེད་པའི་ཐབས་དང་། ཐབས་ལ་།
བརྟེན་ཏེ་མངོན་དུ་བྱས་པ་ལས་འབྲས་བུ་གྲུབ་པའི་ཚུལ་ལོ། །དང་པོ་ལ་གཉིས། བརྒྱད་དྲུག་གི་བདག་ཉིད་དང་། དེ་ལ་རྩོད་པ་སྤང་བའོ། །དུས་ལ་གཉིས། ནམ་བསྒོམ་པའི་དུས་དང་། ནམ་འགྲུབ་པའི་དུས་སོ། །གནས་ལ་གཉིས། ཕྱིའི་གནས་
522



།དང་
། ནང་གི་གནས་སོ། །དང་པོ་ལ་གསུམ། ཐུན་མོང་གི་གནས་དང་། ཐུན་མོང་མ་ཡིན་པ་དང་། དོན་དམ་པའོ། །ལྔ་པ་ཐབས་ལ་གཉིས། རང་བྱིན་བརླབ་དང་། དཀྱིལ་འཁོར་འཁོར་ལོའོ། །དྲུག་པ་འབྲས་བུ་
འགྲུབ་ཚུལ་ལ་གཉིས། ཐེག་པ་ཐུན་མོང་བ་དང་། ཐུན་མོང་མ་ཡིན་པ་ལས་གྲགས་པའོ། །དེ་ལ་གཉིས། ཕྱིའི་མངོན་པར་བྱང་ཆུབ་པ་དང་། ནང་གི་མངོན་པར་བྱང་ཆུབ་པའོ། །སྤྱི་དོན་གཉིས་པ་འཇིག་རྟེན་དང་འཇིག་རྟེན་ལས་འདས་པའི་དངོས་
གྲུབ་མཐའ་དག་སྒྲུབ་པའི་མངོན་པར་རྟོགས་པ་ལ་ལྔ། དེ་བཞིན་གཤེགས་པ་ཐམས་ཅད་ཀྱི་ཐུགས་བསྐུལ་བར་བྱ་བའི་ཕྱིར་སྔགས་ཀྱི་བཟླས་པ་དང་། བར་ཆད་ཞི་བར་བྱ་བའི་ཕྱིར་གཏོར་མ་དང་། དངོས་གྲུབ་མྱུར་དུ་འགྲུབ་པར་བྱེད་པའི་ཐབས་སྦྱིན་
# སྲེག་དང་། སྐུ་གཟུགས་བྱིན་གྱིས་བརླབས་པས་ཀྱང་འགྲུབ་པའི་ཕྱིར་རབ་གནས་དང་། སེམས་ཅན་དངོས་གྲུབ་དམན་པ་ལ་མོས་པའི་གང་ཟག་རྗེས་སུ་གཟུང་བའི་ཕྱིར་ལས་ཀྱི་ཚོགས་རབ་འབྱམ་མོ། །དང་པོ་ལ་གཉིས། སྔགས་ཀྱི་ངོ་བོ་དང་། དབྱེ་
བའོ། །དེ་ལ་གསུམ། དོན་དམ་པའི་སྔགས། ནང་ལྟར་བཤད་པའི་སྔགས། ཕྱི་དོན་གྱི་སྔགས་སོ། །དེ་ལ་དྲུག སྔགས་དག་པར་བྱ་བའི་ཕྱིར་བཏུ་བ། བཏུས་པའི་སྔགས་དངོས། བཟླས་པའི་ཡུལ་ཕྲེང་བ། ཁ་ཟས། བཟླས་པའི་མན་
ངག དགོས་པའོ། །དང་པོ་ལ་གསུམ། ལུས་དང་ཡན་ལག་གི་བཏུ་བ། ཚིགས་སུ་བཅད་པས་བཏུ་བ། བཟློག་སྟེ་བཏུ་བའོ། །དང་པོ་ལ་གཉིས། བཏུ་བའི་གཞི་དང་། བཏུ་བའི་ཐབས་སོ། །དེ་ལ་གསུམ། འཁོར་ལོ་ལ་བརྟེན་ཏེ་བཏུ་



བ༑ དབྱངས་གསལ་བྱེད་རྐྱང་པ་ལ་བརྟེན་ཏེ་བཏུ་བ། ས་བོན་ལ་བརྟེན་ཏེ་བཏུ་བའོ། །སྔགས་དངོས་ལ་བཞི། བཟླས་པའི་སྔགས། ལས་ཚོགས་ཀྱི་སྔགས། ས་བོན་གྱི་སྔགས། གཏོར་མ་དང་ཁ་ཟས་ལ་སོགས་པ་བྱིན་གྱིས་རློབ་པའི་སྔགས་
སོ༑ །ཕྲེང་བ་ལ་བདུན། རྒྱུ་དང་། གྲངས་དང་། ཕྲེང་ཐག་དང་། མདོ་འཛིན་དང་། བརྒྱུ་བའི་ཚུལ་དང་། བྱིན་གྱིས་བརླབ་པ་དང་། བགྲང་བའི་ཚུལ་ལོ། །མན་ངག་ལ་དྲུག འགོག་པའི་བཟླས་པ་དང་། སྤྲོ་བསྡུ་དང་། རྡོ་རྗེ་དང་། ཤུ་བུ་
དང་༑ བཀོད་པ་དང་། འཁོར་བའི་བཟླས་པའོ། །དེ་ལ་གཉིས། འདོ་ལིའི་དང་། མ་ནིང་གིའོ། །དགོས་པ་ལ་གཉིས། སྤྱིའི་དགོས་པ་དང་། ཆེད་དུ་བྱ་བའི་ཁྱད་པར་རོ། །གཉིས་པ་གཏོར་མ་ལ་ལྔ། གཏང་བའི་དུས་དང་། ཡོ་བྱད་དང་། ཆོ་
ག་དང་། དགོས་པ་དང་། གནས་སྐབས་ཀྱི་ཆེད་དུ་བྱ་བའོ། །དང་པོ་ལ་གཉིས། རྒྱུན་གྱི་དུས་དང་། ཁྱད་པར་གྱི་དུས་སོ། །ཆོ་ག་ལ་བཞི། རྫས་དང་། མགྲོན་དང་
། གཏོར་མ་ལ་སོགས་པ་དབུལ་བ་དང་། མཇུག་གི་ཆོ་གའོ། །དང་པོ་ལ་
བཞི༑ བསང་བ། སྦྱང་བ། བསྐྱེད་པ། བྱིན་གྱིས་བརླབ་པའོ། །མགྲོན་ལ་བཞི། བསྐྱེད་པ། དགུག་པ། བྱིན་གྱིས་བརླབ་པ། དབང་བསྐུར་བའོ། །དབུལ་བ་ལ་སོགས་པ་ལ་བཞི། གཏོར་མ་དང་། མཆོད་པ་དང་
། བསྟོད་པ་དང་། ཕྲིན་
ལས་གཞོལ་བའོ། །མཇུག་གི་ཆོ་ག་ལ་བཞི། རྡོ་རྗེའི་གླུ་དང་བཀྲ་ཤིས་ཀྱིས་དགྱེས་པ་བསྐྱེད་པ་དང་། འདོད་པའི་དོན་ལ་གསོལ་བ་གདབ་པ་དང་། བཟོད་པར་གསོལ་ཏེ་གཤེགས་སུ་གསོལ་བ་དང་། སྨོན་ལམ་བཏབ་ནས་གཏོར་མ་གཏང་བའོ། །
524



༄༅། །གསུམ་པ་སྦྱིན་སྲེག་ལ་གསུམ། སྦྱོར་བ་དང་། དངོས་གཞི་དང་
། མཇུག་གི་ཆོ་གའོ། །དང་པོ་ལ་དྲུག ཐབ་དང་
། བུད་ཤིང་དང་། མེ་དང་། མཆོད་རྫས་དང་བསྲེག་རྫས་བཤམ་ཐབས་དང་བཅས་པ་དང་། དུས་
ཕྱོགས་དང་བཅས་པ་དང་། སྒྲུབ་པ་པོའི་ཁྱད་པར་རོ། །དང་པོ་ལ་ལྔ། དབྱིབས་དང་། ཚད་དང་། ཁ་དོག་དང་། མཚན་མ་དང་། མུ་རན་ནོ། །སྒྲུབ་པ་པོའི་ཁྱད་པར་ལ་ལྔ། ཁ་ལྟ་ཕྱོགས། འདུག་སྟངས། རྒྱུན་ཆས་གོས། བསམ་པ་
དང་༑ དགང་གཟར་བླུགས་གཟར་རོ། །དངོས་གཞི་ལ་དྲུག བདག་གི་རྣལ་འབྱོར་དང་། མེ་བཙལ་ཞིང་སྒྲུབ་པ་དང་། ཐབ་དང་ཡོ་བྱད་བསང་བ་དང་། ཐབ་ཁུང་མངོན་པར་འདུ་བྱ་བ་དང་། འཇིག་རྟེན་པའི་མེ་ལྷ་མཆོད་པ་དང་། འདས་པའི་མེ་
# ལྷ་མཆོད་པའོ། །མཇུག་གི་ཆོ་ག་ལ་དྲུག འཇིག་རྟེན་པའི་མེ་ལྷ་ལྷག་མས་མཆོད་པ་དང་། གཏོར་མ་གཏང་བ་དང་། ཙ་རུའི་བཟའ་བ་ལ་ལོངས་སྤྱད་པ་དང་། འདོད་པའི་དོན་གསོལ་བ་བཏབ་ལ་བཟོད་པར་གསོལ་ཏེ་གཤེགས་སུ་གསོལ་བ་
དང་༑ སྨོན་ལམ་གདབ་པ་དང་། ལས་ཀྱི་རྗེས་མི་མངོན་པར་བྱ་བའོ། །བཞི་པ་རབ་ཏུ་གནས་པར་བྱ་བ་ལ་དྲུག གང་ལ་རབ་ཏུ་གནས་པར་བྱ་བའི་རྟེན་ཡོངས་སུ་དག་པ་བཟང་པོ་དང་། གང་གིས་རབ་ཏུ་གནས་པར་བྱེད་པའི་སློབ་དཔོན་དང་། གང་
གི་ཚེ་རབ་ཏུ་གནས་པར་བྱ་བའི་དུས་དང་། གང་དུ་བྱ་བའི་གནས་དང་། ཇི་ལྟ་བུས་བྱ་བའི་ཡོ་བྱད་དང་། ཇི་ལྟར་བྱ་བའི་ཆོ་ག་ཡོངས་སུ་དག་པ་བཟང་པོའོ། །དེ་ལ་གསུམ། སྦྱོར་བ་དང་
། དངོས་གཞི་དང་། མཇུག་གོ །དང་པོ་ལ་བདུན། ཁྲུས་
55



དང་༑ སྦྱང་བ་དང་། ཡན་ལག་བཞིས་བསྐྱེད་པ་དང་། མཆོད་པ་དང་། རབ་གནས་བྱ་བར་སྙན་གསན་དབབ་པ་དང་། ཡེ་ཤེས་པ་གཤེགས་སུ་གསོལ་བ་དང་། ཞལ་བསྒྱུར་བའམ་དགབ་པའོ། །དངོས་གཞི་ལ་བདུན། བཀྲུ་བ་དང་། སྦྱང་བ་
དང་༑ བསྐྱེད་པ་དང་། མཆོད་པ་དང་། བརྟན་པར་བཞུགས་སུ་གསོལ་བ་དང་། མངའ་དབུལ་ཐུན་མོང་མ་ཡིན་པའོ། །མཇུག་གི་ཆོ་ག་ལ་བདུན། རྟེན་སྤྱན་དྲང་དུ་བཏུབ་ནི་སྤྱན་དྲང་བ་དང་། སྲུང་མར་བསྒོ་བ་དང་། ཡོན་བདག་ལ་མཆོད་པར་
བསྒོ་བ་དང་། སྨོན་ལམ་རྒྱ་ཆེན་པོ་གདབ་པ་དང་། ལས ཀྱི་ལྷག་ཆད་ཁ་བསྐང་བའི་ཕྱིར་ཞི་བའི་སྦྱིན་སྲེག་དང་། ཡོན་བླང་བ་དང་། དགའ་སྟོན་བྱ་བའོ། །ལྔ་པ་ལས་ཚོགས་རབ་འབྱམ་ལ་གཉིས། སྒྲུབ་པའི་ཐབས་དང་། དེས་བསྒྲུབས་པའི་
དངོས་གྲུབ་དངོས་སོ། །དང་པོ་ལ་གསུམ། ཞི་སོགས་དམན བསྒྲུབ་པའི་ཐབས་། འབྲིང་གྲུབ་ཆེན་བརྒྱད་སྒྲུབ་པའི་ཐབས། འབྲིང་གི་རབ་སྒྲུབ་པའི་ཐབས་སོ། །དང་པོ་ལ་གཉིས། རྐྱང་པས་བསྒྲུབ་པ་དང༌། ཚོགས་པས་བསྒྲུབ་པའོ། །དང་པོ་ལ་
ལྔ༑ རྫས་སྦྱོར་ལ་བརྟེན་པ་དང༌། འཁྲུལ་འཁོར་ལ་བརྟེན་པ་དང༌། བཟླས་པ་ལ་བརྟེན་པ་དང་། སྦྱིན་སྲེག་ལ་བརྟེན་པ་དང་། བསམ་གཏན་ལ་བརྟེན་པའོ། །འབྲིང་གི་བསྒྲུབ་པ་ལ་གཉིས། སྤྱིའི་བསྒྲུབ་པ་དང་། སོ་སོའི་བསྒྲུབ་པའོ། །གཉིས་པ་
དངོས་གྲུབ་དངོས་ལ་གསུམ། ཞི་སོགས་དམན་པ་དང་། འབྲིང་དང་། འབྲིང་གི་ཆེན་པོའོ། །དང་པོ་ལ་གཉིས། རྩ་བའི་ལས་དང་། ཡན་ལག་གོ །འབྲིང་ལ་བརྒྱད། མིག་སྨན། རྐང་བྱུག རལ་གྲི། ས་འོག མི་སྣང་བ། བཅུད་
ཏུས་



༄༅། །ལེན། མཐུ་ཆེན། གནོད་སྦྱིན་མོ་དབང་དུ་བྱ་བའོ། །ཆེན་པོ་ལ་གསུམ།, མཁའ་སྤྱོད་དང་། རིག་པ་འཛིན་པ་དང་། འཁོར་ལོས་སྒྱུར་བའོ། །སྤྱི་དོན་གསུམ་པ་གཉིས་ཀ་ལ་དགོས་པའི་གྲོགས་དམ་ཚིག་དང་སྡོམ་པ་ལ་
གཉིས༑ དམ་ཚིག་གི་རྣམ་གྲངས་དང་། དེ་ཇི་ལྟར་བསྲུང་བའི་ཚུལ་ལོ། །དེ་ལ་གསུམ། ལས་དང་པོ་པས་ཇི་ལྟར་བསྲུང་བ་དང་། དྲོད་ཆུང་ངུ་ཐོབ་པས་བསྲུང་ཚུལ་དང་། ཆེན་པོ་ཐོབ་པས་བསྲུང་ཚུལ་ལོ། །དང་པོ་ལ་གཉིས། ཐོབ་པ་རྗེས་སུ་
བསྲུང་ཚུལ་བསྟན་པ་དང་། ཉམས་ན་ཕྱིར་བཅོས་པའི་ཐབས་བསྟན་པའོ། །དང་པོ་ལ་གཉིས། བསྲུང་བའི་དམ་ཚིག་དང་། བཟའ་བའི་དམ་ཚིག་གོ །དང་པོ་ལ་གཉིས། རྒྱས་པར་བསྲུང་བ་དང་། བསྡུས་ཏེ་བསྲུང་བའོ། །དང་པོ་ལ་གསུམ། རྩ་
# བའི་ལྟུང་བ་དང་། ཡན་ལག་གི་ལྟུང་བ་དང་། དགོངས་ཏེ་གསུངས་པའི་དམ་ཚིག་གོ །གཉིས་པ་བཟའ་བ་ལ་གཉིས། རྒྱུན་གྱི་བཟའ་བའི་དམ་ཚིག་དང་། ཁྱད་པར་གྱི་བཟའ་བའི་དམ་ཚིག་གོ །དང་པོ་ལ་གསུམ། རིལ་བུ་བསྒྲུབ་པ་
དང་། བསྟེན་པ་དང་
། ཕན་ཡོན་ནོ། །ཁྱད་པར་གྱི་བཟའ་བའི་དམ་ཚིག་ལ་གཉིས། མིང་དོན་དང་། ཆོ་གའོ། །དང་པོ་ལ་ལྔ། གང་ཟག་གི་དབྱེ་བ་དང་། དུས་ཀྱི་དབྱེ་བ། རྣལ་འབྱོར་གྱི་དབྱེ་བ། དགོས་པས་དབྱེ་བ། མཆོད་བྱས་དབྱེ་
བའོ། །གཉིས་པ་ཆོ་ག་ལ་དྲུག གནས་དང་། དུས་དང་། ཡོ་བྱད་དང་། གང་ཟག་དང་། ཆོ་ག་དང་། དགོས་པའོ། །གནས་ལ་གཉིས། ལས་དང་པོ་པའི་གནས་དང་། སེམས་བརྟན་པ་ཐོབ་པའི་གནས་སོ། །དུས་ལ་གཉིས། རྒྱུན་གྱི་དུས་
527



དང་། ཁྱད་པར་གྱི་དུས་སོ། །གང་ཟག་ལ་གསུམ། ལས་དང་པོ་པ་དང་
། སེམས་བརྟན་པ་ཐོབ་པ་དང་། བརྟན་པ་ཆེན་པོ་ཐོབ་པའོ། །ཆོ་ག་ལ་གསུམ། སྦྱོར་བ་དང་། དངོས་གཞི་དང་། མཇུག་གོ །དང་པོ་ལ་དྲུག གནས་ཁང་བརྒྱན་པར་
བྱས་པ་དང་། ཕྱི་ནང་གི་མཆོད་པ་བཤམ་པ་དང་། རྡོ་རྗེ་སློབ་དཔོན་ལ་གསོལ་བ་གདབ་པ་དང་། བརྡ་དང་བརྡའི་ལན་བྱས་ཏེ་ནང་དུ་གཞུག་པ་དང་། ལྷའི་རྣལ་འབྱོར་ལ་གནས་པར་གསོལ་བ་གདབ་པ་དང་། ཡི་གེ་བརྒྱ་པས་རྒྱུད་སྦྱང་བའོ། །དངོས་
གཞི་ལ་གཉིས། བདག་བསྐྱེད་མཆོད་པ་དང་། བདག་དང་མདུན་བསྐྱེད་གཉིས་ཀར་མཆོད་པའོ། །གཉིས་ཀའི་དངོས་གཞི་ལ་དྲུག ཏིང་ངེ་འཛིན་གྱི་དཀྱིལ་འཁོར་མཆོད་པ་རྒྱས་པས་ཚིམ་པ་དང་། སྙིང་གར་ཡེ་ཤེས་ཀྱི་ལྷ་བདུད་རྩི་མྱངས་པས་ཚིམ་
པ་དང་། ཆོས་སྐྱོང་སྲུང་མ་གཏོར་མས་ཚིམ་པར་བྱ་བ་དང་། དམ་ཚིག་དང་ལྡན་པའི་དཔའ་བོ་དང་རྣལ་འབྱོར་མ་ནང་གི་སྦྱིན་སྲེག་གིས་ཚིམ་པ་དང་། ཕྱི་དང་ནང་གི་མཁའ་འགྲོ་གླུ་དང་གར་གྱིས་ཚིམ་པ་དང་། ལུས་ཀྱི་དཀྱིལ་འཁོར་ལྷན་ཅིག་སྐྱེས་
པའི་ཡེ་ཤེས་ཀྱིས་ཚིམ་པའོ། །མཇུག་གི་བྱ་བ་ལ་དྲུག བྱིན་གྱིས་བརླབ་པའི་ཕྱིར་རྡོ་རྗེའི་གླུ་དང་བཀྲ་ཤིས་ཀྱི་ཚིགས་བཅད་བརྗོད་པ་དང་། ལྷག་མའི་གཏོར་མས་ཚིམ་པར་བྱ་བ་དང་། ཆོ་ག་ལྷག་ཆད་ཁ་བསྐང་བའི་ཕྱིར་ཡི་གེ་བརྒྱ་པ་བརྗོད་པ་
དང་༑ ལས་བསགས་པ་འབྲས་བུ་དང་ལྡན་པར་བྱ་བའི་ཕྱིར་སྨོན་ལམ་གདབ་པ་དང་། མདུན་བསྐྱེད་ཀྱི་མགྲོན་གཤེགས་སུ་གསོལ་བ་དང་། བསྲུང་བ་བྱས་ཏེ་ལས་ཀྱི་རྗེས་མི་མངོན་པར་བྱ་བའོ། །དྲུག་པ་དགོས་པ་ལ་གཉིས། གཙོ་བོར་གྱུར་པའི་



༄༅། །དགོས་པ་དང་། གནས་སྐབས་ཀྱི་དགོས་པའོ། །ཉམས་པ་ཕྱིར་བཅོས་པ་ལ་གཉིས། ཉེས་པ་ཕྲ་མོ་ལྟུང་བ་ལས་ལྡང་བ་དང་། ཉེས་པ་ཆེན་པོ་ལ་དམ་ཚིག་དང་སྡོམ་པ་ཡང་དག་པར་བླང་བའོ། །སྤྱི་དོན་གཉིས་པ་ལམ་དེ་
བསྐྱེད་པའི་གོ་རིམ་གང་ཟག་གི་རིགས་ལ་གསུམ། གང་ཟག་གི་རིགས་ཀྱི་དབྱེ་བ་དང་། དྲི་བ་དགོད་པ་དང་། ལན་གདབ་པའོ། །དང་པོ་ལ་གསུམ། དབང་གི་དབྱེ་བ་དང་། སྤྱོད་པས་དབྱེ་བ་དང་། འབྲས་བུ་ཉེ་རིང་གི་སྒོ་ནས་དབྱེ་བའོ། །གཉིས་
%པ་དྲི་བ་ལ་གསུམ། མངོན་པར་རྟོགས་པ་བཅུ་གཅིག་པོ་ཉམས་སུ་ལེན་པ་ལ་སློབ་དཔོན་དུ་གྱུར་པ་ཅིག་དགོས་སམ། སློབ་མས་ཀྱང་བཏུབ། སློབ་དཔོན་དུ་གྱུར་པས་ཉམས་སུ་བླང་དགོས་སམ་མི་དགོས། ཉམས་སུ་བླངས་ན་ཚེ་འདི་ལ་འགྲུབ་བམ་
འཆི་ཁ་ལ་སོགས་པར་འགྲུབ་ཅེས་པའོ། །ལན་ལ་གསུམ། ཐམས་ཅད་ཉམས་སུ་ལེན་པ་ལ་རྡོ་རྗེ་སློབ་དཔོན་ཅིག་དགོས་ཀྱི་སློབ་མས་མི་བཏུབ་པ་དང་། སློབ་དཔོན་གྱིས་ཐམས་ཅད་ཉམས་སུ་བླང་དུ་བཏུབ་ཀྱང་ནང་ལ་གཞོལ་བས་ལམ་གྱི་ཡན་ལག་ལྔ་ ༧
སྦྱོང་བ་དང་། ཉམས་སུ་བླངས་ན་གང་ཟག་རབ་འབྲིང་གིས་དུས་བཞིའམ་གསུམ་ན་འགྲུབ་པའོ། །དེ་ལ་གཉིས། ནམ་འགྲུབ་པའི་དུས་དང་། དེའི་ཡན་ལག་གོ །དེ་ལ་བཞི། སྐྱེ་བ་འདིར་འགྲུབ་པའི་ཡན་ལག་བཅུད་ཀྱིས་ལེན་པ་དང་། འཆི་ཁར་
ཀླུ་ འགྲུབ་པའི་ཡན་ལག་འདའ་ཀ་མ་དང་། བར་དོར་འགྲུབ་པའི་ཡན་ལག་བར་དོ་དང་། དེ་སྐྱེ་བ་བརྒྱུད་དེ་འགྲུབ་པའི་ཡན་ལག་སྨོན་ལམ་མོ། །སྤྱི་དོན་གསུམ་པ་འབྲས་བུའི་མཚན་ཉིད་ལ་གཉིས། གནས་སྐབས་ཀྱི་འབྲས་བུ་ས་བཅུ་གཉིས་འགྲུབ་པའི་



ལ་བཟཆབས=
མ
ཚུལ་དང་། མཐར་ཐུག་གི་འབྲས་བུ་སངས་རྒྱས་ཀྱི་ས་འགྲུབ་པའི་ཚུལ་ལོ། །དང་པོ་ལ་གཉིས། སྤྱིར་ས་ཐོབ་པ་རྣམ་གྲངས་བཞིར་བཞག་པ་དང་། སའི་མངོན་པར་རྟོགས་པ་ཞིབ་ཏུ་བཤད་པའོ། །དེ་ལ་བཞི། ས་འགྲུབ་པའི་རྒྱུ་གང་ཡིན་པ་
དང་༑ རྟོགས་པའི་ཁྱད་པར་དང་། གྲུབ་པའི་རྟགས་དང་། མིང་གི་དོན་ཏོ། །དང་པོ་ལ་གཉིས། བརྒྱུད་པའི་རྒྱུ་དང་། དངོས་ཀྱི་རྒྱུའོ། །དེ་ལ་བཞི། རྩ་དང་
། རྩ་ཡི་གེ་དང་། ཁམས་བདུད་རྩི་དང་། སྙིང་པོ་ཡེ་ཤེས་རླུང་ངོ་། །རྟགས་ལ་
གཉིས༑ ས་དང་པོའི་རྟགས་དང་
། ལྷག་མ་རྣམས་དེས་བསྒྲེ་བའོ། །མིང་དོན་ལ་གཉིས། ཐུན་མོང་མ་ཡིན་པའི་མིང་གི་སྒོ་ནས་མདོར་བསྟན་པ་དང་། ཐུན་མོང་མ་ཡིན་པ་ཉིད་ཐུན་མོང་བའི་མིང་ལ་སྦྱར་ཏེ་རྒྱས་པར་བཤད་པའོ། །དང་པོ་ལ་
གཉིས༑ ཕྱི་ཡུལ་གྱི་རབ་ཏུ་དབྱེ་བ་དང་། དེ་ཉིད་ནང་གི་ལུས་ལ་སྦྱར་ཏེ་བཤད་པའོ། །རྒྱས་པར་བཤད་པ་ལ་གཉིས། ས་བཅུ་གཉིས་སོ་སོའི་མིང་དོན་དང་། ས་ཞེས་བྱ་བ་སྤྱིའི་མིང་དོན་ནོ། །གཉིས་པ་མཐར་ཐུག་སངས་རྒྱས་ཀྱི་ས་ལ་
གཉིས༑ སངས་རྒྱས་ཀྱིས་མངོན་དུ་བྱེད་པའི་ཐབས་ཉེ་བའི་རྒྱུ་ངོ་མཚར་གྱི་ལྟས་དང་། དེ་མངོན་དུ་བྱས་པའི་འབྲས་བུའི་མཚན་ཉིད་དོ། །དང་པོ་ལ་གཉིས། ཉེ་བའི་རྒྱུ་རྣམ་གཞག་དང་། འབྲས་བུ་འགྲུབ་པའི་ངོ་མཚར་གྱི་རྟགས་བསྟན་པའོ། །
འབྲས་བུའི་མཚན་ཉིད་ལ་གཉིས། སྤྱི་དང་མཐུན་པའི་སྐུའི་རྣམ་གཞག་དང་། འདི་ཉིད་དུ་གྲགས་པ་འབྲས་བུའི་མཚན་ཉིད་དོ། །དང་པོ་ལ་གཉིས། ཕ་རོལ་ཏུ་ཕྱིན་པའི་ཐེག་པ་ལས་གྲགས་པ་དང༌། རྡོ་རྗེ་ཐེག་པ་ལས་གྲགས་པའོ། །དང་པོ་ལ་



ཉེར་གསུམ་
༄༅། །བཞི། སྐུ་གཉིས་སུ་འདོད་པ་དང་། སྐུ་གསུམ་དུ་འདོད་པ་དང་། སྐུ་བཞིར་འདོད་པ་དང་། སྐུ་གསུམ་དུ་འདོད་པའི་ལུགས་གཉིས་སོ། །བཞིར་འདོད་པ་ལ་གཉིས། རྒྱན་གྱི་དགོངས་པ་དང་། ཐེག་བསྡུས་ཀྱི་དགོངས་
པའོ། །རྡོ་རྗེ་ཐེག་པ་ལ་གྲགས་པ་ལ་གསུམ། ཡན་ལག་བདུན་ལྡན་དུ་འདོད་པ་དང་། སྐུ་གསུམ་ཡན་ལག་བདུན་ལྡན་དུ་འདོད་པ་དང་། སྐུ་གཉིས་ཡན་ལག་བཅུ་བཞིར་འདོད་པའོ། །དེ་ལ་གཉིས། དོན་གྱི་སྐུ་དང་། བརྡའི་སྐུའོ། །འདི་ཉིད་དུ་
༧ གྲགས་པ་འབྲས་བུའི་མཚན་ཉིད་ལ་གསུམ། བཤད་གཞི་སྐུ་བཞིའམ་ཡེ་ཤེས་ལྔས་བསྡུས་པ་དང་། འཆད་བྱེད་ཡན་ལག་ལྔས་བསྡུས་པ་དང་། སྐུ་དང་ཡན་ལག་བསྲེ་བའོ། །བར་པ་ལ་ལྔ། གནས་ཡོངས་སུ་གྱུར་པ་དང་། ཡེ་ཤེས་ཀྱི་སྐུ་ཡིན་པ་
དང་། མི་གནས་པའི་མྱ་ངན་ལས་འདས་པ་དང་། གཉིས་སུ་མེད་པ་དང་། མཛོད་པ་རྒྱུན་མི་འཆད་པའོ། །དང་པོ་ལ་བཞི། ཕུང་པོ་ལྔ་གནས་གྱུར་ཚུལ་དང་། དཀྱིལ་འཁོར་བཞི་རྟེན་ཡིན་ལ་བརྟེན་པ་ཡིད་དང་ལྔས་བསྡུས་པ་དང་། ལུས་ངག་ཡིད་
གསུམ་དུ་བསྡུས་པ་དང་། དེ་ཐམས་ཅད་ཀྱི་བྱེད་པ་པོའི་ཡིད་ཡིན་པའི་ཕྱིར་ཡིད་འབའ་ཞིག་གནས་གྱུར་ཚུལ་ལོ། །དང་པོ་ལ་གཉིས། རྡོ་རྗེ་ཐེག་པའི་དགོངས་པ་དང་། ཐེག་པ་ཆེན་པོ་བསྡུས་པའི་དགོངས་པའོ། །གཉིས་པ་ཡེ་ཤེས་ཀྱི་ས་ཡིན་པ་ལ་
བཞི། སྐུ་མེད་པ་མ་ཡིན་པ་དང་། སྐུ་བེམས་པོ་མ་ཡིན་པ་དང་། ཡེ་ཤེས་ལྔའི་སྐུའི་མཚན་ཉིད་དང་། སྐུ་གསུམ་གྱི་ཡེ་ཤེས་ལྔ་བསྡུས་པའི་ཚུལ་ལོ། །གསུམ་པ་མི་གནས་པའི་མྱ་ངན་ལས་འདས་པ་ལ་གསུམ། འཁོར་བ་མ་ཡིན་པ་དང་། མྱ་ངན་
སྟོ ང་ཐུན་



ལས་འདས་པ་མ་ཡིན་པ་དང་། དེས་ཟུང་དུ་འཇུག་པའོ། །བཞི་པ་གཉིས་སུ་མེད་པ་ལ་གཉིས། མདོར་བསྡུས་པ་དང༌། རྒྱས་པར་བཤད་པའོ། །ལྔ་པ་མཛད་པ་ལ་གསུམ། ཆོས་སྐུ་མཛད་པའི་རྒྱུ་དང་། ལོངས་སྐུའི་མཛད་ཚུལ་དང་། སྤྲུལ་སྐུ་
རིགས་གསུམ་དུ་དབྱེ་བའོ།། །།མངོན་པར་རྟོགས་པ་དེ་དག་གི་དོན་བསྡུས་ཏེ་བསྟན་པ་ནི། རྒྱུ་རྒྱུད་ལ་ཆོས་བཞི། སྤྱོད་པ་རིམ་པ་ཅན་ལ་ཆོས་བཅུ། ལྟ་བ་རིམ་པ་ཅན་ལ་བཞི། ཐུན་མོང་མ་ཡིན་པའི་རིམ་པ་ཅན་ལའང་བཞི། རབ་ལ་ཆོས་
བདུན༑ ལམ་དངོས་གཞི་ལ་ཆོས་བཅུ་གཅིག གནས་སྐབས་ཀྱི་འབྲས་བུ་ལ་ས་བཅུ་གཉིས། མཐར་ཐུག་གི་འབྲས་བུ་ལ་ཡན་ལག་ལྔ་སྟེ། མདོར་ན་མངོན་པར་རྟོགས་པ་འདི་ནི་ཆོས་ལྔ་བཅུ་རྩ་བདུན་གྱིས་བསྟན་ཏེ། འདིར་སངས་རྒྱས་ཀྱིས་གསུངས་
པའི་ཆོས་མཐའ་དག་ཤེས་པར་ནུས་པ་ཡིན་ནོ། །རྒྱུད་ཀྱི་མངོན་པར་རྟོགས་པའི་བསྡུས་པའི་དོན་རྫོགས་སོ།། །།བླ་མེད་ཕྱོགས་ནི་རིས་བསྒྱུར་མིག་བཅས་པ། །རིག་བྱེད་ཀྱིས་གསལ་ལག་པས་མེ་ལ་བགོ །དེ་འོད་ཀུན་གསལ་ཆུ་གཏེར་འབྱུང་བར་
བཅས༑ །བློ་ལྡན་དོན་འདི་ཤེས་ན་སྨྲ་བར་གྱིས། །ལེགས་འོངས་མིག་གིས་ཡོན་ཏན་གསལ་བར་བྱས། །མེ་དང་ཆུ་བོས་འབྱུང་བ་རབ་ཏུ་བསྐྱེད། །ཟླ་བས་ཀུན་ཀྱང་གསལ་བར་བྱེད་མོད་ཀྱི། །མིག་གིས་ལེགས་པར་བལྟས་པས་བདག་བློ་དང་
། །
གཟུགས་ཉིད་ཡོན་ཏན་ཟུང་ནི་ཐོག་མ་སྟེ། །གང་གིས་གང་སྟོན་ལོ་རྒྱུས་དང་བཅས་པ། །གཞུང་འདི་ཀུན་ཏུ་བལྟས་ལ་བློ་ལྡན་གྱིས། །ལེགས་རྟོགས་གཞན་ལ་སྟོན་ན་བདག་བློ་སྤྲོ། །ལེགས་འོངས་འཆད་བྱེད་བཤད་གཞི་ལོ་རྒྱུས་ཅན། །རྣམ་གྲོལ་



ཤ
རྩ
3
ར་བཞི་བྱོན།
༄༅། །བཅས་པའི་སྡིགས་འཇོམས་གཞན་མི་ལྡན། །མཁས་མཚུངས་འཛིན་བཅས་དྲི་མ་ཀུན་བྲལ་ཏེ། །ཡི་གེ་བཞི་ལྡན་ཉིད་དུ་འགྱུར་བར་ཤོག །རུ་བཞིའི་གཙང་སྟོད་གྲོམ་པ་ས་སྐྱ་ཡི། །དགེ་བསྙེན་རྣལ་འབྱོར་གྲགས་པ་རྒྱལ་
|མཚན་ལ། །དོན་འདི་ཀུན་ཀྱང་གསོལ་འདེབས་སྟོན་གཞོན་གྱིས། །ཅུང་ཟད་བསྐུལ་ཏེ་འགྲོ་བའི་དོན་ཕྱིར་བྲིས། །སྦྱིན་པར་བྱ་བའི་ཆོས་དྲི་མ་མེད་པ་ཆོས་ཐམས་ཅད་ཀྱི་དོན་མདོར་བསྡུས་པ་འདི་ནི་དཔལ་དྲི་མ་མེད་པའི་གཙུག་ལག་ཁང་ཀུན་ནས་དཀར་
ཀ བའི་ཁ་དོག་གིས་གསལ་ཞིང་། ཡིད་འཕྲོག་པར་བྱེད་པའི་དབེན་གནས་གཙང་ལ་སྟོད་གྲོམ་པ་ས་སྐྱའི་དགོན་པའི་མཁས་པ་ཆེན་པོ་གྲགས་པ་རྒྱལ་མཚན་གྱི་ཞབས་ཀྱི་རྡུལ་ལ་སྤྱི་བོས་རེག་པས་ཕ་རོལ་ལ་མི་འཇིགས་པའི་སྣང་བ་ཐོབ་པ། བློ་གསལ་ཞིང་
ཡིད་གཞུངས་པ། མི་ཤེས་པའི་གཡུལ་ངོ་དང་འཁོན་པའི་ཆོ་འབྲང་དང་ལྡན་པ། ཚངས་པར་སྤྱོད་པ་མཆོག་གི་བརྟུལ་ཞུགས་ལ་གནས་ཤིང་། ཐེག་པ་མཆོག་གི་ཁུར་ཁྱེར་བ། ཡང་དག་པར་བགྲོད་པར་བྱ་བའི་ལམ་རྡོ་རྗེ་ཐེག་པའི་འཇུག་ངོགས་ལ་
ཞུགས་ཤིང་། འགྲོ་བ་དཔག་ཏུ་མེད་པའི་ཕན་པ་དང་བདེ་བའི་དོན་ལ་གོ་ཆ་མི་ཕྱེད་པར་བགོས་པའི་བརྩོན་འགྲུས་དང་ལྡན་པའི་འཁོན་ཇོ་སྲས་གང་གི་མིང་ནས་བརྗོད་ན། ཀུན་དགའ་རྒྱལ་མཚན་ཞེས་ཡོངས་སུ་བཏགས་པ་དེས། ལོ་བཅོ་ལྔ་ལོན་པའི་
སྡོང་ལ་ས་སྐྱའི་དབེན་གནས་དམ་པར་ཡི་དམ་དུ་བྲིས་པའི་དམ་པའི་ཆོས་སོ། །དོན་འདི་ལ་མ་འོངས་པའི་སྐྱེ་བོ་རྣམས་ཡིད་ཆེས་པར་གྱིས། དེ་ལྟར་བླ་མས་གསལ་མཛད་ཕྱིར། །བདག་གིས་བཅོས་པར་མི་འོས་ཀྱང་། །གུས་ལྡན་སློབ་མས་བསྐུལ་བ་
སྟོང་ཐུན་
+-
--
-



དང་༑ །སྤྲོས་ཉུང་རྟོགས་སླ་དོན་གཉེར་བའི། །རྟེན་གྱི་གང་ཟག་དགྱེས་ཕྱིར་བྲིས། །དགེ་དེས་དྲི་མེད་ཐོབ་པར་ཤོག།
།།
རྒྱུད་སྡེ་ཀུན་བཏུས་
534



ཤ་
]] དག་ཞིག་གནང་བ་དག་དང་མ་དག་པ་དང་ད་ག་ན། །
༄༅། །པཉྩནྡྷཱབིདྡྷཱཡཱམཧཱཔཎྜིཏཏིཔརིཡཤེསཡཱཙྪནྟརཏཿ པུཎྜགྲཔྲཝཙནོཔུསྟཀཿ པྲཐམཱཏྟནྡྲསེནསཱམཱནུསུབྱཝནྡྷནཾབིཛཧཱར།།
༄༅། །གནས་ལྔ་རིག་པའི་པཎྜི་ཏ་ཆེན་པོ་ཞེས་ཡོངས་སུ་གྲགས་པའི་སློབ་དཔོན་རིན་པོ་ཆེ་བསོད་ནམས་རྩེ་མོའི་གསུང་རབ་གླེགས་བམ་དང་པོ་ལས་རྒྱུད་སྡེ་སྤྱིའི་
རྣམ་པར་གཞག་པ་བཞུགས་སོ།།
535
གཅིག་ རྒྱུད་སྡེ་སྤྱི་རྣམ་



རྒྱུད་སྡེ་ཀུན་བཏུས་
༄༅། །ཨོཾསྭསྟིསིདྡྷཾ།
ནམསྶདྷུརུབྷཊྛརཀསྱཔཱདཱཡཤིརསཱདརེཎ།
ནམཿ ཤྲིབཛྲསཏཱཡ།།
༄༅། །ཨོཾ་སྭསྟི་སིདྡྷཾ། བླ་མ་རྗེ་བཙུན་དམ་པའི་ཞབས་ལ་སྤྱི་བོས་གུས་པར་ཕྱག་འཚལ་ལོ།
།དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །
སྡེབ་སྦྱོར་མཉམ་པའི་བྲྀཏ་བཅུ་བཞི་པ་ནུས་ལྡན་ལ་ངོ་མཚར་རྟོགས་བྱེད་ཀྱི་དགོངས་པས་ཆིག་ཁྲི་དྲུག་སྟོང་སུམ་བརྒྱ་གྱ་བཞི་མཆིས་པའི་ནང་གསེས་ཉིས་སྟོང་དང་བཞི་བརྒྱ་སོ་བརྒྱད་པ་ནས་རྙེད་པའི་སྲསྨཱ་རས་བཅིངས་པའོ།།
༄༅། །པྲབྷུརྫགནྣཱཐོབཛ྄དྷརཿ ཤྲཱིཔདྡྷནཾ། ཧིནེནྡདནྟཡཔྲཀྲྀཏིནིརྨིཏཱཀཱཡཾ། ། བྷགོཡཐཱནནྟཔཱཙནཝཱཀྐཱཡཙིཏྟཱ།། ནམོགུརོཝཱདཱཡཱཎྜལིཙིམནྟནེབྷི
536



།ཁྱབ་བདག་འགྲོ་མགོན་རྡོ་རྗེ་འཆང་དཔལ་གཙོ། །བློ་དམན་གདུལ་ཕྱིར་ཕལ་པའི་སྐུ་བཟུང་ནས། །སྐལ་བཞིན་སྨིན་མཛད་སྐུ་གསུང་ཐུགས་མཐའ་ཡས། །བླ་མའི་ཞབས་ལ་ཐལ་སྦྱར་སྤྱི་བོས་འདུད། །གང་གི་ཐུགས་རྗེས་
རབ་ཏུ་ཁྲོས་པའི་སྐུ། །གཉིས་མེད་དོན་གསལ་ཉི་མ་འབུམ་གྱི་གཟི། །ཧཱུྃ་ཞེས་བརྗོད་པས་བགེགས་ཀུན་སེལ་མཛད་པ། །དཔའ་བརྟན་རྡོ་རྗེ་བསྣམས་ཀྱིས་བསྐྱང་དུ་གསོལ། །ཐོབ་བྱ་ཐོབ་བྱེད་རྒྱུད་སྡེའི་རྣམ་དབྱེ་བ། །བླ་མའི་གསུང་ལ་ཆོས་རྗེས་
འབྲང་པའི་བློ། །སྤྲོས་ལ་དགའ་རྣམས་རབ་ཏུ་མགུ་བྱེད་པ། །ལུང་དོན་རྟོགས་པའི་གསལ་བྱེད་གཞན་དུ་གསལ། །འདིར་ནི་སྤྲོས་ཉུང་རྟོགས་པ་དོན་གཉེར་བ། །དད་པའི་རྗེས་འབྲང་བླ་མའི་གསུང་ཉིད་ལ། །གཙོར་འཛིན་དོན་ཕྱིར་གསུང་ལ་བཟུང་བ་
ཙམ༑ །རེ་ཞིག་མདོར་བསྡུས་རྒྱུད་སྡེའི་རྣམ་གཞག་བྲི། །གང་ཕྱིར་མཁས་པ་རྣམས་ཀྱིས་རབ་གསལ་མཛད་ཟིན་ཀྱང་། །རང་གཞན་རྟོགས་པ་སྤེལ་དང་ལེགས་བཤད་གོམས་བྱའི་ཕྱིར། །ལུས་སྟོབས་རབ་རྫོགས་འདབ་ཆགས་མཁའ་ལ་འཕུར་བའི་ ཞི
སྐུ །ཚེ༑ །དེ་ཡི་ཕྲུ་གུ་མ་ཚར་བར་ཡང་སློབ་པ་བཞིན། །འདི་ན་རྟོགས་པ་དང་ལྡན་པའི་སྐྱེ་བོ་ཕལ་ཆེར་ནི་དམིགས་པར་བྱ་བའི་ཡུལ་ལམ་ཐོབ་པར་བྱ་བའི་འབྲས་བུ་དང་ཐོབ་པར་བྱེད་པའི་ལམ་གྱི་རྣམ་པར་དབྱེ་བ་ཤེས་ནས་འཇུག་པར་འགྱུར་བ་ཡིན་
པས༑ རྒྱུད་སྡེ་རྣམས་ཀྱི་ཀླད་དུ་སྤྱིའི་རྣམ་པར་གཞག་པ་འདི་བརྗོད་པར་བྱ་བར་རིགས་པ་ཡིན་ནོ། །དེ་ལྟར་ཞུགས་པའི་ལམ་དེ་གཞན་པས་ཁྱད་པར་དུ་འཕགས་པར་བསྟན་པར་བྱ་བའི་ཕྱིར་དེའི་རྗེས་སུ་རྒྱུད་རྣམས་ཀྱི་མཚན་གྱི་དོན་འབྱུང་བ་ཡིན་ནོ། །དེ་



ལྟ་བུའི་ལམ་ཁྱད་པར་དུ་འཕགས་པ་དེ་བློ་དམན་པས་ཀྱང་བདེ་བླག་ཏུ་རྟོགས་པར་བྱ་བའི་ཕྱིར་དེའི་རྗེས་སུ་རྒྱུད་བཤད་ཐབས་ཀྱི་མན་ངག་སྟོན་པ་ཡིན་ནོ། །དེ་ལྟར་རྒྱུད་ཀྱི་དོན་ལེགས་པར་རྟོགས་ནས་ཉམས་སུ་ལེན་པ་ན་གང་ཟག་གི་རྒྱུད་ལ་ཇི་ལྟར་སྐྱེ་བའི་
རིམ་པ་བསྟན་པའི་ཕྱིར་དེའི་རྗེས་ལ་རྒྱུད་ཀྱི་མངོན་པར་རྟོགས་པ་འབྱུང་བ་ཡིན་ནོ། །ཚུལ་བཞི་པོ་འདི་ནི་རྣལ་འབྱོར་གྱི་དབང་ཕྱུག་ཆེན་པོ་བིརྱ་པའི་གསུང་རབ་མཁས་པ་རྣམས་ཀྱིས་བགྲོད་པར་བྱ་བའི་འཇུག་ངོགས། རྒྱུད་མ་ལུས་པ་གསལ་བར་བྱེད་པའི་
སྒྲོན་མེ། བསོད་ནམས་དང་མི་ལྡན་པ་རྣམས་ཀྱིས་རྟོགས་པར་དཀའ་བ་མྱ་ངན་ལས་འདས་པའི་གྲོང་ཁྱེར་དུ་འཇུག་པ་རྣམས་ཀྱི་ཐེམ་སྐས་ཏེ། རྣམ་པ་ཐམས་ཅད་ཀྱི་མཆོག་དང་ལྡན་པའོ་ཞེས་བྱ་བར་རྟོགས་པར་བྱའོ། །དེ་ལ་དང་པོའི་སྤྱིའི་རྣམ་པར་
ཟླ གཞུག་པ་ནི་གཉིས་ཏེ། དམིགས་པར་བྱ་བའི་ཡུལ་ལམ་ཐོབ་བྱའི་འབྲས་བུ་རྣམ་པར་གཞག་པ་དང་། དེ་ཐོབ་པར་བྱེད་པའི་ལམ་གྱི་རྣམ་པར་གཞག་པ་རབ་ཏུ་དབྱེ་བ་དང་བཅས་པའོ། །དང་པོ་ནི་སྤྱིར་དམིགས་པར་བྱ་བའི་ཡུལ་ལམ་ཐོབ་པར་བྱ་བའི་
འབྲས་བུ་མཐར་ཐུག་ནི། བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཞེས་བྱ་བའི་འབྲས་བུ་གཅིག་ཁོན་ཡིན་ནོ། །འདི་ལ་གཉིས་ཏེ། མཚན་ཉིད་བསྟན་པ་དང་། དེ་གཅིག་ཁོ་ནར་བསྒྲུབ་པའོ། །དེ་ལ་དང་པོར་སངས་རྒྱས་ཀྱི་
| མཚན་ཉིད་དེ་ཇི་ལྟ་བུ་ཡིན་ཞེ་ན། དེ་ནི་དངོས་པོའི་གནས་ལུགས་ཕྱིན་ཅི་མ་ལོག་པར་རྟོགས་པ་དང་། ཟག་པ་མེད་པའི་བདེ་བ་ཕུན་སུམ་ཚོགས་པ་དང་ལྡན་པ་དང་། སྒྲིབ་པའི་དྲི་མ་མ་ལུས་པ་སྤངས་པ་ཞེས་བྱ་བ་གསུམ། དེ་ལྟར་ཡིན་པར་ཡང་ལུང་
59༔



གསུམ་
༄༅། །ལས། དངོས་པོ་རྟོགས་ཕྱིར་སངས་རྒྱས་ང་། །ཞེས་པ་དང་། བདེ་བ་རྟོགས་ཕྱིར་རྣམ་སངས་རྒྱས། །ཞེས་པ་དང་། ཚངས་པ་སྒྲིབ་བྲལ་སངས་རྒྱས་ཉིད། །ཅེས་གསུངས་པས་ཤེས་པར་ནུས་སོ། །གསུམ་པོ་དེ་
ལའང་དང་པོ་ཁོ་ནར་སྒྲིབ་པ་དང་བྲལ་བ་ཞེས་བྱ་བ་འདི་རྒྱུ་ཡིན་ཏེ། ཞེ་སྡང་ལ་སོགས་པ་ཉོན་མོངས་པའི་སྒྲིབ་པ། ཤེས་བྱ་ཇི་སྙེད་པ་མཁྱེན་པའི་གེགས་དང་། ཇི་ལྟ་བ་མཁྱེན་པའི་གེགས་སུ་གྱུར་པ་ཤེས་བྱའི་སྒྲིབ་པ་དང༌། སྙོམས་འཇུག་གི་སྒྲིབ་པ་
ཞེས་བྱ་བ་གསུམ་སྟེ། གསུམ་པོས་སྒྲིབ་པ་མ་ལུས་པ་བསྡུས་པའོ། །བྲལ་བ་ནི་གཏན་ནས་བྲལ་བའོ། །དེས་ན་སྤངས་པ་ཕུན་སུམ་ཚོགས་པ་སྟེ། དཔེར་ན་མི་གཉིད་སངས་པ་ལྟ་བུ་སྟེ། བུདྡྷཞེས་བྱ་བའི་དོན་ཏོ། །རྒྱུད་དེ་ལྟ་བུ་ཐོབ་པ་ཉིད་ཀྱིས་དངོས་
༣ པོའི་གནས་ལུགས་ཆོས་ཅན་ཇི་སྙེད་པ་དང་ཆོས་ཉིད་ཇི་ལྟ་བ་རྟོགས་པ་སྟེ། དེ་ནི་རྟེན་འབྲེལ་ཟབ་མོ་ཐུགས་སུ་ཆུད་པས་དབྱིངས་དང་ཡེ་ཤེས་གཉིས་སུ་མེད་པའི་ཆོས་ཀྱི་སྐུ་སྟེ། དེ་ལྟ་བུ་ཐོབ་པ་དེ་ཉིད་ཀྱིས་བདེ་བ་རྟོགས་པ་ཞེས་བྱ་སྟེ། སྐུ་དང་ཡེ་ཤེས་ལ་
སོགས་པ་སངས་རྒྱས་ཀྱི་ཡོན་ཏན་ཚད་མེད་པ་དང་ལྡན་པ་ནི་རྣམ་པར་གྲོལ་བ་ཅན་གྱི་བདེ་བ་ཞེས་བྱའོ། །དེ་ལྟར་གཉིས་པོ་དེ་ནི་པདྨ་རྒྱས་པ་དང་འདྲ་བར་བློ་ཕྱེ་ཞིང་རྒྱས་པས་ན་བུདྡྷ་ཞེས་བྱ་བའི་དོན་ཏོ། །དེ་ནི་ཡེ་ཤེས་ཕུན་སུམ་ཚོགས་པའོ། །དེ་ལྟར་
འོ གསུམ་པོ་རེ་རེས་ཀྱང་ཡོན་ཏན་གཞན་ཐམས་ཅད་ཤུགས་ལས་ཤེས་པར་ནུས་ལ། ཡང་མདོ་རྒྱུད་རྟོག་པ་དང་བསྟན་བཅོས་མང་པོ་ནས་སངས་རྒྱས་ཀྱི་མཚན་ཉིད་མང་པོ་གསུངས་ཀྱང་། འདིར་གསུམ་པོ་འདི་ཁོ་ན་འཆད་པ་ནི། ལུང་བརྟག་པ་གཉིས་པ་



དང་སཾ་པུ་ཊ་ནས་འབྱུང་བ་ཙམ་བླ་མ་དམ་པ་གསུང་པ་སྟེ། འདིས་སངས་རྒྱས་ཀྱི་མཚན་ཉིད་དམ་ཡོན་ཏན་ཐམས་ཅད་འདུས་པར་ཤེས་པར་བྱའོ། །དོན་གཉིས་པ་མཐར་ཐུག་གི་འབྲས་བུ་དེ་གཅིག་ཏུ་བསྒྲུབ་པ་ལ་གཉིས་ཏེ། གཅིག་ཏུ་ངེས་པའི་འཐད་པ་
དང་༑ དེ་ལ་རྩོད་པ་སྤང་བའོ། །དང་པོ་ནི་སྤྱིར་ལམ་མི་མཐུན་པ་དུ་མ་ཡོད་ཀྱང་མཐར་ཐུག་གཅིག་ཁོ་ན་ཡིན་ནོ། །དེ་ལྟར་དཔལ་ཁ་སྦྱོར་ལས་ཀྱང་། གང་ཕྱིར་ཆོས་ནི་དུ་མས་ནི། །ཆུ་བོའི་རྒྱུན་ནི་རྒྱ་མཚོ་ལྟར། །ཐར་པ་ཉིད་ནི་གཅིག་པུ་ཉིད། །མང་
པོ་དམིགས་པར་མི་འགྱུར་རོ། །ཞེས་གསུངས་པ་དང་། རྒྱུད་ཕྱི་མ་ལས་ཀྱང་ཆུ་བོ་དང་རྒྱ་མཚོའི་དཔེས་ནི་ཕྱོགས་གཉིས་ཀའི་དཔེར་བརྗོད་དོ་ཞེས་པ་དང་། ཡང་དཔེར་ན་རྒྱ་མཚོ་ཆེན་པོ་ལས་ཆུ་བོ་དུ་མ་བབས་པ་ནི་སོ་སོར་སྣང་བའི་སྐབས་མེད་དོ་ཞེས་
གསུངས་ཏེ། གྲུབ་མཐའ་དུ་མ་ཡོད་ཀྱང་གནས་ལུགས་གཅིག་ལས་མེད་པ་དང་། ལམ་དུ་མ་ཡོད་ཀྱང་མཐར་ཐུག་གཅིག་ལས་མེད་པར་གྲུབ་བོ། །དེའང་འབྲས་བུ་མཐར་ཐུག་པ་ནི་དངོས་པོའི་གནས་ལུགས་རྟོགས་པ་ཡིན་ལ། དངོས་པོའི་གནས་
ལུགས་དུ་མ་མེད་པའི་ཕྱིར་མཐར་ཐུག་ཀྱང་དུ་མ་མེད་དོ །དེའང་གཅིག་ཅེས་བྱ་བའང་སྤངས་པ་དང་ཡེ་ཤེས་ཕུན་སུམ་ཚོགས་པར་རིགས་གཅིག་པ་ཡིན་གྱི་མུ་སྟེགས་བྱེད་ཀྱི་བདག་ལ་ཐིམ་པ་ལྟ་བུ་རང་གི་ངོ་བོ་གཅིག་དུ་གྱུར་པ་ནི་མ་ཡིན་ནོ། །གཉིས་པ་
དེ་ལ་རྩོད་པ་སྤང་བ་ལ་གཉིས་ཏེ། གྲུབ་མཐའ་དུ་མ་ཡོད་་་འི་སྐྱོན་སྤང་བ་དང་། ཐེག་པ་གསུམ་གསུངས་པའི་སྐྱོན་སྤང་བའོ། །དང་པོ་ནི་གལ་ཏེ་དངོས་པོའི་གནས་ལུགས་དུ་མ་ཡོད་དེ། མུ་སྟེགས་ཀྱི་བདག་ལ་སོགས་པ་གྲུབ་པའི་མཐའ་དུ་མར་སྣང་



རྡ
བཞི་
༄༅ ། །བའི་ཕྱིར་རོ་སྙམ་ན། དུ་མར་སྣང་བ་ནི་མཐར་ཐུག་མ་རྟོགས་པ་རྣམས་ཀྱིས་རང་རང་གི་རྣམ་པར་རྟོག་པ་དུ་མར་བརྟགས་ཀྱིས། རྟོགས་པ་རྣམས་ལ་ཆོས་ཐམས་ཅད་རྟེན་ཅིང་འབྲེལ་བར་འབྱུང་བ་ཟབ་མོ་ལས་མ་གཏོགས་པ་
སྣ་ཚོགས་འགའ་ཡང་མེད་དོ། །དཔེར་ན་རྒྱ་མཚོ་ལས་ཕྱི་རོལ་དུ་ཆུ་བོ་སྣ་ཚོགས་སྣང་ཡང་རྒྱ་མཚོར་ཐིམ་པ་ན་རོ་གཅིག་པའམ། ཉི་མའི་དཀྱིལ་འཁོར་གཅིག་ཉིད་ལ་རང་གི་ཡུལ་གྱི་དབང་གིས་སྣང་བ་ཐ་དད་དུ་འཆར་བའམ། དམུས་ལོང་བརྒྱས་གླང་
པོ་ཆེ་ལ་བྱུགས་པ་ན་རང་གི་ཚོར་བ་ཐ་དད་པ་ལྟ་བུའོ། །གཉིས་པ་ཐེག་པ་གསུམ་གསུངས་པའི་སྐྱོན་སྤང་ཡང་འདི་སྙམ་དུ། འོ་ན་བཅོམ་ལྡན་འདས་ཀྱིས་རིགས་ཅན་གསུམ་ལ་དགོངས་ཏེ་བྱང་ཆུབ་རྣམ་པ་གསུམ་གསུངས་པ་འདི་ཇི་ལྟར་དྲང་ཞེ་ན། དེ་ནི་
རེ་ཞིག་དམན་པ་རྣམས་དྲང་བའི་དོན་དུ་རེ་ཞིག་པའི་ལམ་གྱི་འབྲས་བུར་གསུངས་པ་ཡིན་ནོ། །འདིས་ནི་ཐེག་པ་གཅིག་པ་ཉིད་དུ་སྒྲུབ་པ་ཞེས་ཀྱང་བྱ། དེ་ཉིད་ལ་རྟོགས་པའི་ལྟ་བ་ཞེས་ཀྱང་བྱ་སྟེ། བྱང་ཆུབ་ཀྱི་སེམས་བསྐྱེད་པ་ནི། ལམ་གྱི་ཐོག་མ་ཡིན་
པས་དེ་འདིས་གསལ་བར་བྱེད་པས་ཐོག་མར་བསྟན་ནོ། །དབུ་མའི་བསྟན་བཅོས་ལ་སོགས་པ་དེ་ཁོ་ན་ཉིད་ཀྱི་དོན་གཏན་ལ་འབེབས་པའི་བསྟན་བཅོས་མཐའ་དག་གིས་ཀྱང་འདིའི་དོན་གསལ་བར་བྱེད་པས། རྒྱས་པར་ནི་དེ་དག་ཏུ་ཤེས་པར་ནུས་སོ། །
རྒྱུད་སྡེ་སྤྱིའི་རྣམ་པར་གཞག་པ་ལས་ལམ་མཐའ་དག་གི་ཐོག་མར་དམིགས་པར་བྱ་བའི་ཡུལ་མཐར་ཐུག་གི་འབྲས་བུ་གཏན་ལ་དབབ་པའི་སྐབས་ཏེ་དང་པོའོ།། །།དེ་ཐོབ་པར་བྱེད་པའི་ལམ་གྱི་རྣམ་པར་གཞག་པ་ལ་ལྔ་སྟེ། ལམ་རང་གི་ངོ་བོ་གང་ཡིན་
s41
རྒྱུད་སྡེ་སྤྱི་རྣམ་



པ་དང་། ལམ་དེའི་རབ་ཏུ་དབྱེ་བ་དང་། དབྱེ་བ་སོ་སོའི་མཚན་ཉིད་དང་། ཕ་རོལ་དུ་ཕྱིན་པའི་ཐེག་པ་ལས་གསང་སྔགས་ཀྱི་ཐེག་པ་ཁྱད་པར་དུ་འཕགས་པའི་ཚུལ་དང་། གསང་སྔགས་ཀྱི་ཐེག་པ་བྱེ་བྲག་ཏུ་གཏན་ལ་དབབ་པའོ། །དང་པོ་ལ་གཉིས་
ཏེ༑ ལམ་གྱི་མཚན་ཉིད་དང་། དེའི་དབྱེ་བའོ། །དང་པོ་ནི། རང་རང་གི་དམིགས་པར་བྱ་བ་ཐོབ་པར་བྱེད་པའི་ཐབས་སོ། །དབྱེ་ན་གཉིས་ཏེ། ལམ་ཐུན་མོང་བ་དང་། ཐུན་མོང་མ་ཡིན་པའོ། །དང་པོ་ལ་གསུམ་སྟེ། ངན་འགྲོ་ཉིད་སྐྱེད་པ་
དང་༑ བདེ་འགྲོ་ཙམ་ཐོབ་པར་བྱེད་པ་དང་། ཐར་པ་ཙམ་ཐོབ་པར་བྱེད་པའི་ལམ་མོ། །དང་པོ་ནི་མུ་སྟེགས་དམན་པ་ཆད་པར་ལྟ་བ་ལ་སོགས་པ་ཁ་ཅིག་ཡིན་ནོ། །བདེ་འགྲོ་ཙམ་ཐོབ་པར་བྱེད་པ་ནི་མུ་སྟེགས་མཆོག་གཅེར་བུ་པ་ལ་སོགས་པ་རྣམས་ཡིན་
# ནོ༑ །ཐར་པ་ཙམ་ཐོབ་པར་བྱེད་པ་ནི་ཉན་ཐོས་དང་རང་སངས་རྒྱས་ཀྱི་ལམ་ཡིན་ནོ། །སྤྱི་དོན་གཉིས་པ་ཐུན་མོང་མ་ཡིན་པའི་ལམ་ལ་གཉིས། ལམ་ཐུན་མོང་བ་བསྟན་པའི་དགོས་པ་དང་། ཐེག་པ་ཆེན་པོ་ཐུན་མོང་མ་ཡིན་པའི་མཚན་ཉིད་དོ། །དང་པོ་
ནི་ལམ་ཐུན་མོང་མ་ཡིན་པས་ཆོག་མོད། ཐུན་མོང་བ་བསྟན་པས་ཅི་བྱ་སྙམ་ན་འདི་ལ་དགོས་པ་གསུམ་སྟེ། ཐེག་པ་ཆེན་པོ་བས་སེམས་ཅན་གྱི་ཁམས་རྣམ་པ་སྣ་ཚོགས་རྗེས་སུ་བཀྲི་བ་དང་། ལམ་མཐུན་པ་དང་མི་མཐུན་པ་ཤེས་པས་ལམ་ལ་ཐེ་ཚོམ་
སེལ་བ་དང་། ལམ་ཐུན་མོང་བ་ཙམ་ཡང་རྒྱུད་ལ་མ་སྐྱེས་པར་ཐེག་པ་ཆེན་པོར་རློམ་པ་དགག་པའོ། །དེ་ལ་དང་པོར་སེམས་ཅན་གྱི་ཁམས་ལ་རིགས་གསུམ་དུ་རྒྱུད་བླ་མ་ལས་གསུངས་པ། སྲིད་པར་འདོད་པ་དང་། སྲིད་པ་དང་བྲལ་བར་འདོད་པ་



ཤ་
༄༅། །དང་། དེ་གཉིས་ཀ་མངོན་པར་མི་འདོད་པའོ་ཞེས་བྱ་བ་ལ་སོགས་པ་གསུངས་སོ། །དེའི་དོན་ཡང་སྲིད་པར་འདོད་པ་ནི་མུ་སྟེགས་དམན་པ་ཁ་ཅིག་གོ །ཞི་བར་འདོད་པ་ལ་གཉིས་ཏེ། ཐབས་ལ་མི་མཁས་པ་
དང་༑ ཐབས་ལ་མཁས་པའོ། །དེའང་ཐབས་ལ་མི་མཁས་པ་ནི་མུ་སྟེགས་མཆོག་རྣམས་ཡིན་ལ། མཁས་པ་ནི་ཉན་ཐོས་དང་རང་སངས་རྒྱས་རྣམས་སོ། །གསུམ་པ་སྲིད་ཞི་མཉམ་པར་འདོད་པ་ནི་བྱང་ཆུབ་སེམས་དཔའ་རྣམས་ཏེ་སྤྱོད་འཇུག་
ལས༑ ཆགས་དང་འཇིག་མཐའ་ལས་གྲོལ་བ། །འཁོར་བར་གནས་པ་གྲུབ་པ་ནི། །ཞེས་གསུངས་པ་ལྟ་བུའོ། །དེ་ལྟར་ན་གསུམ་པོ་དེ་དག་ལ། རང་རང་གི་ལམ་དེ་དག་བསྟན་ནས་མཇུག་ཏུ་ཐེག་པ་ཆེན་པོར་འཛུད་པའི་དགོས་པ་སྟེ། འདི་ལ་
* དགོངས་ནས། རྒྱལ་བའི་སྲས་ཀྱིས་མི་བསླབ་པ། །དེ་ནི་གང་ཡང་ཡོད་མ་ཡིན། །ཞེས་གསུངས་སོ། །གཉིས་པ་ལམ་མཐུན་པ་དང་མི་མཐུན་པ་ཤེས་པས་ལམ་ལ་ཐེ་ཚོམ་སེལ་བ་ནི། ལམ་ཐམས་ཅད་ཤེས་པས་ཆོས་རྣམས་ཀྱི་བྱེ་བྲག་ཕྱེད་དེ། རང་
གི་ལམ་མཆོག་ཏུ་རྟོགས་ནས་ལམ་གཞན་ཡིད་ལ་བྱེད་པ་སྤང་བའི་དགོས་པའོ། །གསུམ་པ་ལམ་ཐུན་མོང་བ་ཙམ་ཡང་རྒྱུད་ལ་མ་སྐྱེས་པར་ཐེག་པ་ཆེན་པོར་རློམ་པ་དགག་པ་ནི། གང་ཟག་ཁ་ཅིག་མུ་སྟེགས་མཆོག་གི་བློ་ཙམ་ཡང་རྒྱུད་ལ་མ་སྐྱེས་པར་ང་
ཐེག་པ་ཆེན་པོ་བའོ་ཞེས་རློམ་པ་རྣམས་ལ། ལམ་འདི་ནི་རང་གིའོ། །འདི་ནི་གཞན་གྱིའོ་ཞེས་རྟོགས་ནས་ཐེག་པ་ཆེན་པོའི་དོན་ཤེས་པར་བྱ་བའི་དགོས་པའོ། །དེའི་ཕྱིར་ལམ་ཐུན་མོང་བ་བསྟན་དགོས་སོ། །གཉིས་པ་ཐེག་པ་ཆེན་པོ་ཐུན་མོང་མ་ཡིན་པའི་
རྒྱུད་སྡེ་སྤྱི་རྣམ་



མཚན་ཉིད་ལ་གསུམ། ཐུན་མོང་མ་ཡིན་པའི་ལམ་གྱི་ངོ་བོ་དང་། དེ་ལམ་ཐུན་མོང་བ་རྣམས་ལས་ཇི་ལྟར་ཁྱད་པར་དུ་འཕགས་པའི་ཚུལ་དང་། ཁྱད་པར་དུ་འཕགས་པ་དེའི་དབྱེ་བའོ། །དང་པོ་ནི་འབྲས་བུ་ཐམས་ཅད་མཁྱེན་པ་ཉིད་ཐོབ་པར་བྱེད་པའི་
ཐབས་ཐེག་པ་ཆེན་པོའོ། །གཉིས་པ་དེ་ཐུན་མོང་བ་ལས་ཁྱད་པར་དུ་འཕགས་པའི་ཚུལ་ལ་བཞི་སྟེ། སྡུག་བསྔལ་སྤོང་བའི་ཐབས་ལ་ཞུགས་པས་ཁྱད་པར་དུ་འཕགས་པ་དང་། འཁོར་བ་ལ་ཞེན་པ་མེད་པ་དང་། ཐར་པའི་ཐབས་སངས་རྒྱས་ཀྱི་ཐེག་པ་
ལ་ཞུགས་པ་དང་། ཐར་པ་ཁོ་ན་འདོད་པ་མ་ཡིན་ཏེ་སྲིད་ཞི་མཉམ་པའི་ལམ་སྟོང་པ་དང་སྙིང་རྗེ་གཉིས་སུ་མེད་པར་སྟོན་པ་ཐེག་པ་ཆེན་པོ་ལ་ཞུགས་པས་ཁྱད་པར་དུ་འཕགས་པའོ། །དང་པོ་སྡུག་བསྔལ་སྤོང་བའི་ཐབས་ལ་ཞུགས་པ་ལ་གཉིས་ཏེ། ཚེ་
འདིའི་སྡུག་བསྔལ་སྤོང་བ་དང་། ཕྱི་མའི་སྡུག་བསྔལ་སྤོང་བའོ། །དང་པོ་ནི་ལུགས་ཀྱི་བསྟན་བཅོས་ལ་སོགས་པ་ནས་ཇི་ལྟར་བཤད་པ་ལ་ཞུགས་པ་སྟེ། འདིས་གྲུབ་མཐའ་ལ་གཏན་མ་ཞུགས་པའི་རྨོངས་པ་བ་ལང་རྫི་ལ་སོགས་པ་ལས་ཁྱད་པར་དུ་
འཕགས་པའོ། །ཚེ་ཕྱི་མའི་སྡུག་བསྔལ་སྤོང་བ་ནི། ལས་རྒྱུ་འབྲས་ལ་ཡིད་ཆེས་པས་མངོན་པར་མཐོ་བའི་ལམ་རྒྱུད་ལ་སྐྱེས་པ་སྟེ། འདིས་ནི་འཇིག་རྟེན་རྒྱང་འཕེན་ལ་སོགས་པ་ལོག་པར་ལྟ་བའི་གྲུབ་མཐའ་ངན་པ་རྣམས་ལས་ཁྱད་པར་དུ་འཕགས་
སོ༑ །གཉིས་པ་འཁོར་བར་ཞེན་པ་མེད་པ་ནི། འདི་ལྟར་ཀྱེ་མ་སྡུག་བསྔལ་སྤོང་བར་འདོད་ཀྱང་འཁོར་བ་འདི་མ་སྤངས་ན་སྡུག་བསྔལ་ལས་ཐར་བར་མི་འགྱུར་བས། དེ་བས་ན་ཐར་བར་བྱའོ་སྙམ་པ་སྟེ། འདིས་ནི་འཇིག་རྟེན་པའི་ལམ་མཐའ་དག་སྤོང་
544



།བའི་བློ་སྟེ། དེ་ལྟ་བུའི་བློ་ཙམ་ནི་མུ་སྟེགས་མཆོག་རྣམས་ལའང་ཅི་རིགས་པར་ཡོད་ཀྱང་། དེ་ལྟ་ནའང་དེ་དག་ཐར་བའི་ཐབས་དངོས་ལ་མ་ཞུགས་པའོ། །གསུམ་པ་སངས་རྒྱས་པའི་ཐེག་པ་ཐབས་ལ་ཞུགས་པ་ལ་གཉིས་
ཏེ༑ སྐྱབས་གནས་དཀོན་མཆོག་གསུམ་འཛིན་པ་དང་། ལྟ་བ་བཀའ་རྟགས་ཀྱི་ཕྱག་རྒྱ་བཞི་ཁས་ལེན་པའོ། །དང་པོ་ནི་སངས་རྒྱས་ལ་སྐྱབས་སུ་སོང་བས་དབང་ཕྱུག་ལ་སོགས་པ་འཇིག་རྟེན་པའི་སྟོན་པ་རྣམས་དང་དེ་དག་གི་གོ་འཕང་འདོད་པ་དོར་བ་
ཡིན་ནོ། །ཆོས་ལ་སྐྱབས་སུ་སོང་བས་འཇིག་རྟེན་པའི་ལམ་སེམས་ཅན་ལ་གནོད་པར་འགྱུར་བ་གཞི་དང་བཅས་པ་སྤོང་བས་འགྲུབ་པ་ཡིན་ནོ། །དགེ་འདུན་ལ་སྐྱབས་སུ་སོང་བས་གྲོགས་མུ་སྟེགས་བྱེད་པ་རྣམས་སྤོང་བའོ། །དེའང་སྐྱབས་སུ་སོང་བ་
ཉིད་ཀྱིས་བཀའ་རྟགས་ཀྱི་ཕྱག་རྒྱ་བཞི་ཁས་ལེན་ཏེ། འདུས་བྱས་ཐམས་ཅད་མི་རྟག་པ་དང་
། ཟག་པ་དང་བཅས་པ་ཐམས་ཅད་སྡུག་བསྔལ་བ་དང་། མྱ་ངན་ལས་འདས་པ་ཐམས་ཅད་ཞི་ཞིང་བདེ་བ་དང་། ཆོས་ཐམས་ཅད་བདག་མེད་པ་ཞེས་བྱ་བ་
བཞི་པོ་འདིའོ། །གལ་ཏེ་དཀོན་མཆོག་གསུམ་ལ་སྐྱབས་སུ་འཛིན་ན་བཀའ་རྟགས་བཞི་ཁས་མི་ལེན་ཡང་སངས་རྒྱས་པ་ཉིད་ཡིན་ཏེ། དཔེར་ན་ཉན་ཐོས་གནས་མའི་བུ་ལྟ་བུའོ། །ཁ་ཅིག་འདི་སངས་རྒྱས་པ་མ་ཡིན་པར་བཅོམ་ལྡན་འདས་ཀྱིས་གསུངས་
སོ་ཟེར་ན། དེ་ལྟར་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཆོས་ཐམས་ཅད་ངོ་བོ་ཉིད་མེད་པར་མི་སྨྲ་བ་རྣམས་ནི་ངའི་སློབ་མ་མ་ཡིན་ནོ། །ཞེས་གསུངས་པས་སེམས་ཙམ་པ་ལ་སོགས་པ་ཡང་ཐོལ་བར་འགྱུར་རོ། །དེ་དག་གིས་ནི་མུ་སྟེགས་བྱེད་ཐམས་
545
ས
ཚ



ཅད་ལས་ཁྱད་པར་དུ་བསྟན་པའོ། །བཞི་པ་ཁྱད་པར་དུ་ཐེག་པ་ཆེན་པོ་ཉིད་ལ་ཞུགས་པ་ཞེས་བྱ་བ་ནི། སྔར་བསྟན་པའི་ཚུལ་གྱིས་སྡུག་བསྔལ་སྤང་བ་ལ་ཞུགས་པས་གྲུབ་མཐའ་ལ་མ་ཞུགས་པ་ལས་ཁྱད་པར་དུ་བྱས་ལ། དཀོན་མཆོག་གསུམ་བཟུང་
བས་ཕྱི་རོལ་པ་ལས་ཁྱད་པར་དུ་བྱས་ལ། སྲིད་ཞི་མཉམ་པ་ལ་ཞུགས་པས་ཉན་ཐོས་དང་རང་སངས་རྒྱས་ལས་ཁྱད་པར་དུ་བྱས་པའོ། །དེ་ལ་ཉན་ཐོས་ལས་ཁྱད་པར་དུས་ཁྱད་པར་དུ་འཕགས་ཤེ་ན། དེ་ལ་གསུམ་སྟེ། སྡེ་སྣོད་དམ་གྲུབ་མཐའི་དབང་དུ་
བྱས་པའི་ཐེག་པ་ཆེ་ཆུང་དང་། ལམ་དང་འབྲས་བུའི་དབང་དུ་བྱས་པའི་ཐེག་པ་ཆེ་ཆུང་དུ་གཞུག་པ་དང་། དེ་ལྟར་སྡེ་སྣོད་དང་ལམ་འབྲས་སོ་སོར་གཞག་པའི་འཐད་པའོ། །དང་པོ་ནི་གྲུབ་པའི་མཐའ་འཛིན་པའི་ཉན་ཐོས་མངོན་པའི་ང་རྒྱལ་ཅན་དག་ལ་
གྲགས་པའི་གསུང་རབ་ཡན་ལག་བཅུ་གཉིས་བསྟན་བཅོས་མངོན་པ་སྡེ་བདུན་ལ་སོགས་པ་ནི་ཉན་ཐོས་ཀྱི་སྡེ་སྣོད་ཅེས་བྱ་ལ། དེ་དག་ལ་མ་གྲགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་དང་། ཕལ་པོ་ཆེ་ལ་སོགས་པ་ཤིན་ཏུ་རྒྱས་པའི་སྡེ་སྣོད་རྒྱ་ཆེན་པོ་རྣམས་ ཀཾ
ནི་ཐེག་པ་ཆེན་པོའི་སྡེ་སྣོད་ཅེས་བྱའོ། །དེ་གཉིས་ཀྱི་ཁྱད་པར་ཡང་ཞིབ་ཏུ་ཕྱེ་ན་མཐའ་ཡས་པ་ཡོད་མོད་ཀྱང་། འཕགས་པ་ལང་ཀར་གཤེགས་པ་ལས། ཆོས་ལྔ་དག་དང་རང་བཞིན་གསུམ། །རྣམ་པར་ཤེས་པ་བརྒྱད་ཉིད་དང་། །བདག་མེད་གཉིས་
ཀྱི་དངོས་པོར་ནི། །ཐེག་པ་ཆེན་པོ་མཐའ་དག་འདུས། །ཞེས་གསུངས་སོ། །དེ་ལ་ཆོས་ལྔ་ནི་མིང་དང་། རྒྱུ་མཚན་དང་། རྣམ་པར་རྟོག་པ་དང་། དེ་བཞིན་ཉིད་དང་། ཡང་དག་པའི་ཡེ་ཤེས་སོ། །རང་བཞིན་ནི་ཀུན་བརྟགས་དང་། གཞན་དབང་



༄༅། །དང་། ཡོངས་གྲུབ་གསུམ་མོ། །རྣམ་ཤེས་བརྒྱད་ནི་མིག་ལ་སོགས་པ་ཚོགས་དྲུག་དང་། ཉོན་མོངས་པའི་ཡིད་དང་། ཀུན་གཞིའི་རྣམ་ཤེས་སོ། །བདག་མེད་གཉིས་ནི། གང་ཟག་དང་ཆོས་ཀྱི་བདག་མེད་དེ། དེ་དག་
སྟོན་པ་ནི་ཐེག་པ་ཆེན་པོའི་གཞུང་ངོ་། །གཞན་སློབ་དཔོན་ཀླུ་སྒྲུབ་དང་ཐོགས་མེད་ལ་སོགས་པས་ཁྱད་པར་དུ་མ་གསུངས་ཏེ་རྒྱས་པར་གཞན་དུ་བཙལ་བར་བྱའོ། །གཉིས་པ་ལམ་དང་འབྲས་བུའི་དབང་དུ་བྱས་ནས་ཐེག་པ་ཆེ་ཆུང་གི་ཁྱད་པར་ནི། ཐེག་
པ་ཆེན་པོ་མདོ་སྡེ་རྒྱན་ལས། དམིགས་པ་ཆེ་བ་ཉིད་དང་ནི། །དེ་བཞིན་སྒྲུབ་པ་གཉིས་དག་དང་། །ཡེ་ཤེས་བརྩོན་འགྲུས་རྩོམ་པ་དང་། །ཐབས་ལ་མཁས་པར་གྱུར་པ་དང་། །ཡང་དག་སྒྲུབ་པ་ཆེན་པོ་དང་། །སངས་རྒྱས་ཕྲིན་ལས་ཆེན་པོ་སྟེ། །
# ཆེན་པོ་བདུན་དང་ལྡན་པའི་ཕྱིར། །ཐེག་ཆེན་ཞེས་ནི་ངེས་པར་བརྗོད། །ཅེས་གསུངས་ཏེ། དེ་ལ་ལྔ་ནི་འདིས་འདོང་བས་ན་ཐེག་པ་སྟེ་ལམ་ཡིན་ལ། ཕྱི་མ་གཉིས་ནི་འདིར་འདོང་བས་ན་ཐེག་པ་སྟེ། རང་དང་གཞན་གྱི་དོན་ཆེན་པོ་སྟེ་འབྲས་བུའོ། །
ཨ ཁྱད་པར་གྱི་འཇོག་ཚུལ་མི་གཅིག་པ་དུ་མ་གསུངས་ཀྱང་འདི་དག་ཏུ་འདུས་པར་ཤེས་པར་བྱའོ། །འདི་རྣམས་ཀྱང་སྙིང་རྗེ་ཆེན་པོ་དང་ཤེས་རབ་ཆེན་པོ་གཉིས་སུ་འདུས་པ་ཡིན་ནོ། །དེས་ན་སྡེ་སྣོད་དང་ལམ་འབྲས་གཉིས་ཀའི་སྒོ་ནས་ཐེག་པ་ཆེན་པོ་མཐར་
|ཐུག་གོ །གསུམ་པ་ནི། གལ་ཏེ་འདི་གཉིས་ཀྱི་ཁྱད་པར་སྡེ་སྣོད་དམ་གྲུབ་མཐའ་བསྟན་པས་ཆོག་མོད་ལམ་དང་འབྲས་བུ་ཅི་དགོས། ཡང་ན་ལམ་འབྲས་བུ་བསྟན་པས་ཆོག་མོད་སྙམ་ན་མ་ཡིན་ཏེ། ཉན་ཐོས་སྡེ་པ་དག་ཁོ་རང་ལ་གྲགས་པའི་ཤིན་ཏུ་
རྒྱུད་སྡེ་སྤྱི་རྣམ་



，，
，
རྒྱས་པའི་སྡེ་སྣོད་ཉིད་ཐེག་པ་ཆེན་པོ་ཡིན་གྱིས་གཞན་འབུམ་ལ་སོགས་པ་སངས་རྒྱས་ཀྱིས་མ་གསུངས་སོ་ཞེས་ཟེར་བ་དགག་པའི་ཕྱིར་སྡེ་སྣོད་དང་གྲུབ་པའི་མཐའི་དབྱེ་བ་བྱས་སོ། །དེ་བས་ན་ཐེག་པ་ཆེན་པོ་སངས་རྒྱས་ཀྱི་བཀར་བསྒྲུབ་པའང་འདི་ལ་
དགོངས་པ་ཡིན་ནོ། །ཡང་ཐེག་པ་ཆེན་པོ་པ་ཁ་ཅིག་སྡེ་སྣོད་འདིར་རྙེད་ནས་ཉན་ཐོས་དང་རང་སངས་རྒྱས་སུ་གཏན་མི་འགྱུར་རོ་ཞེས་ལོག་རྟོག་བསལ་བའི་ཕྱིར་ལམ་དང་འབྲས་བུའི་ཁྱད་པར་བསྟན་ཏེ། དེའང་ཐེག་པ་ཆེན་པོའི་གྲུབ་མཐའ་འཛིན་
|:ཀྱང་༑ རང་གི་བློ་ཆེན་པོ་བདུན་དང་མི་ལྡན་ན་ཉན་ཐོས་སུ་འགྱུར་བའི་ཕྱིར་རོ། །སྤྱི་དོན་གསུམ་པ་ཁྱད་པར་དུ་འཕགས་པ་དེ་ལ་དབྱེ་ན་བཞི་སྟེ། ལམ་གསུམ་ལ་འབྲས་བུ་གསུམ་འདོད་པ་དང་། ལམ་གཅིག་ལ་འབྲས་བུ་གསུམ་འདོད་པ་དང་། ལམ་
གཅིག་ལ་འབྲས་བུ་གཅིག་འདོད་པ་དང་། ལམ་གསུམ་ལ་འབྲས་བུ་གཅིག་འདོད་པའོ། །དང་པོ་ནི་སློབ་དཔོན་ཐོགས་མེད་ལ་སོགས་པ་བཞེད་དེ། ཉན་ཐོས་ཀྱི་སྡེ་སྣོད་ཀྱིས་དགྲ་བཅོམ་པ་དང་རང་སངས་རྒྱས་ཐོབ་པར་བྱེད་པ་ཡིན་ལ། ཐེག་པ་ཆེན་
པོའི་སྡེ་སྣོད་ཀྱིས་ནི་སངས་རྒྱས་ཐོབ་པར་བྱེད་དེ། འདིར་ཡང་ལམ་གོལ་ན་ཉན་ཐོས་དང་རང་སངས་རྒྱས་སུ་འགྱུར་རོ་ཞེས་བསྟན་པའི་ཕྱིར་ཐེག་པ་ཆེན་པོར་ཡང་རིགས་ཅན་གསུམ་ཀའི་ལམ་གསུངས་སོ། །ཞེས་བཞེད་དོ། །གཉིས་པའང་སློབ་དཔོན་
ཟླ་གྲགས་ནི་ཉན་ཐོས་ཀྱི་གྲུབ་མཐས་ནི་དགྲ་བཅོམ་ཡང་མི་ཐོབ་སྟེ། རིགས་ཅན་གསུམ་ཀ་ཐེག་པ་ཆེན་པོའི་གྲུབ་མཐས་གྲོལ་མོད་ཀྱི། ཉན་ཐོས་ཀྱི་གྲུབ་མཐའ་དེ་ནི་ཐེག་པ་ཆེན་པོ་ལ་དྲང་བའི་དོན་ཙམ་ཡིན་པར་དགོངས་སོ། །གསུམ་པ་འང་ཁ་ཅིག་ལམ་
548



རྡ
༄༅། །ཐེག་པ་ཆེན་པོ་ལ་བརྟེན་ནས་གནས་སྐབས་སུ་འབྲས་བུ་གཅིག་བསྒྲུབས་ཏེ་མཐར་ཐུག་འཚང་རྒྱའོ་ཞེས་བཞེད་དོ། །བཞི་པ་ནི་དམ་པའི་ཆོས་པདྨ་དཀར་པོ་ལ་སོགས་པའི་རྗེས་སུ་འབྲངས་ནས་སློབ་དཔོན་ཁ་ཅིག་བཞེད་
དེ༑ དེའང་ཁྱིམ་བདག་གི་དཔེས་མཚོན་ནས་གནས་སྐབས་སུ་ལམ་གསུམ་ལ་བཀོད་ནས་མཐར་ཐུག་འཚང་རྒྱ་སྟེ། ལང་ཀར་གཤེགས་པ་ལས། ཏིང་ངེ་འཛིན་གྱི་ལུས་ཐོབ་ནས། །བསྐལ་པའི་བར་དུ་མི་འཚང་ངོ་། །དཔེར་ན་སྐྱེས་བུ་མྱོས་གྱུར་
པ་ །མྱོས་གྱུར་སངས་ཚེ་མེད་པ་ལྟར། །དེ་ལྟར་དེ་དག་ང་ཡི་སྐུ། །སངས་རྒྱས་ཆོས་ཞེས་བྱ་བ་ཐོབ། །ཅེས་གསུངས་པས་སོ། །ཚུལ་འདི་དང་ལམ་གཅིག་ལ་འབྲས་བུ་གཅིག་ཏུ་འདོད་པ་གཉིས་ངོ་བོ་མཚུངས་པས་ཁོ་བོ་ཡང་འདི་ལྟར་འཐད་དོ། །
# ཚུལ་ཐོག་མ་གཉིས་ནི་ལུང་དང་རིགས་པས་དགོངས་པར་བསྒྲུབ་བོ། །དེ་ལྟར་ན་ལམ་རང་གི་ངོ་བོ་དེ་ནི། ཁྱད་པར་བཞི་དང་ལྡན་པའི་ཐེག་པ་ཆེན་པོ་ཡིན་ནོ་ཞེས་བྱའོ། །ཚུལ་འདི་དག་རྒྱས་པར་རིགས་པ་དྲུག་ཅུ་པ་དང་། རིན་ཆེན་ཕྲེང་བ་དང་། ཐེག་
པ་ཆེན་པོ་རྒྱུད་བླ་མ་དང་། རྣམ་པར་སྣང་མཛད་མངོན་པར་བྱང་ཆུབ་པ་ལ་སོགས་པ་ལས་གསལ་བར་གསུངས་པས་དེ་དག་ཏུ་རྟོགས་པར་བྱའོ། ལམ་རང་གི་ངོ་བོའི་རྣམ་པར་གཞག་པ་འདི་ནི་བླ་མ་རྗེ་བཙུན་འདིར་མི་གསུང་ཡང་། གཞན་དུ་གསུངས་
པ་བཟུང་སྟེ་སྐབས་འདིར་ཉེ་བར་མཁོ་བས་བྲིས་པ་ཡིན་ནོ། །ཇི་ལྟར་མཁོ་ཞེ་ན་འདིར་ལམ་གྱི་དབྱེ་བ་བྱེད་པ་ན། ལམ་གྱི་སྤྱི་མེད་ན་དབྱེ་བའི་གཞི་མ་གྲུབ་པས་དབྱེ་བའང་མི་མཛེས་ལ། གསང་སྔགས་དང་ཕ་རོལ་ཏུ་ཕྱིན་པ་བ་གཉིས་ཀ་ཐེག་པ་ཆེན་པོ་ཡིན་
54
རྒྱུད་སྡེ་སྤྱི་རྣམ་



པ་ལ་ཐེག་པ་ཆེན་པོ་སྤྱི་མ་ཤེས་པས་ལོག་པར་རྟོག་པར་འགྱུར་ཏེ། གངས་ཅན་འདི་ཉིད་ན་གསང་སྔགས་པ་ཁ་ཅིག་དང་། ཐེག་པ་ཆེན་པོར་ཁས་ལེན་པའི་ཉན་ཐོས་པ་ཁ་ཅིག ཐེག་པ་ཆེན་པོ་ཉིད་བློ་གྲོས་དོག་པར་བྱེད་པ་དང་། སྔགས་ཀྱི་གཞུང་བག་
མེད་པར་བྱེད་པ་དག་མཐོང་ངོ་། །དེ་བས་ན་ལོག་པར་འཛིན་པ་དག་བསལ་བའི་ཕྱིར་དབྱེ་བའི་གཞི་སྐབས་འདིར་སྨྲས་སོ། །རྒྱུད་སྡེ་སྤྱིའི་རྣམ་པར་གཞག་པ་ལས་ལམ་རང་གི་ངོ་བོའི་སྐབས་ཏེ་གཉིས་པའོ།། །།གཉིས་པ་ལམ་གྱི་དབྱེ་བ་ལ་བཞི་
སྟེ། དབྱེ་བའི་གཞི་དང་། དབྱེ་བའི་དོན་དང་། གྲངས་ངེས་པ་དང་། མིང་གི་དོན་ཏོ། །དང་པོ་ནི་གཞུང་ལུགས་ཀྱི་དབང་དུ་བྱས་པ་དང་། ལམ་དང་འབྲས་བུའི་དབང་དུ་བྱས་པ་གཉིས་ཀའི་སྒོ་ནས་ཐེག་པ་ཆེན་པོ་སྟེ་གོང་དུ་བཤད་པ་ཉིད་དོ། །དེ་ནི་
# དབྱེ་བའི་གཞིའོ། །དེ་ལ་དབྱེ་ན་གཉིས་ཏེ། ཕ་རོལ་ཏུ་ཕྱིན་པའི་ཐེག་པ་ཆེན་པོ་དང་། གསང་སྔགས་ཀྱི་ཐེག་པ་ཆེན་པོའོ། །དེའང་ཁྱད་པར་བཞི་དང་མི་ལྡན་པའི་ཐེག་པ་ཆེན་པོ་རྣམས་ལ་ཕ་རོལ་ཏུ་ཕྱིན་པའི་ཐེག་པ་ཞེས་བྱ་ལ། ཁྱད་པར་བཞིས་འཕགས་
པ་རྣམས་ལ་གསང་སྔགས་ཀྱི་ཐེག་པ་ཞེས་བྱའོ། །ལམ་འདི་གཉིས་ཀྱང་ཕན་ཚུན་སྤངས་ཤིང་མི་མཐུན་པའི་དབྱེ་བ་ནི་མ་ཡིན་ཏེ། སྤྱི་དང་བྱེ་བྲག་གི་དབྱེ་བའམ་ཁྱད་པར་དུ་འཕགས་པ་དང་མ་འཕགས་པའི་དབྱེ་བ་ཡིན་ནོ། །དེ་ལ་སྤྱི་ནི་ཕ་རོལ་ཏུ་ཕྱིན་པའི་
ཐེག་པ་སྟེ་གཉིས་ཀའི་ལམ་ཐུན་མོང་དུ་གྱུར་པའི་ཕྱིར་རོ། །བྱེ་བྲག་ནི་རྡོ་རྗེ་ཐེག་པ་སྟེ་དེ་དག་ལ་མ་གྲགས་པའི་ཟབ་པ་དང་རྒྱ་ཆེ་བས་ཁྱད་པར་དུ་འཕགས་པའི་ཕྱིར་རོ། །དེ་གཉིས་ཀྱི་ཁྱད་པར་རྒྱས་པར་འོག་ནས་འཆད་དོ། །དབྱེ་བའི་དོན་ཏོ། །གསུམ་
55



ཤ
ད
༄༅། །པ་དེ་ལྟར་གཉིས་སུ་གྲངས་ངེས་པ་ལ་གཉིས། ལམ་བགཉིས་སུ་ངེས་པ་དང་། འབྲས་བུ་གཉིས་སུ་ངེས་པའོ། །དེ་རེ་རེ་ལའང་རིགས་པའི་སྒོ་ནས་དང་། ལུང་གི་སྒོ་ནས་སོ། །དེ་ལ་དང་པོ་ལམ་གཉིས་སུ་གྲངས་ངེས་པའི་
གཏན་ཚིགས་ནི་སྤྱིར་ཆོས་ཐམས་ཅད་གདུལ་བྱ་རྟེན་གྱི་གང་ཟག་གི་ཕྱིར་གསུངས་པ་ཡིན་པས། གདུལ་བྱ་ལ་རིགས་གཉིས་ཏེ། སྤྱིར་ཡང་ཉོན་མོངས་པ་ཆུང་ལ་ཁྱད་པར་དུ་འདོད་པ་ལ་གདུང་བ་ཆུང་ཞིང་དེ་སྤངས་པས་བྱང་ཆུབ་འདོད་པ་དབང་པོ་རྟུལ་བ་
ལ་དགོངས་ནས་ཕ་རོལ་ཏུ་ཕྱིན་པའི་ཐེག་པ་གསུངས་ལ། གང་ཟག་ཁ་ཅིག་སྤྱིར་ཡང་ཉོན་མོངས་པ་ཆེ་ལ་ཁྱད་པར་དུ་འདོད་པ་ལ་གདུང་བ་ཆེ་བས་དེ་སྤང་བར་ནི་མི་ནུས་ལ། བླ་ན་མེད་པའི་བྱང་ཆུབ་ཀྱང་འདོད་པ་དབང་པོ་རྣོ་བ་ལ་དགོངས་ནས་གསང་
# སྔགས་ཀྱི་ཐེག་པ་གསུངས་སོ། །དེ་ལྟར་ཉོན་མོངས་པ་ཤས་ཆེ་བ་ལ་གསང་སྔགས་གསུངས་ན། ཉོན་མོངས་པ་ཤས་ཆེ་བ་དེ་དམན་པ་ཡིན་པས་གསང་སྔགས་ཀྱང་ཁྱད་པར་དུ་མ་འཕགས་པར་མི་འགྱུར་རམ་ཞེ་ན། ཉོན་མོངས་པ་ཆེ་བས་གང་ཟག་
དམན་པར་མི་འགྱུར་ཏེ། གཉེན་པོ་བསྟེན་མི་ནུས་པ་དམན་པ་ཡིན་ནོ། །ཡང་ཉོན་མོངས་པ་ཤས་ཆེ་བ་ཉིད་འཇོམས་པའི་ཕྱིར་ཡང་ཐབས་ཆེ་བ་ཡིན་ཏེ། མདོ་སྡེ་རྒྱན་ལས། ཐབས་ཆེན་དག་དང་ལྡན་པ་ལ། །ཉོན་མོངས་བྱང་ཆུབ་ཡན་ལག་འགྱུར། །
བའཁོར་བ་ཞི་བའི་བདག་ཉིད་པས། །དེ་ཕྱིར་རྒྱལ་སྲས་བསམ་མི་ཁྱབ། །ཅེས་གསུངས་པ་ལྟ་བུ་སྟེ། དཔེར་ན་གཉེན་པོ་མེ་ཆུང་བ་ལས་མེད་ན། སྤང་བྱ་བུད་ཤིང་ཆེན་པོ་བསྟེན་པར་མི་ནུས་ལ། གཉེན་པ་མེ་ཆེ་ན་སྤང་བྱ་བུད་ཤིང་ཆེ་བ་ཉིད་མེ་འབར་
55i



ཁ
=
4
，，
བའི་གྲོགས་སུ་འགྱུར་བ་བཞིན་ནོ། །གལ་ཏེ་འོ་ན་ཕ་རོལ་ཏུ་ཕྱིན་པ་དང་གསང་སྔགས་གཉིས་ཀ་ལ་གང་ཟག་ཉོན་མོངས་པ་ཆེ་འབྲིང་གསུམ་ཀའི་ཐབས་ཡོད་ན། སོ་སོར་ངེས་པས་ཅི་བྱ་སྙམ་ན། སོ་སོ་ཉིད་ལ་ཡང་དབྱེ་བ་ཡོད་པ་འགལ་བ་མ་ཡིན་ནོ། །
དེ་ལྟར་ན་གང་ཟག་གཉིས་སུ་ངེས་པས་ལམ་ཡང་གཉིས་སུ་ངེས་པ་ཡིན་ནོ། །གཉིས་པ་ལུང་གིས་བསྒྲུབ་པ་ནི། བཅོམ་ལྡན་འདས་ཀྱིས་ཡང་དག་པར་སྦྱོར་བ་ལས་གསུངས་པ། ཐེག་པ་ཆེན་པོ་འདི་ནི་ཐེག་པ་ཆེན་པོ་སྟེ་བྱང་ཆུབ་སེམས་དཔའི་ལམ་
འབྲས་བུ་དང་བཅས་པའོ། །དེ་བས་ན་ཆེན་པོ་རྣམ་པ་བདུན་དུ་སྦྱོར་བའི་ཕྱིར་ཕ་རོལ་ཏུ་ཕྱིན་པའི་མདོ་དག་ཏུ་གྲུབ་བོ། །དེ་བས་ཆེས་ཁྱད་པར་དུ་འཕགས་པའི་རྡོ་རྗེའི་ཐེག་པ་འདི་ནི་སྐྱེ་བ་འདིར་སངས་རྒྱས་ལ་སོགས་པ་འགྲུབ་པར་བྱེད་པས་ན་དེའི་ཡོན་ཏན་
# དམ་པར་འགྱུར་པའོ། །ཞེས་གསུངས་སོ། །སློབ་དཔོན་སངས་རྒྱས་གསང་བས་ཀྱང་། རང་དང་གཞན་གྱི་དོན་ཕུན་སུམ་ཚོགས་པ་ཉིད་གསང་སྔགས་ཀྱི་སྤྱོད་པ་སྟོན་པར་བྱེད་པ་དང་། ཕ་རོལ་ཏུ་ཕྱིན་པའི་སྤྱོད་པ་སྟོན་པར་བྱེད་པའི་མདོ་སྡེ་རྣམས་ཀྱིས་
བསྟན་ཏོ། །ཞེས་རྣམ་སྣང་མངོན་པར་བྱང་ཆུབ་པའི་དོན་བསྡུས་པ་ལས་གསུངས་སོ། །སྤྱི་དོན་གཉིས་པ་འབྲས་བུ་གཉིས་སུ་ངེས་པ་ལ་ཡང་གཉིས། རིགས་པ་དང༌། ལུང་ངོ་། །དང་པོ་རིགས་པ་ནི་གང་དག་རྒྱུ་ལ་ཁྱད་ཞུགས་པས་འབྲས་བུ་ལ་ཁྱད་
འཇུག་པ་ཆོས་ཉིད་དེ། དཔེར་ན་ཀོ་ཊ་པ་དང་། སཱ་ལུ་བཞིན་ནོ། །དེས་ན་ལམ་གཉིས་ཡོད་པས་འབྲས་བུ་ཡང་གཉིས་འབྱུང་ངོ༌། །གཉིས་པ་ལུང་ཡང་། ཡང་དག་པར་སྦྱོར་བ་ལས་སྐྱེ་བ་འདིར་སངས་རྒྱས་ཉིད་དམ་རྡོ་རྗེ་སེམས་དཔའཐོབ་པར་འགྱུར་
552



རྡ
། །ཏེ། གང་དག་བསམ་གྱིས་མི་ཁྱབ་པའི་གནས་མ་ཐོབ་པ་དེ་ནི་བདེ་བར་གཤེགས་པ་སྟེ་སངས་རྒྱས་ཡིན་ལ། མཚན་གཞི་མཚོན་པ་ནི་རྡོ་རྗེ་སེམས་དཔའ་ཡང་དག་པའོ། །ཞེས་གསུངས་པས་སྤངས་ཐོབ་མ་ལུས་པ་མ་བརྙེས་
པ་ནི་ཕ་རོལ་ཏུ་ཕྱིན་པའི་འབྲས་བུ། ཐམས་ཅད་མངོན་དུ་མཛད་པ་ནི་རྡོ་རྗེ་ཐེག་པའི་འབྲས་བུའོ། །རྒྱས་པར་ལུང་དང་རིགས་པས་བསྙད་ལ་རྟོགས་པར་བྱའོ། །ལམ་དེ་གཉིས་ཀྱི་མིང་གི་དོན་ནི། ཕ་རོལ་ཏུ་ཕྱིན་པའི་སྤྱོད་པ་སྟོན་བྱེད་དང༌། གསང་
སྔགས་ཀྱི་སྤྱོད་པ་སྟོན་བྱེད་དོ། །ཡང་ཐེག་པ་ཆེན་པོ་ཙམ་དང་། རྡོ་རྗེའི་ཐེག་པའོ། །ཡང་བྱང་ཆུབ་སེམས་དཔའི་སྡེ་སྣོད་དང་། རིག་པ་འཛིན་པའི་སྡེ་སྣོད་ཅེས་བྱ་བ་མིང་གི་རྣམ་གྲངས་ནི་སྤྱིའི་མིང་བྱེ་བྲག་ལ་བཏགས་པར་ཤེས་པར་བྱ་སྟེ། སྤྱི་ཙམ་
བྷཾ ]ལས་མེད་པ་ནི་སྤྱི་མིང་ཡིན་ལ། དེ་ལས་བྱེ་བྲག་ཏུ་གྱུར་པ་ལ་ནི་བྱེ་བྲག་གི་མིང་སྟེ། དཔེར་ན་ཟངས་དང་ཟངས་ཀྱི་བུམ་པ་ཞེས་སོ་སོར་ཕྱེ་བ་ལྟ་བུའོ། །དེ་ལྟར་ཡིན་པར་ཅིས་ཤེས་ན་རྡོ་རྗེ་རྩེ་མོ་ལས། ཕ་རོལ་ཕྱིན་དྲུག་སྤྱོད་པ་དག །སྟོན་པས་རྟོག་པ་
ཨ་ ཞེས་བཤད་དོ། །ཞེས་བྱ་བ་ལ་སོགས་པ་གསུངས་ལ། ཤེས་རབ་ཀྱི་ཕ་རོལ་ཏུ་ཕྱིན་པ་ནི་གསང་སྔགས་ཏེ། རིག་པ་ཆེན་མོའི་གསང་སྔགས་ཞེས་བྱ་བ་ལ་སོགས་པ་རྒྱལ་བའི་ཡུམ་ལས་ཀྱང་གསུངས་སོ། །དེ་བས་ན་གཙོ་ཆེ་བའི་དབང་དུ་བྱས་པའི་མིང་
ཚོ་ངོ་༑ །ཡང་གཞི་སྤོང་བའི་ཐེག་པ་དང་། གཞི་མི་སྤོང་བའི་ཐེག་པ་ཞེས་བྱ་བའམ། རྒྱུའི་ཐེག་པ་དང་། འབྲས་བུའི་ཐེག་པ་ཞེས་བྱ་བའམ། ཐེག་པ་ཆེན་པོ་ཐུན་མོང་བ་དང་ཐུན་མོང་མ་ཡིན་པ་ཞེས་བྱ་བ་འདི་ནི་སོ་སོར་ངེས་པའི་མིང་ཡིན་ནོ། །མིང་
55



འདི་དག་གི་སྒྲའི་དོན་གྱི་བཤད་པ་ནི། སོ་སོའི་མཚན་ཉིད་ཀྱི་སྐབས་སུ་བཤད་པས་དེར་ཤེས་པར་བྱའོ། །རྒྱུད་སྡེའི་སྤྱིའི་རྣམ་པར་གཞག་པ་ལས་ལམ་དེའི་རབ་ཏུ་དབྱེ་བའི་སྐབས་ཏེ་གསུམ་པའོ།། །།དེ་ལྟར་ལམ་གྱི་རབ་ཏུ་དབྱེ་བ་ཤེས་པར་བྱས་ནས་དེ་
ཉིད་གསལ་བར་ཤེས་པར་བྱ་བའི་ཕྱིར་ལམ་སོ་སོའི་མཚན་ཉིད་བཤད་པར་བྱའོ། །དེའང་དང་པོ་ཕ་རོལ་ཏུ་ཕྱིན་པའི་ཐེག་པའི་ལམ་གྱི་རྣམ་པར་གཞག་པ་བྱེད་དེ། དེ་ནི་ལམ་གྱི་གཞིའམ་ཐུན་མོང་དུ་གྱུར་པའི་ཕྱིར་རོ། །དེའི་འོག་ཏུ་གསང་སྔགས་ཀྱི་རྣམ་
པར་གཞག་པ་བྱེད་དེ། དེ་ལས་ཁྱད་པར་དུ་འཕགས་པ་སྟོན་པའི་ཕྱིར་རོ། །དང་པོ་ལ་བཞི་སྟེ། གང་ཞིག་འཁོར་བ་དང་མྱ་ངན་ལས་འདས་པར་གང་གིས་འགྱུར་བའི་གཞི་གཏན་ལ་དབབ་པ་དང་། གཞི་སྤངས་པས་ལམ་དུ་བྱེད་པའི་ཚུལ་བསྟན་པ་
དང་༑ ཕ་རོལ་ཏུ་ཕྱིན་པའི་ཐེག་པའི་ལམ་གྱི་རྣམ་པར་གཞག་པ་དང་། ལམ་དེས་འབྲས་བུ་འགྲུབ་པའི་དུས་བསྟན་པའི་ཞར་ལ་རྒྱུའི་ཐེག་པར་གཏན་ལ་དབབ་པའོ། །དང་པོ་ལ་གཉིས་ཏེ། གཞིའི་མཚན་ཉིད་དང་། གཞི་དེས་འཁོར་འདས་གཉིས་ཀྱི་རྒྱུ་
ཐུན་མོང་བར་སྒྲུབ་པའོ། །དེ་ལ་དང་པོ་ནི་གཞི་ཞེས་བྱ་བ་སྤྱིར་རྒྱུ་དང་རྐྱེན་དང་ཉེར་གནས་དང་སྔོན་འགྲོ་དང་གནས་དང་རྣམ་གྲངས་ལྔ་ལ་འཇུག་ཀྱང་
། འདིར་རྐྱེན་གྱི་རྒྱུ་ལ་བྱའོ། །རྒྱུ་དེ་ཉིད་གང་ཡིན་ཞེ་ན། རྒྱས་པར་ཕྱེ་ན་ཕུང་པོ་དང་ཁམས་དང་སྐྱེ་
མཆེད་ལ་སོགས་པ་དུ་མར་འགྱུར་ཡང་། བསྡུ་ན་འདོད་པའི་ཡོན་ཏན་ལྔ་ཡིན་ནོ། །ལྔ་པོར་ཇི་ལྟར་འདུས་སྙམ་ན། འཁོར་འདས་ཀྱི་བྱེད་པ་པོ་ནི་སེམས་ཡིན་ལ། དེའི་ཡུལ་ནི་ཡུལ་དྲུག་གམ་བཅུ་གཉིས་ཡིན་ཡང་ཐམས་ཅད་ལྔ་པོ་ཉིད་དང་དེའི་རྗེས་སུ་
554



༄༅། །འབྲང་བ་ལས་མ་གཏོགས་པ་མེད་པས་ན། ལྔ་པོ་ཉིད་གཞི་ཡིན་ནོ། །དོན་གཉིས་པ་དེ་ལྟ་བུ་དེ་འཁོར་བ་དང་མྱ་ངན་ལས་འདས་པའི་གཞི་ཐུན་མོང་ཡིན་ནམ་སོ་སོ་ཡིན་ནམ་སྙམ་ན་ཐུན་མོང་བ་ཡིན་ནོ། །འོ་ན་མྱ་ངན་ལས་
འདས་པ་འདོད་པས་གཞི་སྤོང་བ་མ་ཡིན་ནམ་དེ་ལྟ་ན་ཐུན་མོང་དུ་མི་འགྱུར་རོ་སྙམ་ན། སྤོང་བ་བདེན་མོད་སྤོང་བ་ཉིད་ལ་ཡུལ་དུ་བྱ་དགོས་པས་དེས་ན་མྱ་ངན་ལས་འདས་པའི་གཞིར་ཡང་གྲུབ་སྟེ། མཛོད་ལས། དེ་དག་ཉིད་དུས་གཏམ་གཞི་དང་། །
ངེས་པར་འབྱུང་བཅས་གཞི་དང་བཅས། །ཞེས་པ་དང་། སྡུག་བསྔལ་ཀུན་འབྱུང་འཇིག་རྟེན་དང་། །ལྷ་གནས་སྲིད་པའང་དེ་དག་ཡིན། །ཞེས་གསུངས་པ་ལྟ་བུའོ། །དེ་ལ་ཐོག་མར་འཁོར་བའི་གཞི་བྱེད་པའི་ཚུལ་ནི་དང་པོ་ཁོ་ནར་ཡུལ་མྱོང་ངོ་། །
དེར་དེའི་རང་བཞིན་མི་ཤེས་པས་ང་དང་ང་ཡིར་འཛིན་པའི་སྒོ་ནས་མངོན་པར་ཞེན་པ་སྐྱེའོ། །དེ་ལ་བརྟེན་ཏེ་རྣམ་པར་རྟོག་པ་སྣ་ཚོགས་འབྱུང་བ་འདི་ནི་མ་རིག་པ་དང་སྲེད་པ་དང་ལེན་པ་ཞེས་བྱའོ། །དེ་དག་ནི་ཉོན་མོངས་པའི་ཀུན་ནས་ཉོན་མོངས་པ་ཡིན་
ནོ༑ །དེ་ལ་བརྟེན་ཏེ་ལས་དགེ་བ་དང་མི་དགེ་བ་བྱེད་པ་ནི་འདུ་བྱེད་དང་སྲིད་པ་སྟེ། དེ་གཉིས་ནི་ལས་ཀྱི་ཀུན་ནས་ཉོན་མོངས་པའོ། །དེ་ལས་འགྲོ་བ་རྣམས་སུ་རྣམ་པར་ཤེས་པ་དང་མིང་དང་གཟུགས་དང་སྐྱེ་མཆེད་དྲུག་དང་རེག་པ་དང་ཚོར་བ་དང་སྐྱེ་བ་
|དང་རྒ་ཤི་ཞེས་བྱ་བ་བདུན་ནི་སྡུག་བསྔལ་ཏེ་སྐྱེ་བའི་ཀུན་ནས་ཉོན་མོངས་པའོ། །དེ་ལྟར་ན་སྲིད་པའི་ཡན་ལག་བཅུ་གཉིས་ཉོན་མོངས་པ་གསུམ་གྱིས་བསྡུས་པས་འཁོར་ཏེ། རྒྱ་ཆེ་རོལ་པ་ལས། སྲེད་སྲིད་མ་རིག་དབང་གིས་སྐྱེ་བོ་རྣམས། །མི་དང་ལྷ་



བ
གནས་ངན་སོང་རྣམ་གསུམ་པོ། །འགྲོ་བ་ལྔ་པོ་རྣམས་སུ་མི་མཁོས་འཁོར། །དཔེར་ན་རྫ་མཁན་འཕང་ལོ་འཁོར་བ་བཞིན། །ཞེས་གསུངས་སོ། །ཡང་དེ་མྱ་ངན་ལས་འདས་པའི་གཞིར་ཇི་ལྟར་འགྱུར་ཞེ་ན། དང་པོ་ཁོ་ནར་ཡུལ་མྱོང་ངོ་། །དེ་ནས་དེ་
ལ་དཔྱད་པས་དེའི་རང་བཞིན་ཤེས་སོ། །དེས་དེ་ལ་མངོན་པར་ཞེན་པ་མི་སྐྱེའོ། །དེས་མ་རིག་པ་འགག་གོ །དེས་ན་ལས་མི་བྱེད་དོ། ལས་མ་བྱས་པས་སྐྱེ་བའི་ཀུན་ནས་ཉོན་མོངས་པ་མི་འབྱུང་སྟེ། མས་རིམ་གྱིས་འགག་སྟེ། དབུ་མ་ལས། མ་
རིག་འགགས་པར་གྱུར་པས་ནི། །ཤེས་པས་དེ་ཉིད་བསྒོམས་པས་སོ། །དེ་དང་དེ་ནི་འགགས་གྱུར་པས། །དེ་དང་དེ་ནི་མངོན་མི་འབྱུང་། །ཞེས་སོ། །དེས་ན་རང་གི་ཤེས་པ་དང་མ་ཤེས་པའི་རྐྱེན་དེས་འགྱུར་གྱིས། ཡུལ་རྣམས་ལ་ནི་ངོ་བོ་ཉིད་ཀྱིས་
འཁོར་བ་དང་མྱ་ངན་ལས་འདས་པ་གཅིག་ཁོ་ནའི་གཞིར་འགྱུར་བའི་ངེས་པ་མེད་དེ། དཔེར་ན་དགྲ་ཟིན་གྱི་བར་གྱི་མཚོན་ཆ་གང་སྟོབས་ཆེ་བའི་ཡིན་པའམ། སླེ་ཏྲེས་ཀྱི་མེ་ཏོག་གླང་པོ་ཐལ་ཀས་ཟོས་ན་ལྕི་བ་དྲི་ཞིམ་ལ། གླང་པོ་ནག་པོས་ཟོས་ན་ལྕི་བ་
དྲི་ང་བ་ལྟ་བུའམ། འོ་མ་སྐྱེས་བུ་ལ་བདུད་རྩིར་འགྱུར་ལ་སྦྲུལ་ལ་དུག་ལྟ་བུའམ། ནོར་བུ་མིག་ཕུག་ན་རྒྱན་དུ་རུང་ལ་གས་ན་རྒྱན་དུ་མི་རུང་བ་ལྟ་བུར་རྐྱེན་གྱིས་འགྱུར་བ་ཡིན་ནོ། །དེས་ན། དེ་ལྟར་འཁོར་བར་འདོད་པ་ཡི། །ཡོན་ཏན་ལྔ་ལྡན་རིན་ཆེན་
ཉིད༑ །མ་དག་པས་ནི་དུག་ཏུ་འགྱུར། །དག་པས་བདུད་རྩི་ལྟ་བུར་འགྱུར། །ཞེས་དཔལ་བརྟག་པ་གཉིས་པ་ལས་གསུངས་སོ། །གཞི་བསྟན་ཏོ། །སྤྱི་དོན་གཉིས་པ་གཞི་དེ་ཕ་རོལ་ཏུ་ཕྱིན་པའི་ཐེག་པ་བས་སྤོང་པས་ལམ་དུ་བྱེད་དེ། དེ་ལ་
ཏུས་



༄༅། །གཉིས། དང་པོ་ཡུལ་ལ་མི་མཐུན་པར་ལྟ་བ་དང་། དེ་སྤོང་བའི་ཚུལ་ལོ། །དང་པོ་ནི་འཁོར་བའི་སྡུག་བསྔལ་ལ་ལེགས་པར་བརྟགས་ན་སྐྱོ་བར་འགྱུར་རོ། །སྐྱོ་བས་སྡུག་བསྔལ་འདིའི་རྒྱུ་གང་ལས་བྱུང་ཞེས་བཙལ་
ན༑ དེ་ལས་ལས་བྱུང་ངོ༌། །དེ་ཉོན་མོངས་པ་ལས་སོ། །ཉོན་མོངས་པ་དེ་ཡུལ་རྣམས་ལ་བརྟེན་ཏེ་སྐྱེ་བར་འགྱུར་རོ། །དེས་ན་ཡུལ་རྣམས་ནི་སྡུག་བསྔལ་གྱི་རྒྱུ་ཡིན་ནོ་ཞེས་མི་མཐུན་པའི་འདུ་ཤེས་སྐྱེའོ། །ཡང་ཡུལ་རྣམས་ནི་ཆོག་མི་ཤེས་པའོ། །
ཞེས་བྱ་བ་ལ་སོགས་པ་དུ་མ་གསུངས་ཏེ། མདོ་ལས། འདོད་པ་རྣམས་ནི་དུག་གི་ལོ་མ་ལྟ་བུའོ། །ཞེས་བྱ་བ་ལ་སོགས་པའོ། །སློབ་མ་ལ་སྤྲིངས་པ་ལས་ཀྱང་། ཡུལ་དང་དུག་མཚུངས་དང་པོ་མྱོང་བ་ཙམ་ན་བདེ། །ཡུལ་དང་དུག་མཚུངས་རྣམ་ ，
སྨིན་རྩུབ་ལ་མི་བཟད་པ། །ཡུལ་དང་དུག་མཚུངས་གཏི་མུག་མུན་པས་ཐིབས་པོར་བྱེད། །ཡུལ་དང་དུག་མཚུངས་ཤུག་བཟློག་དཀའ་ཞིང་གཡོ་བ་ཡིན། །ཞེས་བྱ་བ་ལ་སོགས་པ་རྣམ་པ་དུ་མས་མི་མཐུན་པར་བལྟས་ཏེ། འདོད་པ་དང་བྲལ་བ་ནི་བདེ་
བ བའོ་ཞེས་འདུ་ཤེས་བསྐྱེད་དོ། །གཉིས་པ་གཞི་སྤོང་བའི་ཚུལ་དངོས་ནི། དང་པོ་ཁོ་ནར་འཁོར་བས་འཇིགས་ཏེ་དཀོན་མཆོག་གསུམ་ལ་སྐྱབས་སུ་སོང་ནས། ཚུལ་ཁྲིམས་ཀྱི་སྡོམ་པ་བླངས་ཏེ་སྤོང་བར་བྱེད་དོ། །དེའི་འོག་ཏུ་ཡིད་ཆེས་པའི་ལུང་ཐོས་པ་
དང་རིགས་པའི་སྒོ་ནས་བསམ་པས་ཡུལ་གྱི་རང་བཞིན་ཤེས་པར་བྱེད་དོ། །དེའི་རྗེས་ལ་བསྒོམས་པས་ཡུལ་ལ་ཞེན་པ་མཐའ་དག་སྤོང་སྟེ། འདི་ལ་གཉིས། ཀུན་རྫོབ་ཀྱི་བསྒོམ་པ་དང་། དོན་དམ་པའི་བསྒོམ་པའོ། །དང་པོ་ནི་འདོད་ཆགས་ཤས་ཆེ་བ་



རྒྱུད་སྡེ་ཀུན་བཏུས་
ལ་མི་སྡུག་པ་བསྒོམ་པ་དང་། རྣམ་པར་རྟོག་པ་ཤས་ཆེ་བ་ལ་རླུང་བགྲང་བ་དང་། རྗེས་སུ་རྟོག་པ་དང་། ཞེ་སྡང་ལ་བྱམས་པ་ལ་སོགས་པ་བསྒོམ་སྟེ་སེམས་གནས་པར་བྱེད་དོ། །དེའི་འོག་ཏུ་གཙང་བ་དང་བདེ་བ་དང་རྟག་པ་དང་བདག་ཏུ་འཛིན་པ་ལ་
སོགས་པ་ཕྱིན་ཅི་ལོག་བཞིའི་གཉེན་པོར་དྲན་པ་ཉེ་བར་གཞུག་པ་བཞི་བསྒོམ་པར་བྱའོ། །ཞེས་བྱ་བ་ལ་སོགས་པའོ། །དོན་དམ་པའི་བསྒོམ་པ་ནི་ཐམས་ཅད་རང་བཞིན་མེད་པར་བསྒོམས་པས་སྤོང་སྟེ། འདོད་པ་རྣམས་དང་འབྱོར་དང་སྲིད་གསུམ་རྒྱལ་
བ་ཡིས། །སྒྱུ་མ་སྨིག་རྒྱུ་ཆུ་ཟླ་སྤྲུལ་པ་འདྲ་བར་གསུངས། །ཞེས་བྱ་བ་ལ་སོགས་པ་ལྟ་བུའོ། །དེ་ལྟར་གཞི་སྤོང་བའི་ཚུལ་བསྟན་ཏོ། །གལ་ཏེ་གཞི་སྤོང་བ་ཙམ་གྱི་ལམ་དེ་ཉན་ཐོས་ལའང་ཡོད་པས། ཇི་ལྟར་ན་ཕ་རོལ་ཏུ་ཕྱིན་པའི་ཐེག་པ་ཁྱད་པར་དུ་
འཕགས་པ་ཡིན་སྙམ་ན། བདེན་མོད་སྤྱིར་ལམ་སྔ་མ་སྔ་མ་ཕལ་ཆེར་ཐུན་མོང་བ་ཡིན་ལ་ཕྱི་མ་ནི་ཁྱད་པར་དུ་འཕགས་པའི་ལམ་མོ། །དེས་ན་གཞི་སྤོང་བ་ཙམ་ཕ་རོལ་ཏུ་ཕྱིན་པའི་ཐེག་པ་དང་ཉན་ཐོས་ཐུན་མོང་བ་ཡིན་ཡང་ཐེག་པ་ཆེན་པོ་ནི་སྔར་བཤད་
པའི་རྣམ་པས་ལྟ་བ་དང་སྤྱོད་པས་ཁྱད་པར་དུ་འཕགས་པ་ཡིན་ནོ། །སྤྱི་དོན་གསུམ་པ་ཕ་རོལ་ཏུ་ཕྱིན་པའི་ཐེག་པ་པའི་ལམ་གྱི་རྣམ་གཞག་ལ་གཉིས། ལམ་རང་གི་ངོ་བོའི་རྣམ་པར་གཞག་པ་དང་། ལམ་དེའི་མངོན་པར་རྟོགས་པ་སྐྱེ་བའི་ཚུལ་ལོ། །དེ་
ལ་དང་པོ་ལམ་རང་གི་ངོ་བོ་གང་ཞེ་ན། སྤྱིར་ལམ་གྱི་རྣམ་པར་གཞག་པ་མི་འདྲ་བ་བསམ་གྱིས་མི་ཁྱབ་ཀྱང་། རེ་ཞིག་རྒྱུ་སྙིང་རྗེ་ཆེན་པོས་ཀུན་ནས་བསླངས་པའི་སྤྱོད་པ་ཕ་རོལ་ཏུ་ཕྱིན་པ་དྲུག་ཅེས་བྱ་བ་འདིར་འདུས་སོ། །ཤེས་རབ་ཀྱི་ཕ་རོལ་ཏུ་ཕྱིན་
58



[ ༄༅། །པའི་རྗེས་སྤྱོད་ལས་ཕྱེ་བས་ཕ་རོལ་ཏུ་ཕྱིན་པ་བཅུ་ཞེས་བྱ་བར་འགྱུར་ཏེ། དབུས་མཐའ་ལས། སྦྱིན་པ་ཚུལ་ཁྲིམས་བཟོད་བརྩོན་འགྲུས། །བསམ་གཏན་དང་ནི་ཤེས་རབ་ཐབས། །སྨོན་ལམ་སྟོབས་དང་ཡེ་ཤེས་ཏེ། །འདི་
དག་ཕ་རོལ་ཕྱིན་བཅུར་འདོད། །ཅེས་སོ། །བཅུ་པོ་འདིའི་དབྱེ་བ་ལ་སོགས་པ་དང་བསླབ་པ་གསུམ་དང་། ཚོགས་གཉིས་སུ་བསྡུ་བ་ལ་སོགས་པ་རྣམ་པར་གཞག་པ་བསམ་གྱིས་མི་ཁྱབ་པ་ནི་གཞན་ཉིད་དུ་བཙལ་བར་བྱའོ། །གཉིས་པ་ལམ་འདིའི་
མངོན་པར་རྟོགས་པ་ཇི་ལྟར་སྐྱེ་ཞེ་ན། སྐབས་བཅུར་མདོ་སྡེ་རྒྱན་ལས་གསུངས་པ། རིགས་དང་ཆོས་ལ་མོས་པ་དང་། །དེ་བཞིན་དུ་ནི་སེམས་བསྐྱེད་དང་། །སྦྱིན་ལ་སོགས་པ་སྒྲུབ་པ་དང་། །སྐྱོན་མེད་པ་ལ་འཇུག་པ་དང་། །སེམས་ཅན་རྣམས་
ཚིག་ ཡོངས་སྨིན་བྱེད་དང་། །ཞིང་ནི་རྣམ་པར་སྦྱོང་བ་དང་། །མི་གནས་མྱ་ངན་འདས་པ་དང་། །བྱང་ཆུབ་མཆོག་དང་སྟོན་པའོ། །ཞེས་གསུངས་སོ། །ཡང་གནས་སྐབས་བཞིར་གསུངས་ཏེ། ས་ཐོབ་པ་ནི་མོས་པ་དང་། །སྤྱོད་པ་དག་ལ་འཇུག་པ་
ཨིན་ དང་༑ །རྟོགས་པའི་ཕྱིར་དང་ས་རྣམས་ནི། །གྲུབ་པའི་སྒོ་ནས་རྣམ་པ་བཞི། །ཞེས་བྱ་སྟེ། སའི་སྒྲས་སེམས་བསྐྱེད་པ་དང་ཕ་རོལ་ཏུ་ཕྱིན་པ་ལ་སོགས་པ་ཇི་སྐད་བཤད་པ་མཐའ་དག་ཤེས་པར་བྱའོ། །དེའང་དང་པོ་ཁོ་ནར་སྐལ་བ་དང་ལྡན་པའི་རྒྱུ་
རིགས་ཞེས་བྱ་བ་འབྱུང་ངོ༌། །དེ་ནས་རྒྱུ་སྙིང་རྗེས་ཀུན་ནས་བསླངས་ནས་དཀོན་མཆོག་གསུམ་ལ་སྐྱབས་སུ་སོང་ནས་ཆོས་ལ་མོས་པ་འབྱུང་ངོ་། །དེ་ནས་སྤྱོད་པ་ལ་འཇུག་པའི་གཞི་སེམས་བསྐྱེད་པ་འབྱུང་ངོ་། །དེ་ནས་ཕ་རོལ་ཏུ་ཕྱིན་པའི་སྤྱོད་པ་
55
་



དངོས་འབྱུང་ངོ་། །བཞི་པོ་དེ་ནི་མོས་པས་སྤྱོད་པའི་ས་ཞེས་བྱའོ། །དེ་ནས་བྱང་ཆུབ་སེམས་དཔའི་སྐྱོན་མེད་པ་ལ་འཇུག་པ་ཞེས་བྱ་སྟེ། ས་དང་པོ་ཐོབ་པ་འབྱུང་ངོ༌། །དེ་ནས་སེམས་ཅན་རྣམས་ཡོངས་སུ་སྨིན་པར་བྱེད་པ་ཞེས་བྱ་བ་ས་བདུན་པའི་བར་
འབྱུང་ངོ་། །དེ་ནས་ཞིང་སྦྱོང་བ་དང་མི་གནས་པའི་མྱ་ངན་ལས་འདས་པ་ཞེས་བྱ་བ་གཉིས་ཕྱིར་མི་ལྡོག་པའི་ས་གསུམ་པའོ། །དེ་དག་ནི་ལམ་མོ། །དེ་ནས་བྱང་ཆུབ་སྟེ་མངོན་པར་བྱང་ཆུབ་པ་དང་མྱ་ངན་ལས་འདས་པ་ཆེན་པོ་སྟོན་པ་སྟེ། སེམས་ཅན་
གྱི་དོན་མཛད་པ་ནི་འབྲས་བུའོ། །དེ་ལྟར་ན་འཁོར་གསུམ་ཡོངས་སུ་དག་པའི་སྤྱོད་པ་ཕ་རོལ་ཏུ་ཕྱིན་པ་དྲུག་གིས་སངས་རྒྱས་ཀྱི་སར་མཆོག་ཏུ་འགྲོ་བས་ན་པ་ར་མི་ཏ་ཞེས་བྱའོ། །དེའང་ལམ་འདིས་འདོང་བས་ན་ཐེག་པའམ། འབྲས་བུ་འདིར་འདོང་
བས་ན་ཐེག་པ་ཞེས་བྱའོ། །སྤྱི་དོན་བཞི་པ་ལམ་དེས་འབྲས་བུ་ཇི་སྙེད་ཅིག་ན་འགྲུབ་ཅེ་ན། རབ་ཀྱིས་བསྐལ་པ་གྲངས་མེད་གསུམ་ན། འབྲིང་གིས་སུམ་ཅུ་རྩ་དྲུག ཐ་མས་བསམ་གྱིས་མི་ཁྱབ་པ་ན་འགྲུབ་བོ། །དེས་ན་རྒྱུ་ལ་ཡུན་རིང་བས་ན་རྒྱུའི་ཐེག་
པ་ཞེས་མིང་བཏགས་ཏེ། དཔེར་ན་འགྲོས་ཞན་པ་ལ་འགྲོས་མེད་ཅེས་ཟེར་བ་བཞིན་ནོ། །ཡང་ན་རྒྱུ་བླ་མ་བསུ་བ་ལ་སོགས་པས་འབྲས་བུ་ཕྱག་ཞབས་འཁོར་ལོས་མཚན་པ་ལ་སོགས་པ་མི་འདྲ་བ་འགྲུབ་པས་ན། ད་ལྟ་འབྲས་བུ་དང་འདྲ་བ་ཙམ་ཡང་
མེད་པས་ན་རྒྱུ་སྟེ། དཔེར་ན་མྱུ་གུ་ལ་ནས་ཀྱི་རྒྱུ་ཞེས་ཟེར་བ་བཞིན་ནོ། །སྤྲོས་པས་ཆོག་གོ །ལམ་དེས་བསྒྲུབས་པའི་འབྲས་བུ་ནི་གོང་དུ་བསྟན་པ་ཉིད་ཡིན་ནོ། །ཕ་རོལ་ཏུ་ཕྱིན་པའི་རྣམ་པར་གཞག་པ་སྟེ་ལམ་ཐུན་མོང་བ་བཤད་ཟིན་ཏོ། །ད་ནི་ལམ་
5
ཏུས་



༄༅། །གཉིས་པའི་རྣམ་པར་གཞག་པ་ལ་བཞི་སྟེ། གཞི་མི་སྤོང་བའི་ཚུལ་དང་། གསང་སྔགས་ཀྱི་སྤྱོད་པའི་རྣམ་པར་གཞག་པ་དང་། རྡོ་རྗེའི་ཐེག་པར་རྣམ་པར་གཞག་པ་དང་། དེས་འབྲས་བུ་འགྲུབ་པའི་དུས་བསྟན་པའི་ཞར་
ལ་འབྲས་བུའི་ཐེག་པར་རྣམ་པར་གཞག་པའོ། །དང་པོ་ལ་གསུམ་སྟེ། གཞི་མི་སྤོང་བའི་འཐད་པ་དང་། མི་སྤོང་བའི་ཐབས་དང་། དེ་ལས་གྲོལ་བའི་ཚུལ་ལོ། །དང་པོ་ལ་གཞི་ནི་སྔར་བཤད་ཟིན་ཏེ་འདོད་པའི་ཡོན་ཏན་ལྔའོ། །དེ་དག་ནི་གཞི་ཉིད་
ཡིན་ཡུལ་ཉིད་ཡིན་ན་ཇི་ལྟར་སྤང་བར་བྱ། ཡང་གང་ཟག་ཀུན་ནས་དཀྲིས་པས་ཤས་ཆེ་བ་རྣམས་ཀྱིས་ཀྱང་ཇི་ལྟར་སྤང་ནུས་པར་འགྱུར་ཏེ་སྤང་བར་བྱ་བ་མ་ཡིན་ནོ། །དེས་ན་རྡོ་རྗེ་གུར་ལས་ཀྱང་། འདོད་ཆགས་ཀྱིས་བསྐྱེད་འཇིག་རྟེན་པ། །འདོད་
#|ཆགས་ཉིད་ཀྱིས་རྣམ་གྲོལ་འགྱུར། །ཞེས་པ་དང་། དཔལ་གསང་བ་འདུས་པ་ལས་ཀྱང་། ཆགས་ཅན་ཡེ་ཤེས་འདོད་པ་ཡིས། །རྟག་ཏུ་འདོད་ཡོན་ལྔ་རྣམས་བསྟེན། །ཅེས་གསུངས་སོ། །འོ་ན་ཡུལ་རྣམས་ཀྱིས་འཆིང་བར་མི་འགྱུར་རམ་ཞེ་#
བས ན་ ཐབས་མེད་པ་རྣམས་ནི་འཆིང་བར་འགྱུར་ཏེ་སོ་སོའི་སྐྱེ་བོ་བཞིན་ནོ། །ཐབས་དང་ལྡན་ན་དེ་ཉིད་ཀྱིས་གྲོལ་བའི་གྲོགས་བྱེད་དོ། །དཔེར་ན་དུག་བཞིན་ནམ། མེ་ལ་སོགས་པ་བཞིན་ནོ། །དེ་བས་ན་ཡུལ་རྣམས་ནི་ངོ་བོ་ཉིད་ཀྱིས་འཆིང་བར་བྱེད་པ་མ་
༼ ཡིན་ཏེ། དེ་ལ་བརྟེན་པའི་ཕྱིན་ཅི་ལོག་གི་རྣམ་པར་རྟོག་པས་འཆིང་བར་བྱེད་དོ། །དེའི་ཕྱིར་འཆིང་བའི་རྒྱུ་རང་གི་ངོ་བོ་སྤངས་པས་ན་གྲོལ་བས་དེའི་རྐྱེན་དུ་འགྱུར་བའི་ཡུལ་རྣམས་གྲོལ་བའི་རྐྱེན་དུ་འགྱུར་རོ། །དེ་ལྟར་དཔལ་ཀྱེའི་རྡོ་རྗེ་ལས་ཀྱང་། སྐྱེ་



བོ་མི་བཟད་པ་ཡི་ལས། །གང་དང་གང་གིས་འཆིང་འགྱུར་བ། །ཐབས་དང་བཅས་ན་དེ་ཉིད་ཀྱིས། །སྲིད་པའི་འཆིང་བ་ལས་གྲོལ་འགྱུར། །ཞེས་གསུངས་པ་ལྟ་བུའོ། །ཐབས་དང་བཅས་ཞེས་པ་ལ་འཆིང་བའི་རྒྱུ་སྤོང་བའི་ཐབས་དེ་གང་ཡིན་ཞེ་
ན༑ གཉིས་པ་གཞི་མི་སྤོང་བའི་ཐབས་ནི་གཉིས་ཏེ། བསྐྱེད་པའི་རིམ་པའི་ཐབས་ལ་མཁས་པ་དང་། རྫོགས་པའི་རིམ་པའི་ཐབས་ལ་མཁས་པའོ། །དང་པོ་ལ་གཉིས་ཏེ། རང་གི་ལྷག་པའི་ལྷའི་ཐབས་ལ་མཁས་པ་དང་། ལྷ་སོ་སོའི་ཐབས་ལ་
མཁས་པའོ། །དང་པོ་ནི་ཅི་དང་ཅི་སྣང་བའི་ཡུལ་དང་ཡུལ་ཅན་རྣམས་རང་གི་ལྷ་གཅིག་ཉིད་དུ་ཤེས་ནས་ལོངས་སྤྱོད་པ་སྟེ། དཔལ་གསང་བ་འདུས་པ་ལས། འདོད་པའི་ལོངས་སྤྱོད་ཐམས་ཅད་ནི། །ཇི་ལྟར་འདོད་པས་བསྟེན་བྱ་སྟེ། །རང་གི་ལྷ་ཡི་
སྦྱོར་བ་ཡིས། །བདག་དང་གཞན་ལ་མཆོད་པར་བྱ། །ཞེས་སོ། །དེ་བཞིན་དུ་གཞན་ལས་ཀྱང་གསུངས་སོ། །དེ་ནི་ཉུང་དུ་ལ་མོས་པ་རྣམས་ཀྱི་ཐ་མལ་གྱི་རྣམ་པར་རྟོག་པ་ཟློག་པར་བྱེད་དོ། །གཉིས་པ་ལྷ་སོ་སོའི་ཐབས་ལ་མཁས་པ་ནི་ཡུལ་དང་ཡུལ་
ཅན་གྱི་རབ་ཏུ་དབྱེ་བ་མཐའ་ཡས་པར་བྱས་ལ། དེ་དག་རེ་རེ་ལ་ཡང་ལྷ་སོ་སོར་ཤེས་པར་བྱེད་པ་སྟེ། དཔལ་གསང་བ་འདུས་པ་ལས། མདོར་ན་ཕུང་པོ་ལྔ་རྒྱལ་བ། །དེ་བཞིན་གཤེགས་པ་ཐམས་ཅད་ཡིན། །རྡོ་རྗེ་སྐྱེ་མཆེད་འདི་དག་ཀྱང་། །བྱང་
ཆུབ་སེམས་དཔའི་དཀྱིལ་འཁོར་མཆོག །ཅེས་བྱ་བ་དང་། དཔལ་ཀྱེའི་རྡོ་རྗེ་ལས་ཀྱང་། གཟུགས་ལ་གོ་རིར་རབ་ཏུ་གྲགས། །སྒྲ་ཡི་ཆ་ལ་ཙོ་རི་སྟེ། །ཞེས་བྱ་བ་ལ་སོགས་པ་གསུངས་ཏེ། འདི་ནི་རྒྱ་ཆེན་པོ་ལ་དགའ་བ་རྣམས་ལ་ཐ་མལ་པར་འཛིན་
58



[ ༄༅། །པ་དང་། རིལ་པོར་འཛིན་པའི་རྣམ་པར་རྟོག་པ་ཐམས་ཅད་བཤིག་པ་ཡིན་ནོ། །དེ་ལྟར་ན་འཆིང་བའི་རྒྱུ་ནི་ཐ་མལ་གྱི་རྣམ་པར་རྟོག་པ་ཡིན་ལ། དེ་ལྷའི་རྣམ་པར་ཤེས་ན་ཐ་མལ་པ་འགགས་པས་ཐམས་ཅད་རིམ་གྱིས་སྤང་
བར་འགྱུར་རོ། །གཉིས་པ་རྫོགས་པའི་རིམ་པའི་ཐབས་ལ་མཁས་པ་ནི། ཐབས་གང་ཡང་རུང་བ་ལ་བརྟེན་ཏེ། རྣམ་པར་མི་རྟོག་པའི་ཏིང་ངེ་འཛིན་སྐྱེས་པ་དང་། དེས་ཡུལ་རྣམས་ཁ་དོག་བསྒྱུར་ཏེ་ལོངས་སྤྱོད་པར་བྱེད་དོ། །དེ་ལྟར་ཡང་། འདུས་
པའི་རྒྱུད་ཕྱི་མ་ལས། ཐབས་དང་ཤེས་རབ་ལས་བྱུང་བའི། །རྫོགས་པའི་རིམ་པའི་སྦྱོར་བ་ཡིས། །ཕུང་པོ་ཁམས་དང་སྐྱེམཆེད་གཟུགས། །སྔགས་པས་སྦྱོར་བ་ངེས་བྱས་ལ། །ཞེས་པ་ལ་སོགས་པ་གསུངས་སོ། །དེ་ལྟར་འཆིང་བའི་རྒྱུ་རྣམ་པར་
# རྟོག་པ་ཡིན་ལ། རྟོག་མེད་ཀྱི་ཏིང་ངེ་འཛིན་གྱི་རྣམ་རྟོག་བསལ་བས་ན། འཆིང་བ་ཐམས་ཅད་རིམ་གྱིས་གྲོལ་བར་འགྱུར་རོ། །གསུམ་པ་དེ་ལས་གྲུབ་པའི་ཚུལ་ནི། དེ་ལྟར་སྤྱིར་ནི་འཆིང་བའི་རྒྱུ་ནི་རྣམ་པར་རྟོག་པ་ཙམ་དང་། བྱེ་བྲག་ཏུ་ཐ་མལ་གྱི་ ཚོ
ཨ་ རྣམ་པར་རྟོག་པ་ཡིན་ཏེ། དེ་ལ་བརྟེན་ནས་ཉོན་མོངས་པ་ལ་སོགས་པ་རིམ་གྱིས་སྐྱེ་བའི་ཕྱིར་རོ། །དེ་བས་ན་ཐབས་གཉིས་པོས་རྒྱུ་རང་གི་ངོ་བོ་དེ་བསལ་ན་ཡུལ་རྣམས་ཁ་དོག་འགྱུར་བས་སླར་གཉེན་པོའི་གྲོགས་བྱེད་པར་འགྱུར་བས་ཡུལ་རྣམས་བརྟེན་ཏེ་
སྔར་གྱི་དཔེ་བཞིན་ནོ། །དེ་ལྟར་བརྟག་པ་གཉིས་པ་ལས་ཀྱང་། དག་པས་དུག་མེད་བྱས་ནས་ནི། །བསྟེན་བྱ་འདི་དག་བསྟེན་པ་ཉིད། །ཅེས་སོ། །དེའང་དང་པོ་གཉེན་པོ་སྟོབས་ཆུང་སྟེ་ཡུལ་གྱིས་གནོད་དེ་སྣང་བ་དགྲ་བོར་འཆར་བའི་དུས་ཞེས་ །
བཅོ་ལྔ་
རྒྱུད་སྡེ་སྤྱི་རྣམ་



བྱའོ། །དེ་བཞིན་དུ་བསྟེན་པས་བར་དུ་སྟོབས་མཉམ་པ་ན་རེས་གནོད་རེས་ཕན་པ་འབྱུང་སྟེ་སྣང་བ་ཁྲ་བོར་འཆར་བའི་དུས་ཞེས་ཀྱང་བྱའོ། །དེ་གཉིས་ལ་མཉམ་གཞག་ཅེས་མིང་ཐོབ་བོ། །མཐར་གཉེན་པོ་སྟོབས་ཆེ་བ་ན་ཡུལ་རྣམས་ཀྱིས་རྟོགས་པའི་
གྲོགས་བྱེད་དེ། དེ་ཙམ་ན་སྣང་བ་དགེ་བའི་བཤེས་གཉེན་དུ་འཆར་བའི་དུས་ཞེས་བྱ། དུག་ལྔ་སྨན་དུ་འགྱུར་བ་ཞེས་བྱ་སྟེ། དེ་ནི་ཏིང་ངེ་འཛིན་རྒྱུན་ཏུ་སྐྱེ་བས་ན་ཤིན་ཏུ་མཉམ་གཞག་ཅེས་བྱ་སྟེ། དཔལ་ཁ་སྦྱོར་ལས། དབང་པོ་གང་དང་གང་ལམ་
ཉིད༑ །དེ་ནི་དེ་ཡི་ངོ་བོར་འགྱུར། །མཉམ་པར་མ་གཞག་རྣལ་འབྱོར་གྱིས། །རྟག་པར་ཤིན་ཏུ་མཉམ་གཞག་ཉིད། །ཅེས་བྱ་བ་དང་། གཟུགས་རྣམས་སྣ་ཚོགས་ལྟོ་བ་དང་། །ཞེས་བྱ་བ་ལ་སོགས་པ་རྒྱུན་གྱི་རྣལ་འབྱོར་གསུངས་སོ། །དོན་གཉིས་པ་
ནི༑ དེ་ལྟ་བུའི་གཞི་མི་སྤོང་བའི་ཐབས་དེ་ཉིད་ལ་གསང་སྔགས་ཀྱི་སྤྱོད་པ་ཞེས་བྱའོ། །ཇི་ལྟར་ན་གསང་སྔགས་ཀྱི་སྤྱོད་པ་ཡིན་ཞེ་ན། སྔགས་ཀྱི་དོན་གང་ཡིན་པ་དང་། དེའི་སྤྱོད་པ་གང་ཡིན་པའོ། །དང་པོ་ལ་ལྔ། སྤྱིར་སྔགས་འབྱུང་བའི་རྒྱུ་གང་
ཐ ཡིན་པ་དང་། སྔགས་ཀྱི་ཚིག་གང་ཡིན་པ་དང་། སྔགས་ཀྱི་དོན་དང་། སྔགས་ཀྱི་དབྱེ་བ་དང་། སྔགས་ཀྱི་ངེས་ཚིག་གམ། སྒྲའི་དོན་ཞེས་བྱ་བའི་རྣམ་པར་གཞག་པ་རྒྱས་པ་ནི་གཞན་ཉིད་དུ་ཤེས་པར་བྱའོ། །འདིར་རེ་ཞིག་དོན་དམ་པའི་སྔགས་ཀྱི་
དོན་ནི་མཚན་མ་དང་རྣམ་པར་རྟོག་པ་ལས་ཡིད་སྐྱོབ་པས་སྔགས་ཡིན་ལ། དེ་དང་རྗེས་སུ་མཐུན་པའི་སྤྱོད་པ་སངས་རྒྱས་ཀྱི་སྐུ་གསུང་ཐུགས་རྡོ་རྗེའི་དམ་ཚིག་ནི་སྔགས་ཀྱི་སྤྱོད་པ་སྟེ། དཔལ་གསང་བ་འདུས་པའི་རྒྱུད་ཕྱི་མ་ལས། དབང་པོ་དང་ནི་ཡུལ་
564



བཅུ་དྲུག་
།རྣམས་ཀྱི། །རྐྱེན་ལས་གང་གང་བྱུང་བ་ཡི། །ཡིད་དེ་མན་ཞེས་བྱ་བར་བཤད། །ཏྲནི་སྐྱོབ་པར་བྱེད་པའི་དོན། །འཇིག་རྟེན་སྤྱོད་ལས་རྣམ་གྲོལ་བར། །གང་བཤད་དམ་ཚིག་སྡོམ་པ་སྟེ། །རྡོ་རྗེ་ཀུན་གྱིས་བསྲུང་བ་ནི། །
སྔགས་ཀྱི་སྤྱོད་པ་ཞེས་བཤད་དོ། །ཞེས་དང་། དབང་ཡོན་ཏན་རིམ་པ་ལས་ནི། སྔགས་ཀྱི་སྒྲའི་དོན་སྟོང་པ་དང་སྙིང་རྗེ་གཉིས་སུ་མེད་པ་ལ་བཤད་དེ། སྟོང་པ་དང་ནི་སྙིང་རྗེ་ཉིད། །གཉིས་སུ་མེད་དང་གཉིས་ཀྱི་ཚུལ། །གསང་སྔགས་ཞེས་ནི་དེ་
ལས་བཤད། །ཅེས་གསུངས་སོ། །གཞན་རྡོ་རྗེ་རྩེ་མོ་ལས་གསུངས་པ་ལ་སོགས་པ་ཐམས་ཅད་གཞན་དུ་ཤེས་པར་བྱའོ། །གསུམ་པ་དེ་ཉིད་ལ་རྡོ་རྗེའི་ཐེག་པ་ཞེས་བྱ་སྟེ། འདི་ལྟར་རྡོ་རྗེ་ནི་སངས་རྒྱས་ཀྱི་སྐུ་གསུང་ཐུགས་རྡོ་རྗེའོ། །ཐེག་པ་ནི་འདིས་
འདོང་བས་ན་ལམ་དང་། འདིར་འདོང་བས་ན་འབྲས་བུ་ལ་བྱའོ། །དེ་ལ་ལམ་སངས་རྒྱས་ཀྱི་སྐུ་གསུང་ཐུགས་རྡོ་རྗེ་འདིས་འདོང་བས་ན་ཐེག་པ་སྟེ། དང་པོར་བྱང་ཆུབ་ཏུ་སེམས་བསྐྱེད་པའི་བར་ཕ་རོལ་ཏུ་ཕྱིན་པ་དང་འདྲ་བར་བྱས་ལ། དེ་ནས་དཀྱིལ་ ཚོ
ཨ་ འཁོར་དུ་འཇུག་པ་དང་དབང་བསྐུར་བ་བྱས་པའི་དུས་སུ་སློབ་དཔོན་གྱིས་སློབ་མའི་ལུས་ངག་ཡིད་གསུམ་སངས་རྒྱས་ཀྱི་སྐུ་གསུང་ཐུགས་རྡོ་རྗེར་བྱིན་གྱིས་རློབ་པར་བྱེད་དོ། །དེ་ནས་དེ་དང་མ་བྲལ་བཞིན་དུ་ལམ་རིམ་པ་གཉིས་བསྒོམ་པའི་དུས་སུའང་
སངས་རྒྱས་ཀྱི་སྐུ་གསུང་ཐུགས་རྡོ་རྗེར་བྱས་ཤིང་སྤྱོད་དོ། །དེ་ནས་ལུས་ངག་ཡིད་གསུམ་དང་ཉོན་མོངས་པ་ཐམས་ཅད་རྡོ་རྗེའི་ངོ་བོ་ཡིན་པ་ལ་རྡོ་རྗེར་ཤེས་པར་བྱས་པ་འདིས་རིམ་གྱིས་ཇེ་གསལ་ཇེ་གསལ་གྱུར་པ་འདི་ནི་ལམ་ཡིན་ནོ། །དེ་ལས་འབྲས་བུ་
རྒྱུད་སྡེ་སྤྱི་རྣམ་



བ
ས་བཅུ་གསུམ་པ་གྲུབ་པའི་ཚེ་སྐུ་གསུང་ཐུགས་རྡོ་རྗེར་མངོན་སུམ་དུ་བྱས་པ་འདི་ནི་འདིར་འདོང་བས་ན་ཐེག་པའོ། །ཡང་གསང་བ་འདུས་པ་ལས། འདོད་ཆགས་ཞེ་སྡང་གཏི་མུག་རྣམས། །རྡོ་རྗེ་ལ་དགའ་རྟག་པར་གནས། །དེས་ན་སངས་རྒྱས་་
རྣམས་ཀྱི་ཐབས། །རྡོ་རྗེ་ཐེག་པ་ཞེས་བཤད་དོ། །ཞེས་གསུངས་པ་ལྟ་བུའོ། །བཞི་པ་འབྲས་བུའི་ཐེག་པར་རྣམ་པར་གཞག་པ་ནི། དེ་ལྟ་བུའི་རྡོ་རྗེ་ཐེག་པ་འདི་དུས་ནམ་གྱི་ཚེ་འགྲུབ་ཅེ་ན། གང་ཟག་རབ་ཀྱིས་ཚེ་འདི་ཉིད་ལ་འགྲུབ་ལ། འབྲིང་གིས་
བར་མ་དོར་འགྲུབ་ཅིང་། ཐ་མས་སྐྱེ་བ་བདུན་ན། ཤིན་ཏུ་ཐ་མས་ཀྱང་སྐྱེ་བ་བཅུ་དྲུག་ན་འགྲུབ་བོ། །དང་པོའང་གསང་བ་འདུས་པ་ལས། འདི་ཡིས་ཆོས་ཀྱི་བདག་ཉིད་ཆེ། །སྐུ་གསུམ་མི་ཕྱེད་ལས་བྱུང་བ། །ཡེ་ཤེས་རྒྱ་མཚོས་རྣམ་པར་བརྒྱན། །
ཚེ་འདི་ཉིད་ལ་འགྲུབ་པར་འགྱུར། །ཞེས་སོ། །བར་དོར་འགྲུབ་པ་བླ་མའི་གསུང་སྟེ། འདི་ཡང་ཡེ་ཤེས་ཐིག་ལེ་ལས། ཡང་ན་ལུས་ནི་སྤངས་མ་ཐག །བརྩོན་པར་མི་ལྡན་པས་ཀྱང་འགྲུབ། །ཅེས་གསུངས་པས་ལུས་སྤངས་མ་ཐག་བར་དོར་འགྲུབ་
པས་སོ། །སྐྱེ་བ་བདུན་ན་འགྲུབ་པའང་། གསང་བའི་མཛོད་ལས། དབང་བསྐུར་ཡང་དག་སྦྱིན་ལྡན་ན། །སྐྱེ་ཞིང་སྐྱེ་བར་དབང་བསྐུར་འགྱུར། །དེ་ཡིས་སྐྱེ་བ་བདུན་ན་ནི། །མ་བསྒོམས་པར་ཡང་དངོས་གྲུབ་ཐོབ། །ཅེས་སོ། །བཅུ་དྲུག་ན་འགྲུབ་
པའང་
། དམ་ཚིག་ལྔ་པ་ལས། གལ་ཏེ་ལྟུང་བ་མེད་གྱུར་ན། །སྐྱེ་བ་བཅུ་དྲུག་དག་ན་འགྲུབ། །ཅེས་གསུངས་སོ། །དེ་ལྟར་གྲུབ་པ་དེ་དག་གང་ཟག་མཆོག་ལ་དགོངས་པ་ཡིན་ནམ་སོ་སོའི་སྐྱེ་བོ་རྣམས་ཀྱིས་ཀྱང་འགྲུབ་བམ་སྙམ་ན་འགྲུབ་སྟེ་རྡོ་རྗེ་རྩེ་
56



བཅུ་བདུན་
།མོ་ལས། ཕ་རོལ་ཕྱིན་པའི་འབྱུང་བས་ནི། །བསྐལ་པ་གྲངས་མེད་མི་འཐོབ་པ། །གལ་ཏེ་རྣལ་འབྱོར་པ་དེ་བརྩོན། །ཚེ་འདི་ཉིད་ལ་མྱ་ངན་འདའ། །ཡང་ན་མཐོང་བ་ཙམ་གྱིས་ནི། །སྐྱེ་བ་བཅུ་དྲུག་མྱ་ངན་འདའ། །སོ་
སོ་སྐྱེ་བོས་སངས་རྒྱས་ཉིད། །འགྲུབ་པར་འགྱུར་ཏེ་གཞན་དུ་མིན། །ཞེས་གསུངས་པས་སོ། །དེ་བས་ན་འབྲས་བུ་ཚེགས་མེད་པ་ཉིད་ཀྱིས་འགྲུབ་པས་འབྲས་བུའི་ཐེག་པ་ཞེས་བྱ་སྟེ། ཡང་ན་ད་ལྟ་ནས་འབྲས་བུའི་རྣམ་པ་བསྒོམས་པས་འབྲས་བུའི་
ཐེག་པ་ཞེས་བྱ་སྟེ། མངོན་པར་བྱང་ཆུབ་རྣམ་པ་ལྔ། །སངས་རྒྱས་ཀུན་གྱི་བདག་ཉིད་དགེ །ཞེས་བྱ་བ་ལ་སོགས་པ་གསུངས་པས་སོ། །དེ་བས་ན་གསང་སྔགས་ཀྱི་ལུགས་ཀྱིས་འབྲས་བུ་ལམ་དང་བཅས་པ་དེ། ད་ལྟ་ཉིད་ཀྱིས་མངོན་པར་རྟོགས་པ་
# ཚར་གཅིག་ལ་ཚང་བར་བྱེད་དོ། །དེ་བས་ན་འབྲས་བུ་དང་འདྲ་བས་འབྲས་བུའི་ཐེག་པ་སྟེ། དཔེར་ན་སྐྱེས་བུ་ཤིན་ཏུ་མཛེས་པ་ལ་ལྷ་ཞེས་བརྗོད་པ་བཞིན་ནོ། །ལམ་ཐུན་མོང་མ་ཡིན་པའོ། །རྒྱུད་སྡེ་སྤྱིའི་རྣམ་པར་གཞག་པ་ལས་ལམ་སོ་སོའི་མཚན་ཉིད་*
ཨ གཏན་ལ་དབབ་པའི་སྐབས་ཏེ་བཞི་པའོ།། །།དེ་ལྟར་ལམ་སོ་སོའི་རྣམ་པར་གཞག་པ་བསྟན་པ་དེ་ལ། གསང་སྔགས་ཀྱི་སྤྱོད་པ་སྟོན་པ་འདི་ཇི་ལྟར་དུས་ཁྱད་པར་དུ་འཕགས་པའི་ཚུལ་བསྟན་པར་བྱའོ། །དེ་ལ་ཁྱད་པར་དུས་ཁྱད་པར་དུ་འཕགས་ཤེ་
ན༑ སློབ་དཔོན་ཀྲི་བི་ཏ་ཀ་མ་ལས་ཚུལ་གསུམ་གྱི་སྒྲོན་མ་ལས་བཤད་པ། དོན་གཅིག་ནའང་མ་རྨོངས་དང་། །ཐབས་མང་དཀའ་བ་མེད་པ་དང་། །དབང་པོ་རྣོན་པོས་དབང་བྱས་པས། །སྔགས་ཀྱི་ཐེག་པ་ཁྱད་པར་འཕགས། །ཞེས་གསུངས་སོ། །
རྒྱུད་སྡེ་སྤྱི་རྣམ་



དེ་ལ་གསུམ་སྟེ། རྟོགས་བྱའི་དོན་གཅིག་པར་བསྟན་པ་དང་། རྟོགས་བྱེད་ཀྱི་ཐབས་ཁྱད་པར་དུ་འཕགས་པའི་ཚུལ་དངོས་དང་། དེ་ལ་བརྩད་པ་སྤང་བའོ། །དེ་ལ་དང་པོ་དོན་གཅིག་པ་ནི་རྟོགས་པར་བྱ་བ་ཆོས་ཀྱི་དབྱིངས་དེ་བཞིན་ཉིད་དང་། ཐོབ་པར་
བྱ་བའི་འབྲས་བུ་སངས་རྒྱས་དང་། ཐོབ་པར་བྱེད་པའི་ཐབས་བྱང་ཆུབ་ཀྱི་སེམས་ལ་ཁྱད་པར་ཡོད་པ་མ་ཡིན་ཏེ། འོན་ཀྱང་དེ་དག་ཉིད་བདག་གི་རྒྱུད་ལ་སྐྱེ་བར་བྱེད་པ་ལ་ཐབས་བཞིས་ཁྱད་པར་དུ་འཕགས་པ་ཡིན་ཏེ། རྟོགས་པའི་ལྟ་བ་ལ་མ་རྨོངས་པ་
ཉིད་དང་། འབྲས་བུ་འགྲུབ་པར་བྱེད་པའི་ཐབས་མང་བ་དང་། དཀའ་བ་མེད་པས་བྱང་ཆུབ་སྒྲུབ་པ་དང་། འབྲས་བུ་མྱུར་དུ་འགྲུབ་པའི་ཕྱིར་དབང་པོ་རྣོ་བ་ཞེས་བྱའོ། །དེ་ལ་དང་པོ་ནི་སྤྱིར་ལྟ་བ་ཞེས་བྱ་བ་ནི། དངོས་པོའི་གནས་ལུགས་ཡིན་
ཟླ ལ༑ དངོས་པོའི་གནས་ལུགས་དེ་ཉིད་སྤྲོས་པ་དང་ལ་བ་ཡིན་ལ་དེ་མ་རྟོགས་པར་འཚང་མི་རྒྱ་བར་ཐེག་པ་ཆེན་པོ་པ་ཐམས་ཅད་མཐུན་པ་ཡིན་ནོ། །དེའི་ཕྱིར་རྟོགས་པར་བྱེད་པ་ལ་ཕ་རོལ་ཏུ་ཕྱིན་པ་བས་དཔེ་དང་གཏན་ཚིགས་ལ་སོགས་པས་གཏན་ལ་
འབབས་ཏེ། ཇི་ལྟར་ཕབ་ཀྱང་བློ་སྤྲོས་པའི་མཐའ་གཅིག་ཏུ་འཛིན་པ་ལས་མ་གཏོགས་པ་རྟོག་མེད་དུ་འགྱུར་མི་སྲིད་དོ། །དེ་བས་ན་གསང་སྔགས་པས་ཡེ་ཤེས་ཕབ་པའམ་དབང་གསུམ་པ་ལ་སོགས་པའི་དུས་སུ་ཡེ་ཤེས་རྒྱུད་ལ་སྐྱེས་པ་ན་སྤྲོས་པ་དང་
བྲལ་བ་མངོན་སུམ་དུ་རྟོགས་པས་ཁྱད་པར་དུ་འཕགས་པ་ཡིན་ནོ། །གཉིས་པ་ཐབས་མང་བ་ལ་གཉིས། འབྲས་བུ་ཐུན་མོང་བ་གྲུབ་པའི་ཐབས་མང་བ་དང་། མཆོག་གྲུབ་པའི་ཐབས་མང་བའོ། །དང་པོ་འབྲས་བུ་ཐུན་མོང་བ་ནི་མི་སྣང་བ་དང་མངོན་
568



༄༅། །ཤེས་ལ་སོགས་པ་ནས་ལོངས་སྤྱོད་ཆེ་བ་དང་། ཤེས་རབ་ཆེ་བ་དང་། ཚེ་རིང་བ་ལ་སོགས་པའི་བར་རྣམས་སོ། །དེ་དག་ཕ་རོལ་ཏུ་ཕྱིན་པ་བས་ནི་རིམ་གྱིས་སྦྱིན་པ་ལ་སོགས་པའི་ཐབས་སམ། ཡང་ཚེ་འདིར་འདོད་ན་
འཇིག་རྟེན་པ་རྣམས་དང་ཐུན་མོང་བ་ཉིད་དུ་འགྱུར་བ་ལས་ཐབས་གཞན་མེད་དོ། །སྔགས་པས་ནི་འཇམ་དཔལ་དང་ནོར་རྒྱུན་མ་ལ་སོགས་པའི་སྒྲུབ་པའི་ཐབས་དཔག་ཏུ་མེད་པས་དེ་དག་ཚེགས་མེད་པར་འགྲུབ་པར་བྱེད་ཅིང་བྱང་ཆུབ་ཀྱི་གྲོགས་སུའང་
# འགྱུར་རོ། །ཡང་མཆོག་སྒྲུབ་པའི་ཐབས་ཀྱང་མང་སྟེ། དེ་ལ་གཉིས། དོན་དམ་ཟབ་མོ་རྟོགས་པའི་ཐབས་དང་། ཀུན་རྫོབ་རྒྱ་ཆེ་བ་རྟོགས་པའི་ཐབས་སོ། །དང་པོ་ནི་ཕ་རོལ་ཏུ་ཕྱིན་པ་ལ་སྤྲོས་པ་དང་བྲལ་བའོ་ཞེས་ཤེས་པ་ཙམ་ལས་མེད་པ་ལ་གསང་
སྔགས་པས་བསྐྱེད་རིམ་ཙམ་ཞིག་བསྒོམས་ཀྱང་ཕྱག་བཅུ་དྲུག་སྟོང་པ་ཉིད་བཅུ་དྲུག་ལ་སོགས་པར་སྟོན་ལ། རྫོགས་རིམ་ཙཎྜ་ལཱི་ལ་སོགས་པ་ཐབས་བསམ་གྱིས་མི་ཁྱབ་པས་རྟོག་མེད་ཀྱི་ཏིང་ངེ་འཛིན་སྐྱེད་པར་བྱེད་དོ། །ཡང་རྒྱ་ཆེ་བ་ལ་ཡང་གཉིས་ལཾ
ཏེ། རྟོགས་པ་རྒྱ་ཆེ་བ་སྟེ་འཇིག་རྟེན་གྱི་ཁམས་བཀོད་པ་ལ་སོགས་པ་དང་། སྤྱོད་པ་རྒྱ་ཆེ་བ་ལ་སོགས་པར་སྤྱོད་པ་སྟེ། དེ་དག་ཀྱང་ཕ་རོལ་ཏུ་ཕྱིན་པ་ལ་སྤྱིའི་རྣམ་པ་ཙམ་ལས་མེད་པ་ལ། སྔགས་པས་དཀྱིལ་འཁོར་གཅིག་བསྒོམས་ཀྱང་དེ་གཉིས་ཀ་
ཚང་བར་ཤེས་ལ། གཏོར་མ་ལ་སོགས་པ་ཐབས་བསམ་གྱིས་མི་ཁྱབ་པ་གང་གིས་ཀྱང་དེ་གཉིས་ཀ་རྟོགས་ཤིང་སྐྱོད་པར་ནུས་པའི་ཕྱིར་རོ། །དེའི་ཕྱིར་ཐབས་མང་བས་ཁྱད་པར་དུ་འཕགས་སོ། །དཀའ་བ་མེད་པ་ཉིད་ནི། ཕ་རོལ་ཏུ་ཕྱིན་པ་དཀའ་ཐུབ་
བས
- -
- ---
-
བ
ག འ



དང་དཀའ་སྤྱད་ཀྱི་ལམ་ཡིན་པས་ཚེགས་ཆེ་ལ། གསང་སྔགས་པ་སྤྱོད་པ་བདེ་བས་བྱང་ཆུབ་བསྒྲུབ་པའོ། །དེས་ན་ཁྱད་པར་དུ་འཕགས་སོ། །དབང་པོ་རྣོན་པོས་དབང་བྱས་པ་ཞེས་བྱ་བ་ལའང་། ཕ་རོལ་ཏུ་ཕྱིན་པའི་ཐེག་པ་བ་ནི་དབང་པོ་རྟུལ་
ཏེ༑ ཤིན་ཏུ་མྱུར་བས་ཀྱང་མངོན་པར་རྫོགས་པར་འཚང་རྒྱ་བ་ལ་བསྐལ་པ་གྲངས་མེད་གསུམ་ཐོགས་ལ། གསང་སྔགས་པས་ནི་མྱུར་བས་སྐྱེ་བ་འདི་ཉིད་ལ་འགྲུབ་ལ། འབྲིང་གིས་བར་མ་དོར་འགྲུབ་ཅིང་། ཐ་མས་ཀྱང་བདུན་ནམ་བཅུ་དྲུག་ན་འགྲུབ་
པར་གསུངས་སོ། །དེ་ནི་སྔར་རྒྱུའི་ཐེག་པ་དང་འབྲས་བུའི་ཐེག་པ་སྤྱད་པའི་སྐབས་སུ་བཤད་ཟིན་ཏོ། །དེས་ན་ཁྱད་པར་དུ་འཕགས་སོ། །གསུམ་པ་དེ་ལྟར་ཁྱད་པར་དུ་འཕགས་པ་དེ་ལ་བརྩོད་པ་སྤང་བ་ལ་བཞི་སྟེ། དོན་གཅིག་པ་ཡིན་པ་ལ་བརྩོད་པ་
# སྤང་བ་དང་། ཁྱད་པར་གྱི་དབྱེ་བ་བཞི་པོ་མི་རིགས་པར་བརྩོད་པ་སྤང་བ་དང༌། གསུང་རབ་བམ་སྡེ་སྣོད་ཀྱི་དབྱེ་བ་དང་འགལ་བར་འགྱུར་བའི་རྩོད་པ་སྤང་བ་དང་། གསང་སྔགས་སྦྱང་བའི་དུས་མ་ཡིན་པར་རྩོད་པ་སྤང་བའོ། །དང་པོ་ལ་གཉིས་ཀཾ
ཏེ༑ དོན་མི་མཚུངས་པར་རྒོལ་བ་དང་། མཚུངས་ན་དྲང་དོན་དུ་ཐལ་བའི་རྒོལ་བ་སྤང་བའོ། །དང་པོ་ནི་ཕ་རོལ་ཏུ་ཕྱིན་པའི་ཐེག་པ་བ། ཟབ་མོའི་དོན་ལ་བློ་སྡང་བར་གྱུར་པས་གསང་སྔགས་ཀྱི་ཐེག་པ་ལ་ཞེ་སྡང་བར་གྱུར་པའི་བླུན་པོ་འགའ་
ཞིག འདི་སྐད་ཅེས་གསང་སྔགས་ཀྱི་ཐེག་པ་དང་ཕ་རོལ་ཏུ་ཕྱིན་པའི་ཐེག་པ་གཉིས་དོན་མི་འདྲ་སྟེ། ཕ་རོལ་ཏུ་ཕྱི་པའི་ཐེག་པ་བས་འབྲས་བུ་སངས་རྒྱས་ཀྱི་སྐུ་དང་ཡེ་ཤེས་ཀྱི་དབྱེ་བ་དང་
། ས་དང་ཕ་རོལ་ཏུ་ཕྱིན་པའི་དབྱེ་བ་དང་། སྟོང་པ་དང་སྙིང་རྗེ་



རྟ
བཅུ་དགུ
༄༅ ། །ལ་སོགས་པ་བཤད་ལ། རྡོ་རྗེ་ཐེག་པ་ལས་བསྐྱེད་པའི་རིམ་པ་དང་རྫོགས་པའི་རིམ་པ་ལ་སོགས་པ་བཤད་པས་དོན་མི་གཅིག་གོ་ཞེས་རྒོལ་བ་ན། དེ་ནི་མ་ཡིན་ཏེ། གསང་སྔགས་ཀྱི་ཐེག་པ་ལས་ཀྱང་དོན་དེ་དག་ཉིད་བསྟན་
ཏེ༑ འཕགས་པ་སྒྱུ་འཕྲུལ་དྲ་བ་ལས་ཀྱང་། ཕ་རོལ་ཕྱིན་པ་བཅུ་ཡི་ཚུལ། །མགོན་པོ་ས་བཅུའི་དབང་ཕྱུག་སྟེ། །ས་བཅུ་ལ་ནི་གནས་པ་པོ། ཤེས་བཅུ་རྣམ་དག་བདག་ཉིད་ཅན། །ཞེས་བྱ་བ་ལ་སོགས་པ་གསུངས་པ་དང་། རྡོ་རྗེ་གུར་གྱི་རྒྱུད་ལས་
ཀྱང་༑ སྟོང་ཉིད་སྙིང་རྗེ་ཐ་དད་མེད། །གང་དུ་སེམས་ནི་རབ་བསྒོམ་པ། །དེ་ནི་སངས་རྒྱས་ཆོས་དང་ནི། །དགེ་འདུན་གྱི་ཡང་བསྟན་པའོ། །ཞེས་གསུངས་ན། འདིས་ཐེག་པ་མཐའ་དག་བསྡུས་པ་མ་ཡིན་ནམ། དེ་བཞིན་དུ་རྒྱུད་མཐའ་དག་ནས་
གསུངས་པའི་ཁུངས་ནི་ཡི་གེ་མངས་པས་འཇིགས་པས་མ་བྲིས་སོ། །གཞན་ཡང་གསང་སྔགས་ཀྱིས་བསྐྱེད་པའི་རིམ་པའི་དཀྱིལ་འཁོར་གཅིག་བསྒོམ་པའམ། རང་གི་ལུས་ཙམ་ཉིད་ལའང་དེ་མཐའ་དག་ཚང་བར་བསྟན་ཏེ། མི་མཉམ་མེད་པ་ཟུར་
ཨག བཞི་པ། །དྲན་པ་དབང་པོ་སྒོ་བཞི་ཡིན། །ཞེས་བྱ་བ་ལ་སོགས་པ་གསུངས་ན། ཁྱེད་གཞུང་གི་དོན་མ་རྟོགས་པར་སྨྲ་བ་ནི་སྨད་པའི་གནས་ཉིད་ཡིན་ནོ། །གཉིས་པ་ནི། ཡང་གལ་ཏེ་དེ་ལྟར་དོན་མཚུངས་ན་དོན་དེ་དེ་ཉིད་བསྟན་པས་ཆོག་པ་ལ་གྲུ་བཞི་
པ་ལ་སོགས་པ་བསྟན་པས་གསང་སྔགས་ཀྱི་དོན་གཞན་ལ་ཚིག་གཞན་དང་དོན་གཞན་སྦྱོར་བས་དྲང་བའི་དོན་ཉིད་དུ་འགྱུར་རོ་ཞེ་ན། དེ་ནི་མ་ཡིན་ཏེ། དེ་ལ་འདི་སྐད་ཅེས་དྲི་བར་བྱ་སྟེ། ཅི་དྲང་བའི་དོན་དང་ངེས་པའི་དོན་ཞེས་བྱ་བ་འདི་གཉིས་ཀྱི་ཁྱད་
རྒྱུད་སྡེ་སྤྱི་རྣམ་



བ་
པར་གང་ཡིན་ཞེས་དྲི་བར་བྱའོ། །དེ་ལ་འདི་སྐད་དུ་དྲང་བ་ཞེས་བྱ་བ་ནི་ཡང་དག་པའི་དོན་ལ་སྐལ་བ་དམན་པ་རྣམས་གཞུག་པའི་དོན་དུ་བཀྲི་བའི་ཐབས་གསུངས་པ་ཡིན་ལ། ངེས་པ་ཞེས་བྱ་བ་ནི་ཡང་དག་པ་སྟེ་སྐལ་ལྡན་རྣམས་གཞུག་པའི་དོན་དུ་
གསུངས་པ་སྟེ། དབུ་མ་ལ་འཇུག་པ་ལས། མདོ་གང་དེ་ཉིད་མིན་བཤད་དྲང་དོན་ཅན། །སྟོང་ཉིད་དོན་ཅན་ངེས་དོན་ཤེས་པར་གྱིས། །ཞེས་གསུངས་པ་ལྟ་བུའོ། །ཞེས་སྨྲ་ན། འདི་སྐད་དུ་བརྗོད་དེ་ཅི་སྟོང་པ་ཉིད་ཅེས་བྱ་བའམ་ཡང་དག་པའི་དོན་
ཞེས་བྱ་བ་དེ་ཉིད་ཤེས་རབ་དགག་པའི་ཕྱོགས་སུ་བསྟན་པ་ལ་བྱ་བའམ། འོན་ཏེ་བདེན་པ་གཉིས་གཉིས་སུ་མེད་པ་ལ་ཡང་དག་ངེས་པའི་དོན་ཞེས་བྱ་ཞེས་དྲིའོ། །དེ་ལ་འདི་སྐད་དུ་བདེན་པ་གཉིས་གཉིས་སུ་མེད་པ་སྤྲོས་པ་དང་བྲལ་བར་སྟོན་པ་འདི་ངེས་
པའི་དོན་ཡིན་ནོ་ཞེ་ན། དེ་དངོས་སུ་སྟོན་པ་ལ་བྱའམ་འོན་ཏེ་ཤུགས་ལ་སྟོན་པ་ལ་བྱ། དངོས་སུ་སྟོན་པའོ་ཞེ་ན། དེ་ནི་སུས་ཀྱང་བསྟན་པར་མི་ནུས་ཏེ། དེ་འདི་ཡིན་ཞེས་དེ་ཉིད་ནི། །རྒྱལ་བ་ཡིས་ཀྱང་བརྗོད་མི་ནུས། །ཞེས་སློབ་དཔོན་པདྨ་བས་ཀྱང་
གསུངས་ལ། འཕགས་པ་ལི་ཙ་བྱི་དྲི་མ་མེད་པར་གྲགས་པས་ཀྱང་བསྟན་པར་མ་ནུས་པས་ཅང་མི་གསུང་བར་བཞུགས་སོ། །གལ་ཏེ་དངོས་སུ་བསྟན་པར་མི་ནུས་ཀྱང་སྒྲའི་ཁྱད་པར་གཉིས་སུ་མེད་པ་དང་སྟོང་པ་ཉིད་ལ་སོགས་པའི་མིང་གང་ལ་ཡོད་པ་
དེ་ངེས་པའི་དོན་གྱི་མདོ་ཡིན་ཞེ་ན། དེ་ལྟ་བུའི་མིང་དེ་གསང་སྔགས་ལས་ཀྱང་གསུངས་མོད་ཀྱང་། མིང་དེ་ཙམ་གྱིས་ཤེས་པའི་དོན་དེ་ནི་དེ་ཁོ་ན་ཉིད་མ་ཡིན་ལ། མིང་ལ་བརྟེན་ཏེ་རྟོགས་པ་རིམ་གྱིས་བསྐྱེད་པ་ལྟར། གྲུ་བཞི་པ་ལ་སོགས་པས་ཀྱང་།



རྡ ༄༅། །མཉམ་པ་ཉིད་ཀྱི་རྟོགས་པ་སྐྱེ་བར་འགྱུར་བས་གསང་སྔགས་ངེས་པའི་དོན་ཡིན་ནོ། །ཡང་ཤུགས་ལ་དེ་བཞིན་སྟོན་པ་ནི་སངས་རྒྱས་ཀྱི་གསུང་ཐམས་ཅད་ཀྱང་ཡིན་པས་དྲང་དོན་དང་ངེས་དོན་གྱི་མདོའི་རྣམ་དབྱེ་ཤེས་པར་མི་
ནུས་སོ། །ཡང་གལ་ཏེ་ཤེས་རབ་དགག་ཕྱོགས་སྟོན་པ་དེ། ངེས་པའི་དོན་ཡིན་སྙམ་ན། དེ་ལྟ་བུ་ནི་གསང་སྔགས་ལས་ཀྱང་མང་དུ་གསུངས་ལ། ཡང་ཕ་རོལ་ཏུ་ཕྱིན་པ་ལས་ཀྱང་ཕུང་པོ་དང་ཁམས་དང་སྐྱེ་མཆེད་དང་ས་དང་ལམ་གྱི་རྣམ་པ་དུ་མ་
༡ བསྟན་པས་དྲང་བའི་དོན་ཡང་ཡོད་དེ། དེའི་ཕྱིར་གསང་སྔགས་དང་ཕ་རོལ་ཏུ་ཕྱིན་པའི་མདོ་རེ་རེ་ལའང་བསམ་གྱིས་མི་ཁྱབ་པ་ཡོད་པས་ཐམས་ཅད་ཁྲེ་འུར་གསུངས་ཏེ། དེའི་ཕྱིར་འཕགས་པ་བྱམས་པས་ཀྱང་དགོངས་པ་རྣམ་པ་བཞི་དང་། ལྡེམ་པོའི་
ཟློ ངག་རྣམ་པ་བཞིའི་དབྱེ་བས་མདོ་ཐམས་ཅད་འཆད་པར་གསུངས་སོ། །ཡང་འཕགས་པ་བྱང་ཆུབ་སེམས་དཔའི་སྡེ་སྣོད་ལས་དྲང་དོན་དང་ངེས་དོན་གྱི་མཚན་ཉིད་མི་འདྲ་བ་བརྒྱུད་བཤད་དེ། ལམ་ལ་འཇུག་པ་དྲང་དོན་དང་། །འབྲས་བུ་ལ་འཇུག་ངེས་
ཨ་ པའི་དོན། །ཀུན་རྫོབ་སྒྲུབ་བྱེད་དྲང་དོན་དང་
། །དོན་དམ་སྒྲུབ་བྱེད་ངེས་དོན་ནོ། །ལས་ཀྱི་བྱ་བ་ལ་འཇུག་དྲང་། །ལས་དང་ཉོན་མོངས་ཟད་སྟོན་ངེས། །ཀུན་ནས་ཉོན་མོངས་བསྟན་པ་དྲང་། །རྣམ་བྱང་བསྟན་པ་ངེས་པའི་དོན། །འཁོར་བ་སྐྱོ་བསྐྱེད་
དྲང་དོན་ལ། །འཁོར་འདས་གཉིས་མེད་ངེས་པའི་དོན། །ཚིག་འབྲུ་སྣ་ཚོགས་སྟོན་པ་དྲང་། །ཟབ་ཅིང་རྟོགས་དཀའ་ངེས་པའི་དོན། །ཚིག་མང་སེམས་ཅན་མགུ་བྱེད་དྲང་། །ཚིག་ཉུང་གཟུང་བདེ་ངེས་པའི་དོན། །བདག་སོགས་གཙོར་བཤད་དྲང་
53



བའི་དོན། །བདག་མེད་བསྟན་པ་ངེས་པའི་དོན། །དེ་དག་གི་ལྟར་ནའང་གསང་སྔགས་ལ་ངེས་པའི་དོན་ཕལ་ཆེ་བར་མངོན་ནོ། །ཡང་གལ་ཏེ་འདི་སྙམ་དུ་ཕ་རོལ་ཏུ་ཕྱིན་པ་ལས་དྲན་པ་ཉེ་བར་གཞག་པ་བཞི་ལ་སོགས་པར་བཤད་པ་དེ་གསང་སྔགས་པས་
སྒོ་བཞི་ལ་སོགས་པར་བཤད་པའི་རིགས་པ་འདིས་གསང་སྔགས་དྲང་བའི་དོན་ཡིན་ནོ་ཞེ་ན། དེ་ལྟ་བུར་བཤད་པ་དེ་ལ་དྲང་དོན་དུ་བཤད་པ་གང་ནའང་མེད་ལ། དེ་དྲང་དོན་ཡིན་དུ་ཆུག་ཀྱང་། དེ་ཉིད་ཀྱི་ཕྱིར་ཡང་གསང་སྔགས་ངེས་པའི་དོན་ཡིན་
, ཏེ༑ དྲན་པ་ཉེ་བར་གཞག་པ་བཞི་ལ་སོགས་པའི་བྱང་ཆུབ་ཀྱི་ཕྱོགས་དེ་དག་ལ། མིང་དང་། ཉམས་སུ་བླང་བ་དང་། མཐར་ཕྱིན་པ་གསུམ་ཡིན་ལ། དེ་ལ་མིང་ཙམ་ནི་མཐུན་ལ། དེའང་བྱིས་པ་གཞུག་པའི་ཕྱིར་ཐོག་མར་ཕ་རོལ་ཏུ་ཕྱིན་པ་ལས་
བསྟན་ལ། དེ་འདིར་ཡང་འདྲའོ་ཞེས་བསྟན་པ་ནི། ལམ་ལ་སོམ་ཉི་སྤོང་བའི་དགོས་པ་ཡོད་དོ། །གཉིས་པ་ཉམས་སུ་བླང་བའི་དབང་དུ་བྱས་ན། ཕ་རོལ་ཏུ་ཕྱིན་པ་ལ་ནི་མིང་གི་རྗེས་སུ་འབྲངས་ཏེ་སྤྱིའི་རྣམ་པ་ཙམ་རིམ་གྱིས་ཉམས་སུ་བླངས་པས་རིང་
ལ༑ གསང་སྔགས་ནི་འཕྲལ་དུ་རྟོགས་པ་བསྐྱེད་པས་དོན་གྱི་རྗེས་སུ་འབྲངས་ཏེ། ཅིག་ཅར་དུ་ཉམས་སུ་བླང་བ་སྟོན་པས་ལམ་འདི་མྱུར་ཞིང་མཆོག་གོ །འབྲས་བུ་མཐར་ཕྱིན་པའི་དབང་དུ་བྱས་ནས་གྲུབ་པ་ཡིན་པས་དེ་ནི་དཀྱིལ་འཁོར་ལ་སོགས་པའི་དེ་
ཁོ་ན་ཉིད་དུ་བསྟན་ཏེ། ཕ་རོལ་ཏུ་ཕྱིན་པ་ཉིད་ལའང་ཤེས་རབ་རྣལ་མ་ས་དྲུག་པ་ལ་ཡོད་ཀྱང་ད་ལྟ་དེ་དང་མཐུན་པ་ཉམས་སུ་ལེན་པའི་ལམ་གྱི་རིམ་པ་ཡོད་པས་མཚུངས་སོ། །དེས་ན་མཐར་ཕྱིན་གྱི་འབྲས་བུ་འདྲ་བས་དོན་གཅིག་པ་ཡིན་ཞིང་གསང་



།སྔགས་ལས་ངེས་པའི་དོན་གཙོར་སྟོན་པར་གྲུབ་བོ། །གཉིས་པ་ཁྱད་པར་གྱི་དབྱེ་བ་བཞི་པོ་མི་རིགས་པར་བཅད་པ་སྤང་བ་ལ་གསུམ་སྟེ། ཁྱད་པར་བཞི་པོ་མཚུངས་པར་ཡོད་པར་བརྩད་པ་སྤང་བ་དང་། མི་མཚུངས་ན་
ལམ་གོལ་བར་ཐལ་བ་སྤང་བ་དང་། བྱ་སྤྱོད་ཀྱི་རྒྱུད་གསང་སྔགས་མ་ཡིན་པར་ཐལ་བ་སྤང་བའོ། །དང་པོ་ལ་རྒོལ་བ་ནི། ཕ་རོལ་ཏུ་ཕྱིན་པའི་ཐེག་པ་བ་འདི་སྐད་དུ། ཅི་ཁྱེད་གསང་སྔགས་པ་ཁྱད་པར་བཞིས་ཁྱད་པར་དུ་འཕགས་སོ། །ཞེས་ཟེར་བ་
དེ༑ ཕ་རོལ་ཏུ་ཕྱིན་པའི་དང་མཚུངས་པ་ཉིད་ཡིན་ཏེ། མ་རྨོངས་པ་ཞེས་བྱ་བ་དེ་ལམ་ཡིན་ནམ་གང་ཟག་ཡིན། ལམ་ལ་ནི་རྨོངས་པ་དང་མ་རྨོངས་པ་མི་འཐད་ལ། གང་ཟག་ནི་སྔགས་པ་ལའང་རྨོངས་པ་མཐོང་ལ། ཕ་རོལ་ཏུ་ཕྱིན་པའི་གང་ཟག་
ལའང་མ་རྨོངས་པ་མཐོང་བའི་ཕྱིར་རོ། །ཡང་གཉིས་པ་ཐབས་མང་བ་ཞེས་བྱ་བ་འདིའང་མཚུངས་པ་ཡིན་ཏེ། མཚན་ཉིད་གསུམ་དང་བདེན་པ་གཉིས་དང་ཕ་རོལ་ཏུ་ཕྱིན་པ་དྲུག་ལ་སོགས་པ་ལམ་གྱི་དབྱེ་བ་བསམ་གྱིས་མི་ཁྱབ་པ་མཐོང་བའི་ཕྱིར་རོ། །
ཨtཟླ་ | ཡང་གསུམ་པ་དཀའ་བ་མེད་པ་ཡང་འདྲ་སྟེ། ཕ་རོལ་ཏུ་ཕྱིན་པ་ལས་བྱང་ཆུབ་སེམས་དཔའ་ཆོས་འཕགས་བུད་མེད་དྲུག་ཁྲི་བརྒྱད་སྟོང་ཐབས་ཅིག་ཏུ་འདོད་པའི་ཡོན་ཏན་ལྔས་རྩེ་དགའ་ཞིང་སྤྱོད་དོ་ཞེས་བྱ་བའམ། བྱང་ཆུབ་སེམས་དཔའ་རྟག་ཏུ་ངུའང་
ཚོང་དཔོན་གྱི་བུ་མོ་ལ་སོགས་པ་བུ་མོ་ལྔ་བརྒྱ་དང་ཐབས་ཅིག་གོ་ཞེས་བཤད་པ་ལྟ་བུ་དང་བྱང་ཆུབ་སེམས་དཔའ་ལ་ལ་ནི་བུ་དང་ཆུང་མ་གདོན་མི་ཟ་བར་དགོས་སོ་ཞེས་བཤད་པ་ལྟ་བུ་ཡོད་དོ། །བཞི་པ་དབང་པོ་རྣོན་པོའང་འདྲ་སྟེ། མི་སྐྱེ་བའི་ཆོས་ལ་
575



བཟོད་པ་ཐོབ་པའི་བྱང་ཆུབ་སེམས་དཔའ་ནི་འདོད་ན་གཞག་བདུན་གྱིས་ཀྱང་བླ་ན་མེད་པའི་བྱང་ཆུབ་ཏུ་འཚང་རྒྱ་ཞེས་གསང་ཆེན་ཐབས་མཁས་པ་ལས་གསུངས་ལ། ལས་དང་པོ་པ་ཅིག་བྱང་ཆུབ་པ་ལ་བསྐལ་པ་གྲངས་མེད་པ་གསུམ་ན་འགྲུབ་པ་འདི་
ལས་ཆེས་མྱུར་བ་གང་ནའང་མེད་དོ། །དེས་ན་ཁྱད་པར་བཞི་པོ་མཚུངས་པ་ཉིད་དོ་ཞེས་རྒོལ་བའོ། །དེའི་ལན་བརྗོད་པར་བྱ་སྟེ། དེ་ལྟར་ལམ་མཚུངས་པར་བཤད་པ་དེ་དག་ཀྱང་ཕྱོགས་རེའི་ཆ་ནས་བདེན་ཏེ། དེ་ནི་ཁོ་བོ་ཅག་གི་འདོད་པ་འགྱུར་ཏེ་འདིས་
གསང་སྔགས་ཀྱི་ལམ་རྩོད་པ་མེད་ཅིང་དོན་གཅིག་པ་ཉིད་དུ་གྲུབ་བོ། །དེ་ལྟ་མོད་ཀྱང་གསང་སྔགས་ནི་དེ་ལས་ཆོས་ཁྱད་པར་དུ་འཕགས་པར་བསྟན་ཏོ། །དེ་ལ་དང་པོ་མ་རྨོངས་པ་ལམ་ཡིན་ནམ་གང་ཟག་ཡིན་ཞེས་སྔར་དྲིས་པ་དེ་ལ། རྨོངས་པ་དང་མ་
ཟླ རྨོངས་པ་ནི་གང་ཟག་ཡིན་ལ་དེ་གཉིས་ཀ་ལ་ཡོད་པའང་བདེན་ལ། རྨོངས་པ་དང་མ་རྨོངས་པ་ཉིད་ལམ་མ་ཡིན་པའང་བདེན་མོད་ཀྱི། མ་རྨོངས་པ་སྟོན་པར་བྱེད་པ་དང་རྨོངས་པ་སྟོན་པར་བྱེད་པ་ཞེས་བྱ་བ་འདི་ལམ་ལ་ཡོད་དོ། །དེ་བས་ན་སྔགས་ལས་
དེ་ཁོ་ན་དཔེས་དངོས་སུ་སྟོན་པས་གང་ཟག་མ་རྨོངས་པར་བྱེད་པའི་ལམ་ཡིན་ཞིང་། ཕ་རོལ་ཏུ་ཕྱིན་པ་ལས་དེ་ལྟ་བུ་མ་བསྟན་པས་གང་ཟག་རྨོངས་པར་བྱེད་པའི་ལམ་ཡིན་ནོ། །གཉིས་པ་ཐབས་མང་བ་མཚུངས་སོ་ཞེས་བྱ་བའང་ཕ་རོལ་ཏུ་ཕྱིན་པ་ལས་
ཐབས་མང་པོ་བཤད་པའང་བདེན་མོད། ལམ་དེ་དག་གསང་སྔགས་པས་སྤོང་བ་མ་ཡིན་ལ་དེའི་སྟེང་དུ་གསང་སྔགས་ལས། མཆོག་སྒྲུབ་པ་དང་ཐུན་མོང་སྒྲུབ་པའི་ཐབས་ལ་རིམ་པ་གཉིས་དང་། བཟླས་པ་དང་། སྦྱིན་སྲེག་ལ་སོགས་པ་བསམ་གྱིས་
576



།མི་ཁྱབ་པས་ཁྱད་པར་དུ་འཕགས་ཏེ་སྔར་བསྟན་པ་ལྟ་བུའོ། །གསུམ་པ་དཀའ་བ་མེད་པ་མཚུངས་སོ་ཞེས་བྱ་བ་ལ། ཕ་རོལ་ཏུ་ཕྱིན་པ་ནས་བཤད་པ་དེ་དག་ནི་གང་ཟག་འཕགས་པ་ལ་དགོངས་པ་སྟེ། ཆོས་འཕགས་ནི་
གཟུངས་ཐོབ་པ་ཡིན་ཞིང་རྟག་ཏུ་དུས་ཀྱང་ནམ་མཁའ་ལས་སྒྲ་ཐོས་པ་ན་ཚོགས་ལམ། དཀའ་བ་སྤྱོད་པ་ན་སྦྱོར་ལམ། འགྲོ་འོང་མེད་པ་ཐོབ་པ་ན་མཐོང་ལམ་རྒྱུད་ལ་ཐོབ་པས། དེ་དག་ལ་འདོད་པས་མི་འཆིང་བ་དང་
། ཡང་གཞན་གང་ཟག་འདོད་པ་
༡ ཅན་གཞུག་པའི་ཕྱིར་ཡིན་ལ། གསང་སྔགས་པས་ཐབས་ཁྱད་པར་ཅན་གྱིས་ཟིན་ན་བྱང་ཆུབ་ཏུ་འགྱུར་བས་ན་ཁྱད་པར་དུ་འཕགས་པ་ཡིན་ནོ། །གལ་ཏེ་ཕ་རོལ་ཏུ་ཕྱིན་པ་ལས་ཀྱང་ལས་དང་པོ་པ་ལ་འདོད་པ་གནང་ངོ་སྙམ་ན་དེ་ནི་འདོད་པ་སྤོང་མ་ནུས་པ་
ལ་དེ་དག་དང་འཚམ་པར་བསྟན་གྱི་དེ་ཉིད་ལམ་དུ་བྱེད་པ་ནི་མ་ཡིན་ནོ། །བཞི་པ་དབང་པོ་རྣོན་པོའང་མཚུངས་སོ་ཞེས་བྱ་བའང་ཕྱིར་མི་ལྡོག་པའི་མི་སྐྱེ་བའི་ཆོས་ལ་བཟོད་པ་ཐོབ་པ་ས་བརྒྱད་པ་ཡིན་ལ། དེ་ཐོབ་པ་ཉིད་ལ་བསྐལ་པ་གྲངས་མེད་གཉིས་
་ འགོར་བས་ཤིན་ཏུ་རིང་ལ། གསང་སྔགས་པས་ནི་ལས་དང་པོ་པ་ཉིད་ཀྱི་བརྩོན་འགྲུས་ཀྱི་བྱེ་བྲག་གིས་སྐྱེ་བ་འདིའམ་འཆི་ཁའམ་བར་དོའམ་སྐྱེ་བ་བདུན་ནམ་བཅུ་དྲུག་ཚུན་ཆད་ན་འཚང་རྒྱ་བས་ཤིན་ཏུ་དབང་པོ་རྣོ་སྟེ་ལུང་ནི་གོང་དུ་འབྲས་བུའི་ཐེག་པར་
གཞག་པའི་སྐབས་སུ་བཤད་ཟིན་ཏོ། །དེ་བས་ན་ཁྱད་པར་ཡོད་པ་ཡིན་ནོ། །སྤྱི་དོན་གཉིས་པ་མི་མཚུངས་ན་ལམ་གོལ་བར་ཐལ་བ་སྤང་བ་ལ་གསུམ་སྟེ་མ་རྨོངས་ན་བདེན་མཐོང་དུ་འགྱུར་བ་སྤང་བ་དང་། ཐབས་མང་དཀའ་བ་མེད་པས་ལམ་ལོག་པར་
577



འགྱུར་བ་སྡང་བ་དང་། དབང་པོ་རྣོན་པོ་དང་སྤྱོད་པ་རྒྱ་ཆེ་བ་མ་བསྟན་པས་ཉན་ཐོས་ཀྱི་ལམ་དང་མཚུངས་པར་བརྩོད་པ་སྤང་བའོ། །དང་པོ་ནི་ཁ་ཅིག་ན་རེ་ཁྱེད་གསང་སྔགས་པས་དབང་དང་བསྒོམ་པའི་དུས་སུ་ཡེ་ཤེས་སྐྱེས་པ་དེ་ལ། བླ་མས་དེ་ཁོ་ན་
ཉིད་འདི་ཡིན་ནོ་ཞེས་ངེས་ཤེས་བསྐྱེད་པ་དེ། ཅི་དེ་ཁོ་ན་ཉིད་དངོས་ཡིན་ནམ་འོན་ཏེ་དེས་མཚོན་ནས་ཤེས་བྱེད་ཀྱི་ཐབས་ཡིན། ཐབས་ཡིན་ནོ་ཞེ་ན། དེ་ནི་གཅིག་དང་དུ་བྲལ་ལ་སོགས་པའི་གཏན་ཚིགས་དང་ཁྱད་པར་ཅི་ཡོད། འོན་ཏེ་དེ་ཁོ་ན་དངོས་
པ་ཡིན་ན་བདེན་པ་མཐོང་བ་ཉིད་དུ་འགྱུར་རོ་ཞེས་ཟེར་བ་ལ། རྨོངས་པ་ཁ་ཅིག་ན་རེ་དེ་འདོད་པ་ཡིན་ཏེ་དེ་ཁོ་ན་མཐོང་བ་དང་འདི་ལ་རྟོགས་པ་ཁྱད་པར་མེད་པ་ཡིན་ནོ་ཞེ་ན། འོ་ན་རང་གི་ལུས་དང་སྣང་བའང་སེམས་ལས་ལོགས་པ་མེད་ལ། སེམས་རྟོག་
པ་མེད་པར་གྱུར་པ་ན་མཚན་མ་དང་འཛིན་པ་འདིས་ཅི་བྱ་ཐོགས་པ་མེད་པ་ཉིད་ཀྱིས་གྲུབ་པར་སོང་ཤིག གལ་ཏེ་རྣལ་འབྱོར་པའི་ལུས་འདི་རེ་ཞིག་རྒྱས་བཅིངས་ཀྱི་འདི་དོར་བ་ན་གྲོལ་བར་འགྱུར་རོ་སྙམ་ན། དེ་ལྟར་ནའང་དེས་ལྕེབ་པའི་རིགས་པ་བྱ་
དགོས་པར་འགྱུར་རོ། །གལ་ཏེ་ལྟུང་བར་འགྱུར་རོ་སྙམ་ན། བཟོད་པ་ཐོབ་པའང་ངན་སོང་དུ་མི་འགྲོ་ན་བདེན་པ་མཐོང་བ་ལ་དེས་གང་དུ་ལྟུང་དེས་ན་བཞད་གད་ཀྱི་གནས་སོ། །གལ་ཏེ་ཁོ་བོས་ནི་གྲུབ་སྟེ། ཁྱེད་མ་དག་པས་མ་མཐོང་བར་ཟད་དོ་སྙམ་
ན༑ བདག་ཉིད་ལ་བརྫུན་མི་སྨྲ་ན་ལེགས་སོ་མངོན་པའི་ང་རྒྱལ་དུ་མ་གྱུར་ཅིག གལ་ཏེ་ཡང་ཅུང་ཟད་ཅིག་ཁོ་ན་མཐོང་བའོ། །ཞེ་ན། འོ་ན་ས་དང་པོ་མཐོང་བའི་ལམ་དུ་མི་འགྱུར་ཏེ། སྔར་མཐོང་ཟིན་པའི་ཕྱིར་རོ། །ཁོ་བོས་ནི་སྔར་རྟོགས་ཏེ་ད་ལྟ་
578



ཉེར་གསུམ་
༄༅། །ཉམས་སོ་ཞེ་ན། དེ་ལྟ་ན་དེ་ཁོ་ན་ཉིད་རྟོགས་ནས་ཀྱང་ཉམས་པར་འགྱུར་བའི་ཕྱིར། མཐོང་ལམ་ཀྱང་ཉམས་པར་འགྱུར་བས་བཞད་གད་ཀྱི་གནས་སོ། །ཡང་དེ་ཁོ་ན་ཉིད་རྟོགས་པའི་གནས་སྐབས་དེ་ན་གླིང་གཞི་བྱེ་བ་ཕྲག་
བརྒྱ་བསྒྲལ་པ་ལ་སོགས་པའི་ཡོན་ཏན་སྟོན་ནུས་པར་ཐལ། རྟོགས་པ་ལ་ཁྱད་པར་མེད་པའི་ཕྱིར་རོ། །གང་དག་རྟོགས་པ་ལ་ཁྱད་པར་མེད་པ་དེ་ལ་ཡོན་ཏན་ལ་ཁྱད་པར་མེད་པ་ཆོས་ཉིད་དེ། དཔེར་ན་སངས་རྒྱས་བཞིན་ནོ། །དོན་གྱི་ཡེ་ཤེས་སུ་འདོད་
པ་ལ་ནི་སྐྱོན་དེ་དག་དང་གཞན་ཡང་དཔག་ཏུ་མེད་པ་འབྱུང་ངོ༌། །ཁོ་བོ་ཅག་ནི་དཔེ་ཙམ་དུ་འདོད་དོ། །དེ་ལྟར་ན་གཅིག་དང་དུ་བྲལ་ལ་སོགས་པའི་ཐབས་དང་ཁྱད་པར་ཅི་ཡོད་སྙམ་ན། ཡོད་དེ་དེ་དག་གིས་ནི་རང་བཞིན་མེད་པར་ཤེས་པ་ཙམ་ཡིན་གྱི་
སེམས་རྟོག་པ་མེད་པར་མ་གྱུར་ཏེ། དཔེར་ན་ཟླ་བ་ལྟ་འདོད་པ་ལ་ཁ་དོག་དང་དབྱིབས་ཀྱི་སྒོ་ནས་བཤད་པ་ལྟ་བུའོ། །འདིར་དབང་ལ་སོགས་པའི་དུས་སུ་རྟོགས་པའི་ཡེ་ཤེས་དེ་སྤྲོས་པ་དང་བྲལ་བའི་ཆ་ནས་མཐོང་བའི་ལམ་གྱི་ཡེ་ཤེས་དང་འདྲ་སྟེ་དཔེར་
ན་ཟླ་བ་ལྟ་འདོད་པ་ལ་ཆུ་ནང་གི་ཟླ་བས་མཚོན་པ་བཞིན་ནོ། །དེའི་ཕྱིར་མ་རྨོངས་ཀྱང་བདེན་མཐོང་དུ་མི་འགྱུར་རོ། །ཡང་དཔེའི་ཡེ་ཤེས་རྟོགས་ནས་གོམས་པར་མ་བྱས་ན། ཡེ་ཤེས་འཇུག་ལྡོག་ཅེས་བྱ་བ་ཡིན་པས་སྒྲིབ་པ་ཚན་ཆེ་བས་བསྒྲིབས་པའི་
ཕྱིར་ཡང་ཡེ་ཤེས་དེ་འགག་པར་འགྱུར་རོ། །དེས་ན་རྣལ་འབྱོར་པ་འདིས་ཀྱང་རྟོགས་པ་མཆོག་ཏུ་རློམ་སེམས་པར་མི་བྱ་སྟེ། བརྩོན་འགྲུས་ཉིད་ཀྱིས་འབད་པ་ཆེར་བྱ་དགོས་སོ། །དེ་ལྟ་མ་ཡིན་ན་དོན་གྱི་ཡེ་ཤེས་མ་ཡིན་པའི་ཕྱིར་འགག་པ་ཆོས་ཉིད་
5
རྒྱུད་སྡེ་སྤྱི་རྣམ་



དོ༑ །གཉིས་པ་ཐབས་མང་དཀའ་བ་མེད་པས་ལམ་གོལ་པར་འགྱུར་བའི་རྒོལ་བ་ནི། ཅི་དེ་ཁོ་ན་ཉིད་རྟོགས་པའི་ཐབས་སུ་བསྐྱེད་པའི་རིམ་པ་དང་རྩ་དང་རླུང་དང་ཐིག་ལེ་ལ་སོགས་པ་མཆོག་གི་དངོས་གྲུབ་སྒྲུབ་པའི་ཐབས་མང་བ་ཞེས་བྱ་བ་འདི་ཡང་དག་
པ་མ་ཡིན་ཏེ། འདི་ལྟར་བསྐྱེད་ཀྱི་རིམ་པ་ནི་གཟུགས་ཀྱི་སྐུ་ཙམ་དུ་འགྱུར་ལ་དེའི་དེ་ཁོ་ན་ཉིད་ནི་ཕ་རོལ་ཏུ་ཕྱིན་པ་དང་མཚུངས་སོ། །ཐིག་ལེ་དང་རྩ་རླུང་ལ་སོགས་པའི་ཐབས་མང་པོ་མུ་སྟེགས་བྱེད་ལའང་ཡོད་པས་དེ་དག་ཐབས་སུ་ག་ལ་འགྱུར། ཡང་
ཐུན་མོང་སྒྲུབ་པའི་ཐབས་མང་པོ་ཞེས་བྱ་བ་འདིའང་སེམས་ཅན་གསོད་པ་དང་དགུག་པ་ལ་སོགས་པའི་ཐབས་སེམས་ཅན་ལ་འཚེ་བར་འགྱུར་ན། འདི་ལ་བྱང་ཆུབ་ལྟ་ག་ལ་ཞིག་བདེ་འགྲོའང་རིང་བར་འགྱུར་རོ། ཡང་དཀའ་བ་མེད་དེ་བདེ་བས་བྱང་ཆུབ་
སྒྲུབ་བོ་ཞེས་ཟེར་བའང་འདོད་པ་རྣམས་ལ་འཇོལ་ཉོག་ཏུ་སྤྱད་པས་འགྲུབ་ན་སོ་སོ་སྐྱེ་བོ་ཐམས་ཅད་གྲུབ་པར་འགྱུར་བ་དང་། དེ་ཉིད་ཤེས་པས་ཡུལ་ལ་སྤྱད་ན་མི་གོས་ཤིང་དེས་འགྲུབ་པར་འགྱུར་རོ། །ཞེས་བྱ་བའང་གྲངས་ཅན་གྱི་ལྟ་བ་དང་མཚུངས་པར་
འགྱུར་རོ་ཞེས་རྒོལ་བའོ། །དེའི་ལན་ལ། བསྐྱེད་པའི་རིམ་པས་མི་འགྲུབ་བོ་ཞེས་རྒོལ་བ་ལ་བསྐྱེད་པའི་རྣམ་པ་ཙམ་ལ་ཞེན་ན་མི་འགྲུབ་པར་གསང་སྔགས་ཉིད་ལས་ཀྱང་གསུངས་ལ། དེ་ལ་རྫོགས་པའི་རིམ་པ་བསྒོམས་པས་ཟུང་དུ་ཆུད་ཅིང་དེའི་དེ་ཉིད་
ཤེས་ནས་གྲོལ་བར་འགྱུར་རོ། །དེས་ན་ཕ་རོལ་ཏུ་ཕྱིན་པ་ལས་ཁྱད་ཡོད་དེ། ལྷ་གཅིག་གི་དེ་ཁོ་ན་ཉིད་ལའང་ཤེས་བྱ་ཇི་ལྟ་བ་དང་ཇི་སྙེད་པ་ཐམས་ཅད་གཏན་ལ་ཕེབས་ཤིང་། ལམ་ཕ་རོལ་ཏུ་ཕྱིན་པ་དྲུག་ལ་སོགས་པ་ཐམས་ཅད་འདུས་པ་དང་། དུས་
580



o། །རྒྱུན་ཏུ་ཚོགས་རྫོགས་པར་འགྱུར་བ་དང་། ཚེ་འདིར་མི་མཐུན་པའི་ཕྱོགས་ཐམས་ཅད་ཞི་བ་ལ་སོགས་པ་དགོས་པ་བསམ་གྱིས་མི་ཁྱབ་པ་མངོན་སུམ་དུ་གྲུབ་པ་ཡིན་པས་ཁྱད་པར་དུ་འཕགས་སོ། །ཡང་རླུང་ལ་སོགས་པ་མུ་
སྟེགས་བྱེད་ལའང་ཡོད་པས་ལམ་མ་ཡིན་ནོ་ཞེས་བྱ་བ་ལའང་འདི་སྐད་ཅེས་དྲི་བར་བྱ་སྟེ། མུ་སྟེགས་བྱེད་ལ་ཡོད་པ་མ་ལུས་པ་སྤོང་ངམ། འོན་ཏེ་མི་སྤོང་། མི་སློང་ན་ཁ་རོག་འདུག་ཅིག སྤྱོང་ན་སྦྱིན་པ་དང་ཚུལ་ཁྲིམས་ལ་སོགས་པ་མུ་སྟེགས་
ལའང་ཡོད་པས་སྤང་བྱར་འགྱུར་རོ། །དེ་ལ་འདི་སྐད་དུ། སྐྱབས་གསུམ་དང་བྱང་ཆུབ་ཀྱི་སེམས་དང་འཁོར་གསུམ་ཡོངས་སུ་དག་པས་ཟིན་པས་ན་མུ་སྟེགས་ཀྱི་སྦྱིན་པ་ལ་སོགས་པ་ལས་ཁྱད་པར་དུ་བྱས་སོ་ཞེ་ན། འདིར་ཡང་དེ་དང་མཚུངས་
#, ཏེ༑ སྐྱབས་གསུམ་དང་བྱང་ཆུབ་ཀྱི་སེམས་དང་འཁོར་གསུམ་ཡོངས་སུ་དག་པས་རྩ་དང་རླུང་དང་ཐིག་ལེ་ལ་སོགས་པ་བསྒོམས་པས་མུ་སྟེགས་ལས་ཁྱད་པར་དུ་འཕགས་སོ་ཞེས་མཚུངས་པར་མགོ་བསྒྲེའོ། །ཡང་གསོད་པ་དང་དགུག་པ་ལ་སོགས་
ཨ་ པའི་ཐབས་མང་པོ་དེ་སེམས་ཅན་ལ་གནོད་པར་འགྱུར་བས་ཐབས་མ་ཡིན་ནོ་ཞེས་ཟེར་བ་དེ་ལའང་འདིར་གང་ཟག་མཆོག་དང་མཆོག་མ་ཡིན་པ་གཉིས་སུ་ཤེས་པར་བྱའོ། །དེ་ལ་གང་ཟག་མཆོག་ནི་ཕ་རོལ་ཏུ་ཕྱིན་པ་ལས་ཀྱང་གསུངས་ཏེ། འཕགས་པ་
དཀོན་མཆོག་བརྩེགས་པ་ལས་གྲོང་ཁྱེར་གྱི་ལུས་གང་ཡིན་པ་དེ་བུ་རམ་གྱི་ཞིང་ལ་ཕན་པར་འགྱུར་རོ། །དེ་བཞིན་དུ་ཉོན་མོངས་པའི་ལུད་གང་ཡིན་པ་དེའང་བྱང་ཆུབ་སེམས་དཔའི་བྱང་ཆུབ་ཀྱི་ཞིང་ལ་ཕན་པར་འགྱུར་རོ། །ཞེས་སོ། །དེ་བཞིན་དུ་དེད་
58



དཔོན་སྙིང་རྗེ་ཆེན་པོས་མི་ནག་པོ་ལ་མདུང་བསྣན་ཏེ་བསད་པས་བསྐལ་པ་མང་པོའི་སྡིག་པ་བསྙིལ་བ་ལ་སོགས་པ་དུ་མ་འབྱུང་ངོ་། །འདིར་ཡང་སྣང་བས་གསོད་པ་ལ་སོགས་པ་ནི་བཀག་སྟེ། ལུང་ལས། སེམས་ཅན་གནོད་པ་ཙམ་གྱིས་ནི། །ཕྱག་
རྒྱའི་དངོས་གྲུབ་རྙེད་མི་འགྱུར། །ཞེས་གསུངས་སོ། །ཐབས་ལ་མཁས་པས་ཟིན་པ་ནི་རྗེས་སུ་གནང་བ་ཉིད་ཡིན་ནོ། །གལ་ཏེ་གང་ཟག་མཆོག་ལ་དེ་ལྟར་ཡིན་མོད། གང་ཟག་དམན་པ་རྣམས་ཀྱང་འདིར་ཞུགས་པས་མ་ལེགས་སོ་སྙམ་ན། འོ་ན་རབ་
ཏུ་བྱུང་བའི་ཚུལ་ཁྲིམས་ལ་སོགས་པ་དང་། སྟོང་པ་ཉིད་བསྟན་པ་ལ་སོགས་པས་ཀྱང་དེ་ལ་བརྟེན་ཏེ་སྡིག་པར་འགྱུར་བས་མ་ལེགས་སོ། །གལ་ཏེ་མ་ལེགས་པ་བདེན་ཀྱང་དེ་དག་ལ་ཐར་པའི་ས་བོན་གྱི་བག་ཆགས་གཞག་པས་དམན་པའིའང་ལམ་ཡིན་
སྙམ་ན། འདིར་ཡང་དེ་བཞིན་དུ་ཤེས་པར་བྱའོ། །ཡང་འདོད་པ་རྣམས་ལ་འཇོལ་ཉོག་ཏུ་སྤྱོད་པ་ཞེས་བྱ་བ་དེ་ལའང་འདི་དྲི་བར་བྱ་སྟེ། འོ་ན་ཕ་རོལ་ཏུ་ཕྱིན་པ་བས་ཁ་ཟས་ལ་སོགས་པ་ལ་གཏན་མི་སྤྱོད་ཅིང་དཀོན་མཆོག་མཆོད་པའང་གཏན་མེད་པར་
འགྱུར་རོ། །གལ་ཏེ་རང་གི་ལས་ཀྱི་སྲིན་བུ་གསོ་བ་དང་དཀོན་མཆོག་མཆོད་པ་ལ་སོགས་པའི་བསམ་པས་ཟིན་ན་འགལ་བ་མེད་དོ་སྙམ་ན། འདིར་ཡང་ཐབས་ལ་མཁས་པས་ཟིན་པ་ལ་ཡིན་གྱིས། སེམས་རྣམ་པར་གཡེང་བའི་བྱ་བ་ནི་ནམ་ཡང་བཀག་
གོ ༣འོ་ན་ཡང་ལམ་མཉམ་པོར་འགྱུར་རོ་སྙམ་ན། བདེན་མོད་ལམ་གྱི་སྤྱིའམ་རྩ་བ་མཚུངས་པས་གསང་སྔགས་ལ་རྩོད་པ་མེད་པ་ཡིན་ལ། བྱེ་བྲག་མང་ཞིང་སྤྱོད་པ་བདེ་བ་དེ་གསལ་བར་སྟོན་པས་ཁྱད་པར་དུ་འཕགས་པའང་ཡིན་ཏེ། དཔེར་ན་སྟོང་པ་
582



།ཉིད་དང་རྒྱུ་ཆེན་པོ་ཉན་ཐོས་ཀྱི་སྡེ་སྣོད་དུའང་བསྟན་པས་ཐེག་པ་ཆེན་པོ་སངས་རྒྱས་ཀྱི་བཀར་ཡང་གྲུབ་ལ། དེ་གསལ་བོར་བསྟན་པས་ཁྱད་པར་དུ་འཕགས་པར་ཡང་བསྟན་པ་བཞིན་ནོ། །གསུམ་པ་ཉན་ཐོས་ཀྱི་ལམ་དང་
མཚུངས་པར་རྩོད་པ་སྤང་བ་ནི། གལ་ཏེ་གསང་སྔགས་པ་དབང་པོ་རྣོ་བས་སྐྱེ་བ་འདི་ཉིད་དམ་བར་མ་དོ་ལ་སོགས་པར་གྲུབ་པས། ཧ་ཅང་མྱུར་ཆེས་པས་འབྲས་བུ་དམན་པ་ལས་མི་ཐོབ་སྟེ། དཔེར་ནཀོ་ཊ་བ་དང་སཱ་ལུ་བཞིན་དུ་འདིར་ཡང་། ཉན་ཐོས་
༧ པ་དགི་མྱུར་བ་སྲིད་པ་གསུམ་གྱིས་གྲོལ་ཞེས་ཟེར་བས་འབྲས་བུ་དམན་པ་དགྲ་བཅོམ་པ་སྲིད་པ་གསུམ་ན་འགྲུབ་ལ། འབྲས་བུའི་མཆོག་སངས་རྒྱས་སྒྲུབ་པ་ལ་བྱ་དཀའ་བ་སྣ་ཚོགས་ཀྱིས་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་མ་སྤྱད་པར་བླ་ན་མེད་
# པའི་བྱང་ཆུབ་མི་འགྲུབ་བོ། །དེ་བས་ན་གསང་སྔགས་དབང་པོ རྣོ་བ་ཡིན་དུ་ཆུག་ཀྱང་སྤྱོད་པ་རླབས་པོ་ཆེ་མ་སྤྱད་པའི་ཕྱིར་ཉན་ཐོས་པས་འབྲས་བུ་དམན་པར་འགྱུར་རོ་ཞེས་རྒོལ་བའོ། །དེའི་ལན་ལ་སློབ་དཔོན་ཁ་ཅིག་གསང་སྔགས་པ་སྐྱེ་བ་ཅིག་གིས་
འགྲུབ་པ་ཞེས་བྱ་བ་ནི། ས་དང་པོ་ལ་ཕྱག་རྒྱ་ཆེན་པོའི་དངོས་གྲུབ་ཅེས་བྱ་ལ་དེ་སྐྱེ་བ་འདི་ལ་འགྲུབ་པར་རུང་སྟེ་དབང་པོ་རྣོ་བའི་ཕྱིར་རོ། །དེས་ན་ཕ་རོལ་ཏུ་ཕྱིན་པའི་ལམ་དང་མཚུངས་ཏེ་ཕ་རོལ་ཏུ་ཕྱིན་པ་ལས་ཀྱང་མི་སྐྱེ་བའི་ཆོས་ལ་བཟོད་པ་ཐོབ་ན་ཞག་
བདུན་གྱིས་ཀྱང་བྱང་ཆུབ་ཐོབ་བོ་ཞེས་གསུངས་པའི་ཕྱིར་རོ་ཞེས་བྱ་བར་བཞེད་དོ། །ཡང་སློབ་དཔོན་མཁས་པ་དཔལ་དབྱངས་ཀྱི་བཞེད་ཀྱིས་ནི། གསང་སྔགས་སྤྱོད་པའི་ཆོ་ག་ཡིས། །ཚེ་ལ་དབང་བའི་རིག་འཛིན་ཐོབ། །རིག་པ་འཛིན་པའི་ཚེ་ཉིད་
53



རྒྱུད་སྡེ་ཀུན་བཏུས་
ཀྱིས༑ སངས་རྒྱས་གྲུབ་པར་བཤད་པ་ཡིན། །ཞེས་གསུངས་ཏེ། ཚེ་དཔག་ཏུ་མེད་པར་གྱུར་ན། བྱ་དཀའ་བ་སྣ་ཚོགས་ཀྱང་སྤྱད་པ་ལ་འགལ་བ་ཅི་ཡོད་ཅེས་བྱ་བར་ཡང་དགོངས་སོ། །དཔལ་ཀུན་ཏུ་ཁ་སྦྱོར་དང་། རྡོ་རྗེ་མཁའ་འགྲོ་ལས། བཅུད་
ཀྱིས་ལེན་གྲུབ་པར་གྱུར་པའི་ཚེ་འགྲུབ་བོ་ཞེས་གསུངས་པའི་དགོངས་པའང་མཐུན་པ་ཡིན་ནོ། །རྗེ་བཙུན་གྱི་ཞལ་སྔ་ནས་ནི། དཔལ་གསང་བ་འདུས་པ་ལས། བྱང་ཆུབ་སེམས་ནི་རྒྱལ་རྒྱ་མཚོ། །རྡོ་རྗེ་སེམས་དཔའི་ཚེ་དེས་ཐོབ། །ཅེས་གསུངས་པ་
ལ༑ སློབ་དཔོན་ཟླ་གྲགས་ཀྱིས་རྡོ་རྗེ་སེམས་དཔའི་ཚེ་ནི་ནད་མེད་པ་དང་འཚོ་བ་དང་ལྡན་པ་དང་བར་ཆད་མེད་པའོ་ཞེས་སོ། །དེ་དང་མཐུན་ཏེ་ཟག་པ་དང་བཅས་པའི་ལུས་ཀྱིས་ཚེ་འདི་ཉིད་ལ་བརྩོན་འགྲུས་དྲག་པོས་འབད་ན་རྣམ་པར་མི་རྟོག་པའི་ཏིང་ངེ་
འཛིན་ཀྱང་སྐྱེ་བར་འགྱུར་རོ། །རྫུ་འཕྲུལ་ལ་སོགས་པ་གྲུབ་པའི་ཡོན་ཏན་མཐའ་དག་ཀྱང་འབྱུང་བར་འགྱུར་རོ། །དེས་སྐད་ཅིག་ལ་སེམས་ཅན་བསམ་གྱིས་མི་ཁྱབ་པའི་དོན་ཡང་རྫོགས་པར་བྱེད་ན་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་ཡང་རྫོགས་
པར་བྱེད་པ་ཉིད་དེ། དཔལ་ཁ་སྦྱོར་ལས། ཁ་ཅིག་ཏུ་ནི་བྱང་ཆུབ་ཆེན་པོའི་སེམས། །ཁ་ཅིག་ཏུ་ནི་བདུད་ལས་མཆོག་ཏུ་རྒྱལ། །ཞེས་བྱ་བ་ལ་སོགས་པ་དང་། ལུས་ཀྱི་སྦྱིན་པ་བྱིན་ནས་ནི། །ཕྱི་ནས་སྤྱོད་པ་ཡང་དག་སྤྱད། །ཅེས་བྱ་བ་ལ་སོགས་པ་
གསུངས་སོ། །དེ་བས་ན་དུས་ཡུན་རིང་བས་ཚོགས་རྫོགས་པ་མ་ཡིན་ཏེ། འཁོར་བའི་སྡུག་བསྔལ་བཞིན་ནོ། །ཡུན་ཐུང་ཡང་ཚོགས་རྫོགས་ཏེ། དེ་བཞིན་གཤེགས་པ་སྐར་རྒྱལ་ལ་ཚིགས་སུ་བཅད་པ་གཅིག་གིས་བསྟོད་དེ་བསྐོར་བ་བདུན་བྱས་པས་
584



རྡ ༄༅། །བསྐལ་པ་དགུའི་ཚོགས་འདུམས་པར་བཤད་དོ། །དེ་ལྟར་རྗེ་བཙུན་གྱི་གསུང་འདི་ལ་ནི་སློབ་དཔོན་སྔ་མ་གཉིས་ཀྱི་བཞེད་པའང་མི་འགལ་ཞིང་འདུས་པར་ཤེས་པར་བྱའོ། །སྤྱི་དོན་གཉིས་པ་བྱ་སྤྱོད་གསང་སྔགས་མ་ཡིན་པར་
ཐལ་བ་སྤང་བ་ནི། གལ་ཏེ་ཁྱད་པར་བཞི་པོས་གསང་སྔགས་ཁྱད་པར་དུ་འཕགས་པ་ཡིན་ན། བྱ་སྤྱོད་ཀྱི་རྒྱུད་ལ་མ་རྨོངས་པ་དང་། དཀའ་བ་མེད་དེ་བདེ་བས་བྱང་ཆུབ་བསྒྲུབ་པའི་ཁྱད་པར་མེད་པས་གསང་སྔགས་མ་ཡིན་པར་འགྱུར་རོ། །དེ་ལ་
གསང་སྔགས་སུ་གྲགས་པ་ཙམ་གྱིས་རྒྱུ་མཚན་དུ་མི་རུང་སྟེ། ཕ་རོལ་ཏུ་ཕྱིན་པ་ལའང་གསང་སྔགས་སུ་བཏགས་ནས་ཡོད་པས་ཐལ་ཆེས་པར་འགྱུར་རོ་ཞེས་བྱ་བ་རྒོལ་བའོ། །དེའི་ལན་ནི་འོ་ན་བཀའ་རྟགས་ཀྱི་ཕྱག་རྒྱ་བཞི་མེད་ན་སངས་རྒྱས་པ་མ་ཡིན་
ཞེས་བྱ་བར་ཐམས་ཅད་མཐུན་པ་ཡིན་པས། འཕགས་པ་ཉན་ཐོས་པ་ལ་ཆོས་ཐམས་ཅད་བདག་མེད་པ་མེད་ལ། གནས་མ་བུ་བདག་འདུས་བྱས་ཐམས་ཅད་མི་རྟག་པར་ཡང་མི་འདོད་པས་སངས་རྒྱས་པར་ག་ལ་རུང་། གལ་ཏེ་དེ་དག་ལས་གཏན་མ་
ཨ་ བཤད་པ་ནི་མ་ཡིན་ཏེ། བློ་དམན་པ་ལ་སྦས་ཏེ་གསུངས་སོ་སྙམ་ན། འདིར་ཡང་འདྲ་སྟེ། བྱ་སྤྱོད་དུའང་བྱིན་གྱིས་བརླབས་པ་ཡོད་པས་མ་རྨོངས་པ་དང་། ལྟ་བ་དང་དགོད་པའི་བདེ་བ་ཙམ་གནང་བས་དཀའ་བ་མེད་པའང་ཡོད་དེ། དེར་རྒྱས་པར་མ་
ཡོ གསུངས་པ་ཡིན་ནོ། །དེས་ན་རྣལ་འབྱོར་ཆེན་པོ་ལ་ལྟོས་ནས་ཁྱད་པར་ཆུང་ཡང་
། ཕ་རོལ་ཏུ་ཕྱིན་པ་ལ་ལྟོས་ནས་ཁྱད་པར་ཆེ་བས་ན་གསང་སྔགས་སུ་འགྱུར་རོ། །སྤྱི་དོན་གསུམ་པ་སྡེ་སྣོད་ཀྱི་དབྱེ་བ་དང་འགལ་བ་སྤང་བ་ནི། འོ་ན་སངས་རྒྱས་ཀྱི་
585



རྒྱུད་སྡེ་ཀུན་བཏུས་
བཀའ་རྣམས་སྡེ་སྣོད་གསུམ་དུ་མ་འདུས་པ་མེད་པར་མདོ་ལས་གསུངས་པ། ཁྱེད་ལ་གསང་སྔགས་ཀྱི་སྡེ་སྣོད་གཅིག་ཀྱང་ཡོད་པས་སྡེ་སྣོད་བཞིར་འགྱུར་རོ། །དེ་ལྟར་ན་མདོ་དང་འགལ་ལོ་ཞེ་ན། མ་ཡིན་ཏེ། སྡེ་སྣོད་གསུམ་ནི་ཕ་རོལ་ཏུ་ཕྱིན་པ་ལ་
དགོངས་ལ། གསང་སྔགས་ཐུན་མོང་མ་ཡིན་པའི་ཕྱིར་དེར་མ་གྲགས་པས་འདིར་རིག་པ་འཛིན་པའི་སྡེ་སྣོད་ཅེས་བྱ་བ་ཁྱད་པར་དུ་འཕགས་པ་བྱེ་བྲག་པ་ཡིན་ཏེ། དཔེར་ན་ཉན་ཐོས་པར་མ་གྲགས་པའི་ཐེག་ཆེན་བཞིན་ནོ། །དེ་ལྟ་ཡིན་མོད་ཀྱང་སྡེ་སྣོད་
གསུམ་དང་གསུང་རབ་ཡན་ལག་བཅུ་གཉིས་ཀྱི་ནང་དུ་འདུ་དགོས་སོ་ཞེ་ན་ཚུལ་འདི་ལྟར་བསྡུ་སྟེ། གསུང་རབ་ཀྱི་དབང་དུ་བྱས་ན་ཤིན་ཏུ་རྒྱས་པའི་སྡེ་སྣོད་ཅེས་བྱ་བར་ཐེག་པ་མཐའ་དག་འདུ་བ་ཡིན་པས། གསང་སྔགས་ཀྱང་དེར་འདུས་སོ། །དེ་ལྟར་
ཡང་འཇམ་དཔལ་སྒྱུ་འཕྲུལ་དྲྭ་བ་ཞེས་བྱ་བ་རྣལ་འབྱོར་ཆེན་པོའི་རྒྱུད་ལས་ཀྱང་། ཤིན་ཏུ་རྒྱས་པ་ཆེན་པོ་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཞེས་འབྱུང་ལ། རྣམ་པར་སྣང་མཛོད་མངོན་པར་བྱང་ཆུབ་པ་དང་། འཇམ་དཔལ་གྱི་རྩ་བའི་རྟོག་པ་ལས་
ཀྱང་དེ་བཞིན་དུ་གསུངས་སོ། །སྡེ་སྣོད་གསུམ་གྱི་དབང་དུ་བྱས་ན་པཎྜི་ཏ་འཇིགས་མེད་འབྱུང་གནས་སྦས་པ་ན་རེ། གསུམ་ཀ་ཡོད་དེ། ཚུལ་ཁྲིམས་སྟོན་པས་འདུལ་བའང་ཡིན་ལ། སེམས་སྟོན་པས་མདོ་སྡེའང་ཡིན་ལ། ཤེས་རབ་སྟོན་པས་མངོན་
པའང་ཡིན་ནོ་ཞེས་འཆད་དོ། །ཁ་ཅིག་ནི་མི་རྟོག་པའི་བྱ་བ་གཙོ་བོར་སྟོན་པས་ན་མངོན་པའོ་ཞེས་འཆད་དོ། །རྗེ་བཙུན་གྱི་ཞལ་སྔ་ནས་ནི། མདོ་སྡེའི་སྡེ་སྣོད་ཡིན་ཏེ། གཏན་ཚིགས་ནི་ལྷག་པ་སེམས་ཀྱི་བསླབ་པ་གཙོར་སྟོན་པའི་ཕྱིར་རམ། བསླབ་པ་



ཉེར་བདུན་
༄༅། །གསུམ་ཀ་སྟོན་པའི་ཕྱིར་ཏེ། མདོ་སྡེ་རྒྱན་ལས་སྡེ་སྣོད་གསུམ་གྱི་མཚན་ཉིད་འདི་སྐད་གསུངས་ཏེ། ལྟུང་དང་འབྱུང་དང་ལྡང་བ་དང་། །ངེས་པར་འབྱུང་དང་གང་ཟག་དང་། །བཅས་པ་དང་ནི་རབ་དབྱེ་དང་། །རྣམ་པར་
ངེས་ཕྱིར་འདུལ་བའི་ཆོས། །འདུལ་བའོ། །མངོན་རྒྱུའི་ཕྱིར་དང་ཡང་ཡང་དང་། །ཟིལ་གནོན་རྟོགས་ཕྱིར་མངོན་པའི་ཆོས། །མངོན་པའོ། །གནས་རྣམས་དང་ནི་མཚན་ཉིད་དང་། །ཆོས་དོན་སྨོས་ཕྱིར་མདོ་ཡིན་ནོ། །དེ་ལྟར་མདོ་སྡེའི་མཚན་ཉིད་
འཕགས་པ་ཐོགས་མེད་ཀྱིས་ཆོས་མངོན་པ་ལས་ཀྱང་གསུངས་པ་དང་མཐུན་ནོ། །གསང་སྔགས་ཀྱི་གཞུང་ཕལ་ཆེར་ལས་ཀྱང་མདོ་སྡེ་འདི་ནི་ཞེས་གསུངས་སོ། །སྤྱི་དོན་བཞི་པ་ནི། ཡང་འདི་ནི་ཐེག་པ་ཆེན་པོར་མངོན་པར་རློམ་པའི་ཉན་ཐོས་ཁ་
# ཅིག གསང་སྔགས་ཀྱི་ཐེག་པ་ཞེས་བྱ་བ་ནི་ཁྱད་པར་དུ་འཕགས་པའི་དམ་པའི་ཆོས་ཡིན་མོད། དེ་ད་ལྟ་སྤྱོད་པའི་དུས་མ་ཡིན་ཏེ། སློབ་དཔོན་དང་སློབ་མ་མཚན་ཉིད་དང་ལྡན་པ་མེད་པའི་ཕྱིར་དང་། བསྲུངས་ན་ཕན་ཡོན་ཆེ་ཡང་མ་བསྲུངས་ན་ཉེས་པ་ ནྟི
པས་ ཆེ་བའི་ཕྱིར་དང་། དམ་ཚིག་བསྲུང་བར་མི་ནུས་པའི་ཕྱིར་དང་། དུས་ངན་པས་སྡུག་བསྔལ་མང་པོས་གཟིར་བས་དངོས་གྲུབ་མི་འཐོབ་པའི་ཕྱིར་རོ་ཞེས་ཟེར་རོ། །དེ་ནི་ཡང་དག་པ་མ་ཡིན་ཏེ། མཚན་ཉིད་མཐའ་དག་དང་ལྡན་པ་རྙེད་པར་དཀའ་ཡང་
རྒྱུད་དང་བསྟན་བཅོས་ལས་བཤད་པའི་རྡོ་རྗེ་སློབ་དཔོན་གྱི་མཚན་ཉིད། བརྟན་ཞིང་དུལ་ལ་བློ་གྲོས་ལྡན། །བཟོད་ལྡན་དྲང་ལ་གཡོ་སྒྱུ་མེད། །ཅེས་བྱ་བ་ལ་སོགས་པ་ཅི་རིགས་པ་དང་ལྡན་པ་རྙེད་དེ། དེ་ལྟ་མ་ཡིན་ན་རབ་ཏུ་བྱུང་བའི་མཁན་པོ་ལྔ་ཕྲུགས་



ཉེ་ཤུ་རྩ་གཅིག་ལས་གང་ཡང་རུང་བ་དང་ལྡན་པ་ལ་སོགས་པའང་རྙེད་པར་དཀའ་བས་རབ་བྱུང་ཡང་འགོག་པར་འགྱུར་རོ། །མ་བསྲུངས་ན་ཉེས་པ་ཆེ་བས་མི་སྲུང་ནའང་། དམ་པའི་ཆོས་མཐའ་དག་དེ་དང་འདྲ་བས་ཆོས་ལ་མི་འཇུག་པར་རིགས་པར་
འགྱུར་རོ། །གལ་ཏེ་དམ་ཆོས་ཐོས་པ་ཙམ་ལ་ཕན་ཡོན་ཡོད་དོ་སྙམ་ན། འདིར་ཡང་དེ་དང་མཚུངས་སོ། །དམ་ཚིག་བསྲུང་བར་མི་ནུས་ཞེས་བྱ་བའང་རིགས་པའང་མ་ཡིན་ཏེ། དགེ་ཚུལ་ཇི་ལྟ་བ་བཞིན་ཐུབ་ན་དགེ་སློང་བསྲུང་བ་སླ་བ་དང་འདྲ་བར་བྱང་
ཆུབ་སེམས་དཔའི་ཐུན་མོང་གི་ཚུལ་ཁྲིམས་གསུམ་བསྲུངས་ན་གསང་སྔགས་ལའང་ཐོགས་པ་མེད་པར་འཇུག་ནུས་པར་འགྱུར་རོ། །དུས་ངན་པའི་ཕྱིར་བྱ་བའང་མི་རིགས་ཏེ་དེ་ཉིད་ཀྱི་ཕྱིར་གསང་སྔགས་མ་ཡིན་པ་གཞན་གྱིས་འབྲས་བུ་འགྲུབ་པར་བྱེད་མི་
ཉྙོ ནུས་ཏེ། རྣལ་འབྱོར་མ་ཀུན་ཏུ་སྤྱོད་པ་ལས། །གཞན་ཡང་ཕྱི་མའི་དུས་ཀྱི་ཚེ། །དུས་མཐར་དངོས་གྲུབ་མི་ཐོབ་སྟེ། །ཆོས་འདི་དེ་ལྟར་ཤེས་ནས་ནི། །བསམ་པ་ཐམས་ཅད་རྫོགས་བྱེད་ཡིན། །ཞེས་གསུངས་པས་ཕ་རོལ་ཏུ་ཕྱིན་པ་བས་ནི་སྙིགས་མའི་
དུས་འདིར་མི་འགྲུབ་ལ། གསང་སྔགས་པས་སྙིགས་མའི་དུས་འདི་ཉིད་དུ་འགྲུབ་སྟེ། ཁྲག་འཐུང་མངོན་འབྱུང་ལས། ཧེ་རུ་ཀ་དཔལ་གཟུང་བྱས་ན། །སྙིགས་མའི་དུས་སུ་འགྲུབ་པར་འགྱུར། །ཞེས་གསུངས་པས་སོ། །དེ་བས་ན་དུས་ད་ལྟའི་དུས་
ཁོ་ནར་གསང་སྔགས་ལ་འཇུག་པར་རིགས་པ་ཡིན་ནོ། །དེ་ལྟར་ཡང་ཕ་རོལ་ཏུ་ཕྱིན་པ་ལས་གསང་སྔགས་ཀྱི་ཐེག་པ་ཁྱད་པར་དུ་འཕགས་པའི་ཚུལ་འདི་ནི་རྗེ་བཙུན་དམ་པས་གནས་སྐབས་གཞན་དུ་གསུང་ཡང་སྐབས་འདིར་ཉེ་བར་མཁོ་བས་བྲིས་པ་ཡིན་
588



རྡ
༄༅། །ནོ། །དོན་འདི་དག་ལུང་དང་རིགས་པའི་སྒོ་ནས་ཤིན་ཏུ་རྒྱས་པར་སྤྲོས་ལ་རྟོགས་པར་བྱའོ། །རྒྱུད་སྡེ་སྤྱིའི་རྣམ་པར་གཞག་པ་ལས་ཕ་རོལ་ཏུ་ཕྱིན་པའི་ཐེག་པ་ལས་གསང་སྔགས་ཀྱི་ཚུལ་ཁྱད་པར་དུ་འཕགས་པ་བསྟན་པའི་
སྐབས་སྟེ་ལྔ་པའོ།། །།ད་ནི་གསང་སྔགས་ཀྱི་ཐེག་པ་བྱེ་བྲག་ཏུ་གཏན་ལ་དབབ་པ་བཤད་པར་བྱའོ། །དེ་ལ་དོན་གཉིས་ཏེ། རྒྱུད་སྡེའི་རབ་ཏུ་དབྱེ་བ་དང་། གསང་སྔགས་ཀྱི་ཐེག་པའི་བྱུང་ཚུལ་རྣམ་པར་གཞག་པའོ། །དང་པོ་ལ་གསུམ་
སྟེ༑ གསང་སྔགས་མཐའ་དག་རྒྱུད་སྡེ་བཞིར་དབྱེ་བ་དང་། བྱེ་བྲག་ཏུ་རྣལ་འབྱོར་བླ་ན་མེད་པའི་རྒྱུད་སྡེའི་དབྱེ་བ་དང་། རྒྱུད་སྡེ་རྣམས་ཀྱི་ཚད་བསྟན་པའོ། །དང་པོ་ནི། བྱ་བའི་རྒྱུད་དང་། སྤྱོད་པའི་རྒྱུད་དང་། རྣལ་འབྱོར་གྱི་རྒྱུད་དང་། རྣལ་
ཨཡཾ འབྱོར་བླ་ན་མེད་པའི་རྒྱུད་ཅེས་བྱ་བ་བཞིར་དབྱེ་བར་བྱའོ། །དེའི་རྣམ་པར་གཞག་པ་ལ་བླ་མ་གོང་མ་རྣམས་འདི་སྐད་གསུང་སྟེ། རྒྱུད་སྡེ་བཞིར་གྲངས་ངེས་པའི་གཞག་ཚུལ་དང་། དེ་ལ་གསུམ་དང་ལྔ་དང་དྲུག་ལ་སོགས་པའི་དབྱེ་བ་དང་མི་འགལ་བའི་
ཚུལ་བསྟན་པའོ། །དང་པོ་ལ་ལྔར་གསུང་ཡང་། འདིར་རྟོགས་སླ་བའི་ཕྱིར་བཞིར་བྱ་སྟེ། རྒྱུད་སྡེ་བཞིར་གྲངས་ངེས་པ་དང་། གྲངས་དང་གོ་རིམ་ངེས་པ་དང་། མིང་གི་དོན་དང་། རྩོད་པ་སྤང་བའོ། །དང་པོ་ལ་གསུམ་སྟེ། ཕྱི་རོལ་མུ་སྟེགས་
བྱེད་ལ་ལོག་པར་རྟོག་པའི་དབང་གིས་ལོག་པའི་སྤྱོད་པ་བཞི་ཡོད་པས་དེ་དག་རྗེས་སུ་གཟུང་བར་བྱ་བའི་ཕྱིར་བཞིར་དབྱེ་བ་དང་། སངས་རྒྱས་པ་ཉིད་ལའང་མཚན་ཉིད་ཀྱི་ཐེག་པ་ལ་གྲུབ་མཐའ་མི་མཐུན་པ་བཞི་ཡོད་པས་དེ་དང་ལུང་སྒོ་བསྟན་གྱི་དབང་དུ་
8



བྱས་ཏེ་ལྷའི་སྐྱེད་ཆོག་མི་འདྲ་བ་བཞིས་རྒྱུད་སྡེ་བཞིར་དབྱེ་བ་དང་། གསང་སྔགས་ནི་འདོད་ཁམས་ཀྱི་སེམས་ཅན་ལ་གཙོར་གསུངས་ན་འདོད་པའི་ཁམས་ཀྱི་སེམས་ཅན་ལ་ཆགས་པ་ཆེ་འབྲིང་བཞི་ཡོད་པས་དེ་དག་མ་སྤངས་ཀྱང་བྱང་ཆུབ་ཀྱི་ལམ་ཡོད་
པར་བསྟན་པའི་ཕྱིར་བཞིར་དབྱེ་བའོ། །དང་པོ་ནི་འདི་ལྟར་ཕྱི་རོལ་མུ་སྟེགས་པའི་རྩ་བ་ནི་རིག་བྱེད་ལ་ཚད་མར་འདོད་པ་དག་ཡིན་ལ་གཞན་ནི་དེ་ལས་འཕྲོས་པ་ཡིན་ནོ། །དེ་ལ་རིག་བྱེད་པ་དག་ལ་འཇུག་ཚུལ་རྣམ་པ་བཞི་ཡོད་དེ། འདོད་ཆགས་ཅན་ལྷ་
ཆེན་པོའི་རྗེས་སུ་འབྲང་བ་འདོད་ཆགས་ཆོས་སུ་སྨྲ་བ་དང་། ཞེ་སྡང་ཅན་ཁྱབ་འཇུག་གི་རྗེས་སུ་འབྲང་བའི་འཚེ་བ་ཆོས་སུ་སྨྲ་བ་དང་། གཏི་མུག་ཅན་ཚངས་པའི་རྗེས་སུ་འབྲང་བ་གཙང་སྦྲ་ཆོས་སུ་སྨྲ་བ་དང་། རྐྱེན་མཉམ་པ་སྐབས་ཀྱི་སྟོབས་ཀྱིས་
གསུམ་ཀའི་རྗེས་སུ་འབྲང་བ་གསུམ་ཀ་ཆོས་སུ་སྨྲ་བའོ། །དེ་དག་ནི་སྐྱབས་གནས་གསུམ་གྱིས་མ་ཟིན། ལྟ་བ་བདག་མེད་ཀྱིས་ཀྱང་མ་ཟིན། ཐབས་ལ་མཁས་པ་ཁྱད་པར་ཅན་གྱིས་ཀྱང་མ་ཟིན་པས། ངན་སོང་གི་རྒྱུ་ཡིན་ནོ། །དེ་དག་རྗེས་སུ་འཛིན་
པ་ལ་དེ་དག་དང་རྗེས་སུ་མཐུན་པའི་སྤྱོད་པ་དགོས་པས། དེ་བསྟན་པས་དེ་དག་འཇུག་པར་འགྱུར་ལ། ཞུགས་པ་དང་དེ་དག་ལ་ཐབས་ལ་མཁས་པའི་རྩིས་བསྒྱུར་བས་བླ་ན་མེད་པའི་བྱང་ཆུབ་ཏུ་དྲང་བར་བྱ་བའི་ཕྱིར་རྒྱུད་སྡེ་བཞི་བཤད་དོ། །དེའང་འདོད་
ཆགས་ཅན་ལྷ་ཆེན་པོའི་རྗེས་སུ་འབྲང་བ་དག་ནི། ཐོབ་པར་བྱ་བའི་འབྲས་བུ་དབང་ཕྱུག་ཆེན་པོ་ལོངས་སྤྱོད་རྫོགས་པའི་སྐུ་ལ་དམིགས་ཏེ། རང་གི་ལུགས་ཀྱི་དབང་རྫོགས་པར་བླངས་ནས་རླུང་བུམ་པ་ཅན་གྱི་མན་ངག་དང་། བྱ་ཁྱུང་གི་མན་ངག་ལ་།
མི



༄༅། །སོགས་པ་བསླབས་ཏེ། དུས་ཁྱད་པར་ཅན་གྱི་དུས་སུ་འདུས་ནས། ཆོ་ག་བྱེད་པ་ན། ཕོ་རྣམས་ནི་གཡས་གྲལ། མོ་རྣམས་ནི་གཡོན་གྲལ་དུ་བྱས། དབུས་སུ་མར་མེ་གླིང་དགུ་པ་སྤར་ཏེ། དེ་འབར་བཞིན་དུ་རྩེ་མོ་ཐུར་དུ་
བཙུགས་ཏེ་ཆུའི་ནང་དུ་བཅུག་ནས་མ་དང་སྲིང་མོ་ལ་སོགས་པ་ལའང་ལོངས་སྤྱོད་པར་བྱེད་དོ། །དེའང་གོ་ཏམ་བུད་མེད་མེ་ཡིན་ཏེ། །དེ་ཡི་ཉེ་གནས་ཐབ་ཁུང་ཡིན། །དེར་སྐྱེས་སྤུ་ནི་དུ་བ་སྟེ། །དེ་ཡི་ནང་ཞུགས་སོལ་བ་ཡིན། །དེ་ཡི་ཁུ་བ་མེ་སྟག་
སྟེ༑ །དེ་ལྟ་བུ་ཡི་མེ་དེ་ལ། །སྐྱེས་བུ་ལྷ་ཡི་ས་བོན་སྲེག །དེ་ལས་སྐྱེས་བུ་འབྱུང་བར་འགྱུར། །ཞེས་སོ། །དེ་བཞིན་དུ་བདུད་རྩི་ལྔ་དང་ཤ་ལྔ་ལ་སོགས་པ་ཟ་ཞིང་ཁྱི་ཕག་གི་སྤྱོད་པ་བྱེད་དེ། ཁྱིའི་བརྟུལ་ཞུགས་ཅན་དང་བ་ལང་གི་བརྟུལ་ཞུགས་ཅན་ལ་
ཝཾ སོགས་པ་དུ་མའོ། །དེ་ལྟ་བུ་དེ་དག་ཀྱང་ལྟ་བ་བདག་མེད་རྣམ་པ་གཉིས་དང་ཐབས་ལ་མཁས་པ་ཁྱད་པར་ཅན་སྙིང་རྗེ་ཆེན་པོ་ལ་སོགས་པས་མ་ཟིན་པས་ངན་སོང་ལ་སོགས་པར་ལྟུང་བའི་རྒྱུར་གྱུར་པ་ཡིན་ནོ། །དེ་ལྟ་བུ་དེ་རྗེས་སུ་འཛིན་པ་ལ་དེ་དང་རྗེས་
ས སུ་མཐུན་པའི་སྤྱོད་པ་དགོས་པས་རྣལ་འབྱོར་བླ་ན་མེད་པའི་རྒྱུད་གསུངས་སོ། །དེ་སྐད་དུ་དཔལ་གསང་བ་འདུས་པ་ལས་ཀྱང་
། ཆགས་ཅན་ཡེ་ཤེས་འདོད་པ་ཡིས། །རྟག་ཏུ་འདོད་ཡོན་ལྔ་རྣམས་བསྟེན། །ཞེས་བྱ་བ་དང་། བུ་མོ་ཨུཏྤལ་མཐིང་གའི་
མདོག །རྙེད་ནས་འདོད་པས་མཆོད་པར་བྱ། །ཞེས་སོ། །བདེ་མཆོག་ལས་ཀྱང་། སྒྱུ་མ་དག་ནི་ཐམས་ཅད་ལས། །བུད་མེད་སྒྱུམ་ཁྱད་པར་འཕགས། །ཞེས་སོ། །དེ་ལྟར་རྣལ་འབྱོར་བླ་ན་མེད་པའི་རྒྱུད་མཐའ་དག་ལས་འདོད་ཆགས་ཀྱི་ཀུན་ཏུ་



སྤྱོད་པ་གསུངས་སོ། །དེ་ལྟར་དེ་དག་དང་རྗེས་སུ་མཐུན་པའི་སྤྱོད་པ་བསྟན་པས་དེ་དག་འཇུག་པར་འགྱུར་ལ། ཞུགས་པ་དང་ཤེས་རབ་ལོ་གྲངས་བཅུ་དྲུག་ནི་སྟོང་པ་ཉིད་བཅུ་དྲུག་ཡིན་ནོ་ཞེས་པ་ལ་སོགས་པ་སྤྲོས་པ་དང་བྲལ་བའི་ལྟ་བ་དང་། སྙིང་རྗེ་
ཆེན་པོ་ལ་སོགས་པ་ཐབས་མཁས་པའི་སྤྱོད་པ་རྒྱ་ཆེན་པོ་བསྟན་པས་བླ་ན་མེད་པའི་བྱང་ཆུབ་ལ་འཇུག་པར་འགྱུར་བར་བྱ་བའི་ཕྱིར་རོ། །ཡང་ཁ་ཅིག་ཞེ་སྡང་ཅན་ཁྱབ་འཇུག་གི་རྗེས་སུ་འབྲངས་ནས་འཚེ་བ་ཆོས་སུ་སྨྲ་བ་ཡོད་དེ། ཐོབ་པར་བྱ་བའི་འབྲས་
བུ་ཁྱབ་འཇུག་སྤྲུལ་པའི་སྐུ་ལ་དམིགས་ནས། རང་གི་ལྷ་རྟེན་གྱི་དྲུང་དུ་དུད་འགྲོ་རྣམས་དང་། མི་རྣམས་དང་རང་གི་ལུས་ཀྱི་སྲོག་གཅོད་པའི་མཆོད་སྦྱིན་བྱེད་དེ། ཇི་སྐད་དུ་མཆོད་སྦྱིན་གྱི་རིག་བྱེད་ལས། བར་གྱི་དུས་ལ་བབ་པ་ན། །བྱོལ་སོང་དྲུག་
གམ་བདུན་སྦྱར་བྱ། །རྟ་ཡིས་གཙང་མའི་རིགས་ཡིན་ནོ། །ཉུང་ན་བྱོལ་སོང་གསུམ་གྱིས་སོ། །ཞེས་བྱ་བ་དང་། ཡང་། རྒྱལ་རིགས་ལ་ནི་རྒྱལ་རིགས་གསད། །བྲམ་ཟེ་ལ་ནི་བྲམ་ཟེ་གསད། །མ་རུངས་དག་ལ་རྗེ་རིགས་ཏེ། །རྨོངས་རིགས་ལ་
ནི་རྨོངས་རིགས་གསད། །ཞེས་དེ་ལྟ་བུའི་རིགས་ཐོབ་པར་འདོད་ན་དེ་དག་གི་གསོད་པའི་ལས་མཆོད་སྦྱིན་བྱའོ་ཞེས་འདོད་དོ། །དེ་ལྟ་བུའི་འཚེ་བ་ཆོས་སུ་སྨྲ་བ་དེ་དག་ཐབས་ལ་མཁས་པ་དང་བྲལ་བས་ངན་འགྲོའི་རྒྱུ་ཡིན་ལ། དེ་ལྟ་བུ་རྗེས་སུ་འཛིན་པ་
ལ་དེ་དང་མཐུན་པའི་སྤྱོད་པ་དགོས་པས་བཅོམ་ལྡན་འདས་ཀྱིས་སྤྱོད་པའི་རྒྱུད་གསུངས་ཏེ། ཇི་སྐད་དུ་ཁྲོ་བོ་རྣམ་པར་རྒྱལ་བའི་རྟོག་པ་ལས། བཅོམ་ལྡན་འཇམ་པའི་དབྱངས་ཉིད་ནི། །ཁྲོ་བའི་མིང་ནི་གཤིན་རྗེ་གཤེད། །དེ་མཐོང་ནས་ནི་ཁྲོ་བོ་
592



ཤ་
།གཞན། །ཐམས་ཅད་ཐམས་ཅད་ལག་ཆ་ཤོར། །ཞེས་བྱ་བ་ལ་སོགས་པ་འཇིགས་པའི་སྐུ་བསྟན་པའམ། ཡང་དེ་ཉིད་ལས། དེ་ནས་འདིར་ནི་གསད་བྱ་བ། །ཇི་ལྟར་ཡང་དག་སྦྱོར་ལྡན་པས། །དོགས་པ་མེད་པར་འགྲུབ་
འགྱུར་བས། །གསོད་པའི་མཆོག་ནི་གསད་པར་བྱ། །ཞེས་པ་དང་། ཨེ་མ་གསོད་པ་འདི་ནི་བཟང་། །གསོད་པ་གསོད་པ་མ་ཡིན་ཏེ། །ཇི་སྲིད་གསོད་པ་དག་ལས་གྲོལ། །བསད་པས་བྱང་ཆུབ་ཐོབ་པར་བྱེད། །ཅེས་བྱ་བ་དང་། ཡང་དེ་ནས་གུང་
ཀྵ གིས་ལངས་པ་ལས། །མཚོན་ཆ་རྣོན་པོ་འབར་བ་ཡིས། །བསད་པའི་ཤ་དང་ཁྲག་བཅས་པའི། །ཨནྡྷཾ་དེ་ལ་དབུལ་བར་བྱ། །ཞེས་པ་དང་། རྡོ་རྗེ་འཇིགས་བྱེད་ཀྱི་རྟོག་པ་ལས་ཀྱང་། དེ་ལ་འདིར་ཇི་ལྟར་གསོད་པར་འདོད་པའི་སྔགས་པས་ཞེས་བྱ་བ་
ལ་སོགས་པ་རབ་ཏུ་གཏུམ་ཞིང་སྡང་བའི་ཆོས་བསྟན་ཏོ། །དེས་དེ་དག་དང་རྗེས་སུ་མཐུན་པར་བསྟན་པས་དེ་དག་འཇུག་པར་འགྱུར་ལ། ཞུགས་པ་དང་དེ་དག་ལ་ཐབས་མཁས་པ་བསྟན་ཏེ། གདུག་པ་རྣམས་ནི་གདུལ་བའི་ཕྱིར། །སྦྱོར་བ་འདི་ནི་ཀུན་
ཨཟླ ཏུ་གསུངས། །དཀོན་མཆོག་གསུམ་ལ་ཆེར་གནོད་ལ། །བྱ་བར་བཤད་ཀྱིས་གཞན་དུ་མིན། །ཞེས་པ་ཡུལ་དང་། ཡང་བྱང་ཆུབ་སེམས་དང་ལྡན་པ་ལ། །འགྲུབ་འགྱུར་འདི་ནི་གཞན་དུ་མིན། །འདི་ནི་དེ་བཞིན་གཤེགས་པ་ཡི། །དམ་ཚིག་ཐམས་
ཅད་གྲུབ་སྦྱིན་པའོ། །ཞེས་པ་དང་། ཡང་གསོད་པ་ནི་ཉོན་མོངས་པ་དང་རྣམ་རྟོག་གསོད་ཀྱི་སེམས་ཅན་ནི་མ་ཡིན་ནོ། །ཞེས་བྱ་བ་ལ་སོགས་པ་བསམ་པའི་ཐབས་ལ་མཁས་པ་གསུངས་པས་དེ་དག་ཐམས་ཅད་བླ་ན་མེད་པའི་བྱང་ཆུབ་ལ་དགོད་པའི་ཕྱིར་
593



སྤྱོད་པའི་རྒྱུད་གསུངས་སོ། །ཡང་ཁ་ཅིག་གཏི་མུག་ཅན་ཚངས་པའི་རྗེས་སུ་འབྲངས་ནས་མི་ཤེས་པའི་དབང་གིས་གཙང་སྒྲ་ཆོས་སུ་སྨྲ་བ་ཡོད་དེ། ཐོབ་པར་བྱ་བའི་འབྲས་བུ་ཚངས་པ་ཆོས་ཀྱི་སྐུ་ལ་དམིགས་ནས། ཐོག་མར་བྲམ་ཟེ་དབང་བསྐུར་བ་
ཞེས་བྱ་བ་བྱེད་དེ། དེའང་བྲམ་ཟེར་སྐྱེས་པ་དང་ལོ་བཅུ་གཉིས་ལོན་ནས་དབང་བསྐུར་བྱས་པས་སྐྱེ་བ་གཉིས་པ་ཞེས་བྱ་ལ། དེའང་བྱས་པའི་ཤུགས་བཞི་བཅུ་རྩ་བརྒྱད་ཀྱིས་བྱས་པས་ཤིན་ཏུ་གཙང་བའི་རིགས་ཡིན་ནོ། །དེས་བྱ་བའི་ལས་ཀྱང་རིག་བྱེད་
བཞི་ལས་ཇི་ལྟར་འབྱུང་བ་གཙང་བའི་སྤྱོད་པ་བྱེད་དེ། སྔ་བར་ལངས་ནས་འཆགས་ཆེ་ཆུང་དུ་བཅགས་ནས། སའི་ཁྲུས་བགསུམ་དང་ཆུའི་ཁྲུས་གསུམ་བྱས་ཏེ། ཚངས་སྐུད་དང་ཀུཤ་དང་རིལ་བ་བཟུང་ནས་མེ་ལ་སྦྱིན་སྲེག་བྱེད་དོ། །མེ་ཚུར་སྤྱོན་དང་
པོར་མཆོད་སྦྱིན་ལ་ཕན་ནོ། །ལྷའི་ནང་ན་མཆོག་ཏུ་གྱུར་པ། སྦྱིན་སྲེག་གི་གནས་རིན་པོ་ཆེ་སྦྱིན་པར་བྱེད་པ་ཞེས་བྱ་བ་ལ་སོགས་པ་བརྗོད་ཅིང་མཆོད་སྦྱིན་བྱེད་དོ། །ཡང་དེས་སྦྱང་བ་བྱེད་དེ། ནུབ་གཅིག་གམ་ནི་ནུབ་གསུམ་མམ། །བདུན་དུའམ་ནི་མཾ
ཉིན་གཅིག་ཉིད། །གང་ཞིག་སྨྱུང་བ་ར་གནས་པ་ཡིས། །སྐྱེ་བོ་དེ་ནི་མཐོ་རིས་འགྲོ། །ཞེས་སོ། །ཡང་དེས་འབབ་སྟེགས་སུ་ཁྲུས་ཀྱིས་སྡིག་པ་དག་པར་བྱེད་དེ། འདག་ཆལ་དག་གིས་བསྒོས་པའི་གོས། །དྲི་མ་མེད་པར་འགྱུར་བ་བཞིན། །ལུས་
ཅན་མཆོད་སྦྱིན་གྱིས་བསྒོས་པ། །འདབ་སྟེགས་བཀྲུས་པའང་དེ་ལྟར་འདག །ཅེས་གཙང་སྦྲའི་སྤྱོད་པས་གྲོལ་བར་འདོད་དོ། །དེ་ལྟར་གཙང་སྦྲ་ཆོས་སུ་འདོད་པ་དེའང་ཐབས་ལ་མཁས་པ་དང་བྲལ་ཞིང་རང་གི་རིགས་དང་ཆོས་ལ་མངོན་པར་ཞེན་པས་



༄༅། །གཞན་ལ་སྡང་བ་དེ་དག་ངན་འགྲོའི་རྒྱུ་ཡིན་ལ། དེ་རྗེས་སུ་འཛིན་པ་ལའང་དེ་དང་རྗེས་སུ་མཐུན་པའི་སྤྱོད་པ་དགོས་པས་བཅོམ་ལྡན་འདས་ཀྱིས་བྱ་བའི་རྒྱུད་གསུངས་ཏེ། ལེགས་པར་གྲུབ་པ་ལས། ཤ་ཆང་ཀེའུ་བཙོང་དང་
སྒོག་རྡོག་དང་། །འབྲུ་མར་ཏིལ་དང་ལ་ཕུག་སུ་ར་ན། །འབྱུང་པོའི་ཤ་དང་ལྷ་བཤོས་གཏོར་མ་དང་། །གུ་ལང་མཆོད་བྱས་གཏོར་མ་མི་བཟའོ། །ངས་ནི་སྔགས་པས་ཁ་ཟས་དཀར་གསུམ་དང་། །རྩ་བ་སྡོང་བུ་འབྲས་བུ་ཚོད་མ་དང་། །འབྲུ་མར་
ལྟ ཚིགས་མ་དར་བ་འོལ་ཀོན་དང་། །ཐུག་པ་རྣམས་ནི་བཟའ་བཏུང་ཡིན་པར་གསུངས། །ཞེས་པ་དང་
། ཡང་། དུས་སུ་ཟོས་ནས་དུས་སུ་ཁྲུས་བྱས་ནས། །ཕྲེང་བ་མར་མེ་བདུག་པ་བསྟོད་དང་དྲི། །ཤ་ཆང་མེད་པའི་ལྷ་བཤོས་ཕུལ་ནས་སུ། །ཀུ་ཤའི་
ཁྲེས་ལ་འདུག་ལ་བཟླས་བརྗོད་བརྩམ། །ཞེས་བྱ་བ་ལ་སོགས་པ་གཙང་བའི་ཟས་དང་སྤྱོད་པ་དང་། ཁྲུས་བྱ་བ་དང་སྦྱིན་སྲེག་བྱ་བ་ལ་སོགས་པ་བསྟན་པས་དེ་དག་མགུ་བར་འགྱུར་ལ། དེས་དེ་དག་འཇུག་པར་འགྱུར་རོ། །ཞུགས་པ་དང་། དཔུང་ འི
བཟང་ལས་གསུངས་པ། བུ་གཅིག་ལུས་དག་པར་ནི་བྱ་བའི་ཕྱིར། །དེ་བཞིན་གཤེགས་པས་སྨྱུང་བ་མི་གསུང་སྟེ། །བསམ་གཏན་བདེ་བས་འགྲུབ་པར་བྱ་བའི་ཕྱིར། །དེ་བཞིན་གཤེགས་པས་སྦྱང་བ་རྗེས་སུ་གསུངས། །ཞེས་བྱ་བ་ལ་སོགས་པ་
དང་། ཡང་ཆུའི་ཁྲུས་ཀྱིས་སྡིག་པ་འདག་པའང་ཀླུའི་རྒྱལ་པོ་མ་དྲོས་པ་བྱང་ཆུབ་སེམས་དཔའི་སྨོན་ལམ་གྱི་མཐུའོ། །ཞེས་བྱ་བ་ལ་སོགས་པས་རིམ་གྱིས་ནང་གི་ཐབས་ལ་མཁས་པ་ལ་སྦྱར་ཏེ། བློ་ན་མེད་པའི་བྱང་ཆུབ་ལ་དགོད་པའི་ཕྱིར་བྱ་བའི་རྒྱུད་
ཡ



གསུངས་སོ། །ཡང་ཁ་ཅིག་རྐྱེན་མཉམ་པ་སྐབས་ཀྱི་སྟོབས་ཀྱིས་གསུམ་ཀའི་རྗེས་སུ་འབྲང་བ་ཞེས་བྱ་བ་ཡོད་དེ། ཐོབ་པར་བྱ་བ་གསུམ་ཀ་ལ་དམིགས་ནས་གསུམ་ཀ་ཆོས་སུ་སྨྲ་སྟེ། འདོད་ཆགས་ཆོས་སུ་སྨྲ་བའི་སློབ་དཔོན་དང་ཕྲད་ན་འདོད་ཆགས་
ཀྱི་སྤྱོད་པ་བྱེད། ཞེ་སྡང་ཆོས་སུ་སྨྲ་བ་དང་ཕྲད་ན་འཚེ་བའི་སྤྱོད་པ་བྱེད། གཏི་མུག་ཆོས་སུ་སྨྲ་བ་དང་ཕྲད་ན་གཙང་སྦྲའི་སྤྱོད་པ་བྱེད་དེ་གང་ཡང་མ་བཀག་པའི་སྤྱོད་པ་བྱེད་ལ། དེ་དག་ཀྱང་ཐབས་མཁས་པ་དང་བྲལ་བས་ངན་འགྲོའི་རྒྱུ་ཡིན་ནོ། །དེ་
རྗེས་སུ་འཛིན་པ་ལ་དེ་དང་མཐུན་པའི་སྤྱོད་པ་དགོས་པས་བཅོམ་ལྡན་འདས་ཀྱིས་རྣལ་འབྱོར་གྱི་རྒྱུད་གསུངས་ཏེ། དེ་ཁོ་ན་ཉིད་འདུས་པའི་རྒྱུད་ཀྱི་དུམ་བུ་དང་པོ་རྡོ་རྗེ་དབྱིངས་ཀྱི་དུམ་བུར་འདོད་ཆགས་ཅན་རྗེས་སུ་གཟུང་བའི་ཕྱིར་ལྷ་ཐམས་ཅད་རྗེས་སུ་
ཆགས་པའི་ཉམས་དང་ལྡན་པའོ། །དུམ་བུ་གཉིས་པ་ཁམས་གསུམ་རྣམ་པར་རྒྱལ་བའི་དུམ་བུར་ཁྲོ་བས་ཁྲོ་བ་སྤོང་བ་ཞེ་སྡང་ཅན་གཟུང་བའི་ཕྱིར་ལྷ་ཐམས་ཅད་ཁྲོ་བོའི་ཉམས་ཅན་ནོ། །དུམ་བུ་གསུམ་པ་འགྲོ་བ་འདུལ་བའི་དུམ་བུར་གཏི་མུག་ཅན་གཟུང་
བའི་ཕྱིར་ལྷ་ཐམས་ཅད་ཞི་བའི་ཉམས་དང་ལྡན་པའོ། །དུམ་བུ་བཞི་པ་དོན་ཐམས་ཅད་གྲུབ་པའི་དུམ་བུར་མ་ངེས་པ་རྗེས་སུ་གཟུང་བའི་ཕྱིར་ལྷ་ཐམས་ཅད་སྣ་ཚོགས་མདོག་དང་ཉམས་དང་ལྡན་པ་གསུངས་སོ། །ཡང་རྒྱུད་དེར་རྟོག་པ་ཐམས་ཅད་ཀྱི་བཟླས་
བརྗོད་ཅེས་བྱ་བ་གཙང་སྦྲ་ལ་སོགས་པ་སྣ་ཚོགས་ཀྱི་སྤྱོད་པ་གང་མོས་པས་བཟླ་བ་གསུངས་ཏེ། དེས་ན་མ་ངེས་པ་གསུངས་པས་དེ་དག་འཇུག་པར་འགྱུར་ལ། དེ་དག་ཞུགས་པ་དང་དེ་བཞིན་གཤེགས་པ་ཐམས་ཅད་ཀྱི་རྣམ་པར་གྲོལ་བའི་ཐབས་ལ་



རྦ ༄༅། །མཁས་པ་བྱིན་པས་བླ་ན་མེད་པའི་བྱང་ཆུབ་ལ་གཟུད་པའི་ཕྱིར་རྣལ་འབྱོར་གྱི་རྒྱུད་གསུངས་སོ། །དེ་ལྟར་ན་མུ་སྟེགས་རིག་པ་སྤྱོད་པ་ཅན་ཞེས་བྱ་བ་ལ་ལོག་པའི་སྤྱོད་པ་བཞི་ཡོད་པ་རྗེས་སུ་གཟུང་བའི་ཕྱིར་རྒྱུད་སྡེ་བཞི་ཡིན་ནོ་
ཞེས་དེ་ཉིད་འདུས་པའི་རྗེས་སུ་འབྲངས་ནས། སྔོན་གྱི་སློབ་དཔོན་རབ་འབྱོར་བསྐྱངས་དང་ཀུན་དགའ་སྙིང་པོ་ལ་སོགས་པ་དག་བཞེད་དོ་ཞེས་གྲག་གོ། །།གཉིས་པ་སངས་རྒྱས་པ་ལ་གྲུབ་མཐའ་མི་མཐུན་པ་བཞི་ཡོད་པས་དེ་དང་བསྟན་ཏེ་སྐྱེད་ཆོག་
སྣམི་འདྲ་བ་བཞིས་རྒྱུད་སྡེ་བཞིར་གཞག་པ་ནི། ཉན་ཐོས་དབང་པོ་ཐ་མ་གནས་མ་བུ་ཞེས་བྱ་བ་དང་། འབྲིང་པོ་ཉི་འོག་བྱེ་བྲག་ཏུ་སྨྲ་བ་ཞེས་བྱ་བ་ནི། བཅོམ་ལྡན་འདས་ཀྱིས་མདོ་ལས། དགེ་སློང་དག་ཁུར་ཡང་ཡོད་ཁུར་ཁྱེར་བ་པོ་ཡང་ཡོད་དོ། །ཞེས་
བྱ་བའི་རྗེས་སུ་འབྲངས་ནས་གང་ཟག་གི་བདག་ཅེས་བྱ་བ་ཡོད་པར་འདོད་ལ། དེའང་རྟག་པར་བརྗོད་དུ་མེད་དེ་འདིའི་ཕུང་པོ་དོར་ནས་ཕ་རོལ་གྱི་ཕུང་པོ་ལེན་པས་སོ། །མི་རྟག་པར་བརྗོད་དུ་མེད་དེ་འདིར་ལས་བྱས་པ་དེ་ཕ་རོལ་ཏུ་བདག་གིས་ཉམས་སུ་
ཨ་ མྱོང་བའོ། །ཕུང་པོ་དེ་ཉིད་དུ་བརྗོད་དུ་མེད་དེ་ཕུང་པོ་མི་རྟག་པའི་ཕྱིར་རོ། །གཞན་དུ་བརྗོད་དུ་མེད་དེ་ཕུང་པོའི་རྒྱུན་ཡིན་པའི་ཕྱིར་རོ། །དེས་ན་བརྗོད་དུ་མེད་པའི་གང་ཟག་ཅེས་བྱ་བ་འདོད་དོ། །དེ་བཞིན་དུ་བྱ་བའི་རྒྱུད་ཀྱི་སྐྱེད་ཆོག་གསུངས་ཏེ། མདུན་
# དུ་རས་བྲིས་བཀྲམ། མཆོད་པ་བཤམས་ཁྲུས་ལ་སོགས་པ་བྱས་ནས། མདུན་དུ་ཡེ་ཤེས་སེམས་དཔའ་སྤྱན་དྲང་བའི་ཆོ་ག་བྱས་ཏེ་དེའི་ཐུགས་ཀར་སྔགས་ཕྲེང་བཀོད་ནས་བཟླས་པ་བྱེད་དེ། རྗེ་དཔོན་ལྟ་བུ་ལས་དངོས་གྲུབ་ལེན་པའི་ཚུལ་ཞེས་བྱའོ། །
597



དེའང་གྲུབ་མཐའ་དང་བསྟུན་ན། ཡེ་ཤེས་སེམས་དཔའ་ཞེས་བྱ་བ་ནི་འདོད་ལ། དེ་རས་རིས་ཀྱང་མ་ཡིན་ལ། བདག་ཀྱང་མ་ཡིན་ཏེ་བདག་ཐ་མལ་པ་ཡིན་ནོ། །དེ་ལྟར་ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད་ལས། བདག་ཉིད་ལྷ་ཡི་སྙེམས་པ་མེད་
པ་དང་། །ཡེ་ཤེས་སེམས་དཔའི་བདེ་བ་མེད་པ་ནི། །བྱ་བའི་རྒྱུད་ལ་ཞུགས་སོ་ཞེས་གསུངས་སོ། །ཡང་ཉན་ཐོས་ཀྱི་གྲུབ་མཐའ་ལ། རབ་ཁ་ཆེ་བྱེ་བྲག་སྨྲ་བ་དང་མདོ་སྡེ་པ་གཉིས་ནི། བཅོམ་ལྡན་འདས་ཀྱིས་ལས་ཡོད། རྣམ་པར་སྨིན་པ་
ཡོད༑ བྱེད་པ་པོ་ནི་མ་དམིགས་སོ། །ཞེས་བྱ་བའི་ལུང་ལ་བརྟེན་ནས་གང་ཟག་གི་བདག་ཅེས་བྱ་བ་དེ་ལྟ་བུ་ནི་མི་འདོད་ལ། གཟུང་བར་བྱ་བའི་ཡུལ་རྡུལ་ཕྲན་དོན་དམ་པ་དང་། འཛིན་པའི་ཤེས་པ་སྐད་ཅིག་མ་དོན་དམ་པར་འདོད་དོ། །དེ་དང་འདྲ་བར་
སྤྱོད་པའི་རྒྱུད་ཀྱི་སྐྱེད་ཆོག་གསུངས་ཏེ། བདག་དམ་ཚིག་པ་བསྐྱེད། མདུན་དུ་ཡེ་ཤེས་སེམས་དཔའ་སྤྱན་དྲངས་ནས་དེའི་ཐུགས་ཀར་སྔགས་བཀོད་ནས་ཟློ་བ་གྲོགས་པོ་ལྟ་བུ་ལས་དངོས་གྲུབ་ལེན་པའི་ཚུལ་ཞེས་བྱ་སྟེ། གྲུབ་མཐའ་གཟུང་འཛིན་གཉིས་
འདོད་པ་དང་འདྲ་བར་ལྷ་གཉིས་ཀྱི་སྐྱེད་ཆོག་གོ །ཡང་འཕགས་པ་རང་སངས་རྒྱས་དག ཡུལ་རྡུལ་ཕྲན་ཏེ་ཆ་དྲུག་ཏུ་བགོས་ན་རང་བཞིན་མེད་པས་གཟུང་བར་བྱ་བའི་ཡུལ་མེད་ལ། འཛིན་པའི་ཤེས་པ་སྐད་ཅིག་མ་ཙམ་ཡོད་དེ་སྐད་ཅིག་ལ་ཆ་ཤས་མེད་
པའི་ཕྱིར་རོ། །དེ་ལྟར་ཡང་། གཟུང་བའི་རྟོག་པ་སྤང་ཕྱིར་དང་
། །འཛིན་པ་མི་སྤང་ཕྱིར་ན་ཡང་
། །རྟེན་གྱིས་བསེ་རུ་ལྟ་བུའི་ལམ། །ཞེས་མངོན་རྟོགས་རྒྱན་ལས་བཤད་པ་ལྟ་བུའོ། །དེ་དང་བསྟན་པའི་སྐྱེད་ཆོག་ནི་རྣལ་འབྱོར་གྱི་རྒྱུད་ཀྱི་ལུགས་
598



རྨ
༄༅། །ཏེ། བདག་དམ་ཚིག་སེམས་དཔར་བསྐྱེད་ནས་དེ་ལ་ཡེ་ཤེས་པ་བཅུག་སྟེ་དེ་ནི་ཀུན་རྫོབ་ཏུ་གཟུང་འཛིན་གཉིས་འདོད་པ་དང་འདྲའོ། །ཡང་ཐེག་པ་ཆེན་པོ་བདག་ནི། གཟུང་བ་མེད་པས་དེར་འཛིན་མེད། །ཅེས་སེམས་ཙམ་
པའང་འདོད་ལ། དབུ་མ་པའང་འདོད་དེ། ཀུན་རྫོབ་ཏུ་ནི་གཟུང་འཛིན་གཉིས་ཀ་འདོད་དོ། །དེ་དང་མཐུན་པ་ནི་རྣལ་འབྱོར་བླ་ན་མེད་པའི་སྐྱེད་ཆོག་སྟེ། དང་པོར་བདག་དམ་ཚིག་པ་བསྐྱེད། དེ་ནས་ཡེ་ཤེས་པ་འཇུག་སྟེ་ཀུན་རྫོབ་ཏུ་གཟུང་འཛིན་གཉིས་
སྐ ཀ་འདོད་པ་དང་འདྲའོ། །དོན་དམ་པར་གཉིས་ཀ་མི་འདོད་པ་ལྟར་ཡེ་ཤེས་སེམས་དཔའ་གཤེགས་སུ་གསོལ་བའང་མི་འདོད་པས་ཡེ་ཤེས་སེམས་དཔའ་མི་གཤེགས་པའི་སྐྱེད་ཆོག་ཅེས་བྱའོ། །དེ་ལྟར་སྐྱེད་ཆོག་མི་འདྲ་བ་བཞིས་རྒྱུད་སྡེ་བཞིར་གཞག་པ་
ནི༑ ཡེ་ཤེས་རྡོ་རྗེ་ཀུན་ལས་བཏུས་པའི་རྗེས་སུ་འབྲངས་ནས་འཕགས་པ་ཀླུ་སྒྲུབ་ལ་སོགས་པ་བཞེད་དོ། །ཞེས་གོང་མ་རྣམས་གསུང་ངོ་། །གསུམ་པ་འདོད་ཁམས་ཀྱི་སེམས་ཅན་གྱི་ཕྱིར་གསང་སྔགས་གསུངས་པས། དེ་ལ་ཆགས་པ་ཆེ་འབྲིང་བཞི་
ཡོད་པས། དེ་མ་སྤངས་པར་བྱང་ཆུབ་ཀྱི་ལམ་ཡོད་པར་བསྟན་པའི་ཕྱིར་རྒྱུད་སྡེ་བཞིར་ངེས་པ་ནི། འདོད་པའི་ཁམས་ཀྱི་ལྷ་གཞན་འཕྲུལ་དབང་བྱེད་ནི་བལྟས་པ་ཙམ་གྱིས་ཆགས་པ་ཚོམ་ལ། དེ་ཙམ་གྱིས་བདེ་བ་གནང་བ་ནི་བྱ་བའི་རྒྱུད་ཡིན་ཏེ། བྱ་
བའི་རྒྱུད་རྡོ་རྗེ་གཙུག་ཏོར་ལས། དཀྱིལ་འཁོར་ལྷ་རྣམས་ཐམས་ཅད་ནི། །དཀར་པོའི་རས་ལ་རྟག་གནས་ཤིང་། །ཕོ་ཡང་མོ་ལ་ལྟ་བ་དང་། །མོ་ཡང་ཕོ་ལ་ལྟ་བ་བྲི། །ཞེས་སོ། །ཡང་འདོད་ཁམས་ཀྱི་ལྷ་འཕྲུལ་དགའ་བ་དག་ནི། བལྟས་པའི་སྟེང་



དུ་དགོད་པ་ཙམ་གྱིས་ཆགས་པ་ཚིམ་ལ་དེ་ཙམ་གྱི་བདེ་བ་གནང་བ་ནི་སྤྱོད་པའི་རྒྱུད་ཡིན་ཏེ། རྣམ་པར་སྣང་མཛད་མངོན་པར་བྱང་ཆུབ་པ་ལས། རྣམ་པར་སྣང་མཛད་རྒྱལ་པོ་ཆེ། །ཡིད་ཙམ་འཛུམ་པའི་བཞིན་དུ་བྲི། །ཞེས་སོ། །ཡང་འདོད་ཁམས་ཀྱི་
ལྷ་དགའ་ལྡན་དང་འཐབ་བྲལ་བ་དག་ལྟ་བ་དང་དགོད་པའི་སྟེང་དུ་ལག་བཅངས་དང་འཁྱུད་པ་ཙམ་གྱིས་ཆགས་པ་ཚིམ་པ་ཡོད་ལ་དེ་ཙམ་གྱི་བདེ་བ་གནང་བ་ནི་རྣལ་འབྱོར་གྱི་རྒྱུད་ཡིན་ཏེ། དཔལ་མཆོག་དང་པོ་ལས། དཀྱིལ་འཁོར་གྱི་ནི་ལྷ་རྣམས་
བ་ཀུན། །དཔུང་པ་ཡིད་ཙམ་བསྡམས་པར་གཞག །ཅེས་པ་དང་། ཡང་རྡོ་རྗེ་རྩེ་མོ་ལས། མངོན་འདོད་རིག་མ་སྡུག་གང་ཡིན། །དེ་ལ་རྣལ་འབྱོར་པས་མཆུ་སྦྱིན། །ལག་པ་ཕྱག་རྒྱ་ཆེར་གྱུར་ནས། །དཔུང་པ་དམ་དུ་བསྡམས་པར་བྱ། །ཞེས་
#གསུངས་པ་ལྟ་བུའོ། །ཡང་སུམ་ཅུ་རྩ་གསུམ་དང་རྒྱལ་ཆེན་རིགས་བཞི་དང་མི་ལ་སོགས་པ་རྣམས་སྔ་མའི་སྟེང་དུའང་དབང་པོ་གཉིས་སྦྱོར་གྱིས་ཆགས་པ་ཚིམ་པ་ཡིན་ལ་དེ་ཙམ་གྱི་བདེ་བར་གནང་བ་ནི་རྣལ་འབྱོར་བླ་ན་མེད་པའི་རྒྱུད་ཡིན་ཏེ། ཧེ་བཛྲ་
ལས༑ བོལླ་ཀཀྐོ་ལ་སྦྱོར་བས། །དེ་ཡི་བདེ་བ་ཤེས་པར་འགྱུར། །ཞེས་སོ། །དེ་ལ་འདོད་ཁམས་པའི་ཆགས་པ་དེ་དག་ཏུ་ངེས་པའང་མཛོད་ལས། གཉིས་གཉིས་འཁྱུད་དང་ལག་བཅངས་དང་། །དགོད་དང་བལྟས་པས་འཁྲིག་པ་ཡིན། །ཞེས་བྱ་བ་
དང་༑ དེ་རྗེས་སུ་འཛིན་པའི་རྒྱུད་ཀྱང་བཞི་ཁོ་ནར་ངེས་ཏེ། ཧེ་བཛྲ་ལས། དགོད་དང་ལྟ་བ་དག་གིས་དང་། འཁྱུད་དང་དེ་བཞིན་གཉིས་གཉིས་ཀྱིས། །རྒྱུད་ཀྱང་རྣམ་པ་བཞི་རྣམས་ཀྱིས། །ཞེས་གསུངས་པའི་རྗེས་སུ་འབྲངས་ནས་སློབ་དཔོན་བྷ་བ་
རྩི



༄༅། །ལ་སོགས་པའི་རྗེས་སུ་འབྲང་བ་དང་བཅས་པ་བཞེད་དོ་ཞེས་གསུང་སྟེ་ལུགས་འདི་རྒྱུད་སྡེ་ལྔར་མངོན་ཏེ་ལུགས་ལེགས་པ་ཡིན་ནོ། །སྤྱི་དོན་གཉིས་པ་གྲངས་དང་གོ་རིམ་ངེས་པ་ནི། རྡོ་རྗེ་གུར་ལས། དམན་པ་རྣམས་ལ་བྱ་
བའི་རྒྱུད། །བྱ་མིན་རྣལ་འབྱོར་དེ་ལྟག་ལ། །སེམས་ཅན་མཆོག་ལ་རྣལ་འབྱོར་མཆོག །རྣལ་འབྱོར་བླ་མེད་དེ་ལྟག་ལ། །ཞེས་གསུངས་པས་ན་གང་ཟག་སྦྱངས་པ་ཆེ་འབྲིང་བཞི་ལ་དགོངས་ནས་རྒྱུད་སྡེ་བཞིར་གཞག་སྟེ། དེ་ལ་གང་ཟག་དབང་པོ་ཐ་
མ་བློ་དམན་པ་རྣམས་ནི་ཕྱིའི་བྱ་བ་ཁྲུས་ལ་སོགས་པ་ལ་དགའ་བ་ཡིན་ལ། དེའི་དོན་དུ་ཕྱིའི་བྱ་བ་སྟོན་པ་བྱ་བའི་རྒྱུད་གསུངས་སོ། །གང་ཟག་དེ་བས་མཆོག་རྣམས་ཕྱི་ལུས་ངག་དང་ནང་ཏིང་ངེ་འཛིན་གཉིས་ཀ་ལ་སྤྱོད་པས་དེའི་དོན་དུ་སྤྱོད་པའི་རྒྱུད་
༧ གསུངས་སོ། །དེ་བས་ཀྱང་གང་ཟག་མཆོག་རྣམས་ཏིང་ངེ་འཛིན་ཁོ་ན་ལ་གཙོར་སྤྱོད་པས་དེའི་དོན་དུ་རྣལ་འབྱོར་གྱི་རྒྱུད་གསུངས་སོ། །དེ་བས་ཀྱང་གང་ཟག་མཆོག་ཏུ་གྱུར་པ་རྣམས་ཏིང་ངེ་འཛིན་གྱི་ཁྱད་པར་གོང་ན་མེད་པ་ལ་སྤྱོད་པས་དེའི་དོན་དུ་རྣལ་
ཚབ་ འབྱོར་བླ་ན་མེད་པའི་རྒྱུད་གསུངས་སོ། །དེ་ལྟར་གང་ཟག་བཞི་རྗེས་སུ་གཟུང་བའི་ཕྱིར་འཇུག་ཚུལ་མི་འདྲ་བ་བཞིར་ངེས་སོ། །ཞེས་བྱ་བ་འདི་ནི་རྒྱུད་རྡོ་རྗེ་གུར་གྱི་རྗེས་སུ་འབྲངས་ནས་དངོས་གྲུབ་བརྙེས་པའི་སློབ་དཔོན་བི་པ་དང་། ཌོམྦྷི་ཧེ་རུ་ཀ་ལ་
སོགས་པ་བཞེད་པ་ཡིན་ཏེ་ཚུལ་འདི་ནི་དེ་ཁོ་ན་ལྟར་རྒྱུད་ལ་བཞུགས་པས་ལུགས་ཤིན་ཏུ་ལེགས་པ་ཡིན་ནོ། །སྤྱི་དོན་གསུམ་པ་མིང་གི་དོན་ནི། ཅིའི་ཕྱིར་བྱ་བའི་རྒྱུད་ཅེས་བྱ་ཞེ་ན་ཕྱི་ལུས་ངག་གི་བྱ་བ་གཙོར་སྟོན་པའི་ཕྱིར་ཏེ་བསམ་གཏན་ཕྱི་མའི་འགྲེལ་པ་
fi



ལས༑ རྒྱུད་འདི་ནི་ཕྱི་ལུས་ངག་གི་བྱ་བ་གཙོར་སྟོན་པས་བྱ་བའི་རྒྱུད་ཅེས་གསུངས་པས་སོ། །ཅིའི་ཕྱིར་སྤྱོད་པའི་རྒྱུད་ཅེས་བྱ་ཞེ་ན་ལུས་ངག་གི་བྱ་བ་དང་ཏིང་ངེ་འཛིན་ཆ་མཉམ་པར་སྤྱོད་པ་སྟེ། རྣམ་སྣང་མངོན་བྱང་གི་དོན་བསྡུས་ལས་རྒྱུད་འདི་ནི་
གཙང་སྦྲ་ལ་སོགས་པ་ལ་སྨད་པ་འཇིག་རྟེན་དང་འགལ་བར་སྤྱོད་པ་གཉིས་ཀ་ལ་སྤྱོད་པས་སྤྱོད་པའི་རྒྱུད་དོ། །ཞེས་གསུངས་སོ། །ཅིའི་ཕྱིར་རྣལ་འབྱོར་གྱི་རྒྱུད་ཅེས་བྱ་ཞེ་ན། ཏིང་ངེ་འཛིན་གཙོར་སྟོན་པའི་ཕྱིར་ཏེ། དེ་ཁོ་ན་ཉིད་སྣང་བར་བྱེད་པའི་དོན་
བསྡུས་ལས། རྒྱུད་འདི་ནི་ཏིང་ངེ་འཛིན་གཙོར་སྟོན་པས་རྣལ་འབྱོར་གྱི་རྒྱུད་དོ་ཞེས་གསུངས་པས་སོ། །ཅིའི་ཕྱིར་རྣལ་འབྱོར་བླ་ན་མེད་པའི་རྒྱུད་ཅེས་བྱ་ཞེ་ན། ཏིང་ངེ་འཛིན་གྱི་ཁྱད་པར་གོང་ན་མེད་པ་སྟོན་པའི་ཕྱིར་ཏེ། སཾ་པུ་ཊར་ལས། གསང་བའི་
ཡེ་ཤེས་བླ་མེད་པ། །སྙིང་པོ་བཅོམ་ལྡན་བཤད་དུ་གསོལ། །ཞེས་པ་དང་། གསང་བ་འདུས་པ་ལས་ཀྱང་། སྐུ་དང་གསུང་དང་ཐུགས་ཀྱི་མཆོག །དེ་བཞིན་གཤེགས་པ་ཀུན་གྱི་གསུང་། །བྱང་ཆུབ་སེམས་ནི་བླ་ན་མེད། །སྙིང་པོ་བཅོམ་ལྡན་བཤད་
དུ་གསོལ། །ཞེས་གསུངས་པས་སོ། །སྤྱི་དོན་བཞི་པ་རྒྱུད་སྡེ་བཞིར་གྲངས་ངེས་པ་ལ་རྩོད་པ་སྤང་བ་ལ་གཉིས་ཏེ། གསུམ་དང་ལྔ་དང་དྲུག་ཏུ་འདོད་པ་མི་འགལ་བ་དང་
། བཞིར་གྲངས་ངེས་པའི་འཐད་པའོ། །དང་པོ་ནི་གལ་ཏེ་དེ་ལྟར་རྒྱུད་བཞི་ཁོ་ན་
ཡིན་ན། སློབ་དཔོན་ཁ་ཅིག་གསུམ་དུ་འདོད། ཁ་ཅིག་ལྔར་འདོད། ཁ་ཅིག་དྲུག་ཏུ་འདོད་པ་དེ་དག་དང་འགལ་བར་འགྱུར་བས་ན་རྒྱུད་སྡེ་བཞིར་གྲངས་ངེས་པ་ལ་གནོད་དེ། དེ་ལ་རྒྱུད་སྡེ་གསུམ་དུ་འདོད་པ་ནི། སངས་རྒྱས་གསང་བས། རྣལ་
02



།འབྱོར་སྤྱོད་དང་བྱ་དབྱེ་བས། །རྒྱུད་སྡེ་རྣམ་པ་གསུམ་དུ་འདོད། །ཅེས་གསུངས་སོ་ཞེ་ན། དེ་ནི་ཏིང་ངེ་འཛིན་གཙོ་བོར་གྱུར་པ་ཙམ་ལ་དགོངས་ནས་རྣལ་འབྱོར་བླ་ན་མེད་པའང་རྣལ་འབྱོར་གྱི་རྒྱུད་དུ་བསྡུས་པའོ། །ལུགས་
འདི་འདོད་པའི་སློབ་དཔོན་མང་ངོ་། །ཡང་རྒྱུད་སྡེ་ལྔར་འདོད་པའི་ལུགས་ནི་ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད་ལས། འདོད་ཆགས་ལས་བྱུང་བའི་བྱང་ཆུབ་ཀྱི་སེམས་སྟོན་པའི་ཕྱིར་བཙུན་མོའི་འཁོར་གྱི་དབུས་སུ་བྷ་ག་ལ་བཞུགས་ཏེ། འཇིག་རྟེན་
དང་འགལ་བའི་སྤྱོད་པ་དང་། མཐའ་དྲུག་གི་བཤད་པ་སྟོན་པ་ནི་རྣལ་འབྱོར་གྱི་རྒྱུད་ལ་བཞུགས་སོ། །རིག་པ་དང་ལྷ་མོའི་དཀྱིལ་འཁོར་ལ་བཀོད་དེ། དེ་ལས་ཕྲིན་ལས་བསྒྲུབ་པ་དེ་ཁོ་ན་ཉིད་བཅུ་སྟོན་པ་གཉིས་ཀའི་རྒྱུད་ལ་བཞུགས་སོ། །ལས་ཀྱི་བྱ་བ་
རྒྱ་ཆེན་པོ་སྟོན་པ་ཕྱག་རྒྱ་དམིགས་པའི་མཚན་ཉིད་སྟོན་པ་སྒྲུབ་པར་བྱེད་པ་སྤྱོད་པའི་རྒྱུད་ལ་བཞུགས་སོ། །འཇིག་རྟེན་པར་དམིགས་ཏེ་ཤིན་ཏུ་གཙང་སྦྲ་དང་། ཡེ་ཤེས་སེམས་དཔའི་བདེ་བ་མེད་པ་དང་། བདག་ཉིད་ལྷའི་སྙེམས་པ་མེད་པ་དང་། རྨད་
དུ་བྱུང་བའི་སྤྱོད་ཡུལ་སྐྱོན་གྱི་རྒྱུའི་རྟོག་པས་རབ་ཏུ་སྤྱོད་པ་བྱ་བའི་རྒྱུད་ལ་བཞུགས་སོ། །སྔགས་དང་སྦྱིན་སྲེག་དང་ཕྱེ་མ་དང་རྐང་མགྱོགས་ལ་སོགས་པའི་དངོས་གྲུབ་བརྒྱད་སྤྱད་པས་སྒྲུབ་པར་བྱེད་པ་རྟོག་པའི་རྒྱུད་ལ་བཞུགས་སོ། །ཞེས་གསུངས་
པའི་རྗེས་སུ་འབྲངས་ནས་སློབ་དཔོན་ཀླུ་སྒྲུབ་ལ་སོགས་པ་རྒྱུད་སྡེ་ལྔར་བཞེད་པ་དེའང་། རྟོག་པའི་རྒྱུད་ཀྱང་ཕྱིའི་བྱ་བ་གཙོར་སྟོན་པ་ཙམ་ལ་དགོངས་ནས་རྟོག་པའི་རྒྱུད་དུ་ཕྱེ་བ་སྟེ་ངོ་བོ་བྱ་བའི་རྒྱུད་དུ་འདུའོ། །གཞན་ནི་མིང་མི་མཐུན་པ་ཙམ་དུ་ཟད་
f03



དེ; ཡང་ལྔར་འདོད་པའི་ལུགས་གཞན་ནི་ཧེ་བཛྲ་ལས། དགོད་དང་ལྟ་བ་དག་གིས་དང་། །འཁྱུད་དང་དེ་བཞིན་གཉིས་གཉིས་ཀྱིས། །རྒྱུད་ཀྱང་རྣམ་པ་བཞི་རྣམས་ཀྱི། །དགོངས་པའི་སྐད་ནི་མ་བསྒྲགས་པ། །ཞེས་བཞིར་གསུངས་པའི་ཤུགས་ལ་
ལྔ་པ་ཞེས་སྟོན་པས་དེའི་རྗེས་སུ་འབྲངས་ནས་སློབ་དཔོན་བིརཱུ་པ་ལ་སོགས་པ་བྱ་བ་དང་སྤྱོད་པ་དང་རྣལ་འབྱོར་དང་བླ་མ་དང་རྣལ་འབྱོར་བླ་མེད་རྒྱུད་ཅེས་བྱ་བ་ལྔར་བཞེད་པ་དེའང་དགྱེས་པའི་རྡོ་རྗེ་ཆེ་བ་དབྱུང་བ་ཡིན་གྱི་རང་གི་ངོ་བོ་རྣལ་འབྱོར་བླ་མ་དང་
རྣལ་འབྱོར་བླ་ན་མེད་པ་གཉིས་ཀ་གསང་བའི་ཡེ་ཤེས་བླ་ན་མེད་པར་འདུ་བས་རྒྱུད་སྡེ་བཞིའོ། །རྒྱུད་སྡེ་དྲུག་ཏུ་འདོད་པའང་དཔལ་བདེ་མཆོག་རྩ་བའི་རྒྱུད་ལས། ཇི་སྲིད་མདོ་བྱ་སྤྱོད་པ་ནི། །རྣལ་འབྱོར་གསང་མཐའི་དབྱེ་བ་ལས། །སེམས་ཅན་མོས་
པ་སྣ་ཚོགས་པ། །དེ་དང་དེ་ལ་དགའ་བ་ཡིན། །ཞེས་གསུངས་པའི་རྗེས་སུ་འབྲངས་ནས་སློབ་དཔོན་ཀ་མ་ལ་ལ་སོགས་པ་རྒྱུད་སྡེ་དྲུག་ཏུ་བཞེད་དེ། མདོ་སྡེ་རྟོག་པའི་རྒྱུད་དང་། བྱ་བ་དང་། སྤྱོད་པ་དང་། རྣལ་འབྱོར་དང་། རྣལ་འབྱོར་གསང་བ་
སྟེ་གསང་བ་འདུས་པ་ལ་སོགས་པ་དང་། གསང་བའི་མཐའ་སྟེ་དྲུག་པ་དཔལ་བདེ་མཆོག་གི་རྒྱུད་དོ། །དེ་ལྟར་དྲུག་ཏུ་ཕྱེ་བ་དེའང་ཆོས་ཀྱི་རྣམ་གྲངས་སྟོན་པ་ཙམ་དུ་ཟད་ཀྱི་ངོ་བོ་སྔར་གྱི་བཞི་པོ་ཉིད་ལས་མ་འདས་ཏེ། རྟོག་པའི་རྒྱུད་ནི་དངོས་གྲུབ་ཕྲ་མོ་
སྟོན་པ་ཙམ་ལ་དགོངས་ནས་ལོགས་སུ་བྱས་ཀྱིས། ཕྱིའི་བྱ་བ་སྟོན་པ་དམན་པ་འཛིན་པས་བྱ་བའི་རྒྱུད་ཡིན་ནོ། །ཡང་གསང་བའི་མཐའ་ཞེས་བྱ་བ་རྣལ་འབྱོར་མའི་རྒྱུད་ལོགས་སུ་སྨོས་པ་དེའང་། གཞན་གྱི་ལུགས་ཀྱིས་སྤྲུལ་པའི་སྐུ་ད་ལྟ་མིའི་ཡུལ་ན་
f04



༄༅། །མི་བཞུགས་པར་འདོད་ལ་བདེ་མཆོག་གི་ལུགས་ཀྱི་ད་ལྟ་ཡུལ་ཉི་ཤུ་རྩ་བཞི་ན་བཞུགས་པར་འདོད་པས་གཞན་པས་དངོས་གྲུབ་ཉེ་བར་འདོད་པ་དང་། ཡང་རྒྱུད་ཀྱི་བརྗོད་བྱེད་ཀྱི་ཚིག་གཞན་ནི་ཕྱིས་སྤྲུལ་པའི་སྐུ་གཞན་དང་བྱང་
ཆུབ་སེམས་དཔའ་རྣམས་ཀྱིས་གསལ་བར་བྱས་པས་རྟོགས་པར་སླ་བ་ཡིན་ལ། བདེ་མཆོག་གི་རྒྱུད་ནི་ཐོག་མའི་སངས་རྒྱས་ཀྱིས་གསུངས་པ་ཁོ་ན་ལས་མ་བཅོས་པས་བརྡ་དང་སྒྲ་ཉམས་པ་ལ་སོགས་པ་དུ་མར་གནས་པས་བླ་མའི་མན་ངག་མ་གཏོགས་
པ་གཞན་གྱིས་བཤད་དུ་མི་བཏུབ་པས་སློབ་དཔོན་ཤཱནྟི་པ་ལྟ་བུ་ཐམས་ཅད་མཁྱེན་པ་གཉིས་པར་གྲགས་པས་ཀྱང་འགྲེལ་པ་བརྩམ་པར་མ་ནུས་སོ། །དེ་བས་ན་རྗོད་བྱེད་རྟོགས་དཀའ་བ་ཙམ་ལ་དགོངས་ནས་ལོགས་སུ་བྱས་ཀྱི། དོན་གསང་བའི་ཡེ་ཤེས་བླ་
ན་མེད་པ་ལས་ལོགས་སུ་གྱུར་པ་ཡོད་པ་མ་ཡིན་ནོ། །གཉིས་པ་བཞིར་ངེས་པའི་འཐད་པ་ལ་གསུམ། གང་ཟག་དང་། དབང་དང་། ལམ་མོ། །དང་པོ་ནི་བཅོམ་ལྡན་འདས་ཀྱིས་རྒྱུད་རྣམས་སེམས་ཅན་གྱི་དོན་དུ་གསུངས་ལ། སེམས་ཅན་ལ་ 8
རིགས་བཞིར་ངེས་པའི་ཕྱིར། རྒྱུད་སྡེ་བཞིར་ངེས་ཏེ། དཔེར་ན་གཟུང་བྱ་ཡུལ་དྲུག་ལ་འཛིན་བྱེད་ཀྱི་རྣམ་ཤེས་ཚོགས་དྲུག་འབྱུང་བ་བཞིན་ནོ། །གཉིས་པ་ཡང་སྦྱང་བྱ་དྲི་མ་བཞིར་ངེས་ལ། སྦྱོང་བྱེད་ཀྱང་དབང་བཞིར་ངེས་པས། དེ་སྟོན་པའི་རྒྱུད་
བཞིར་ངེས་ཏེ། དཔེར་ན་རིན་པོ་ཚེའི་ཤུན་ལྤགས་སེལ་བ་ལ་དེ་དང་རྗེས་སུ་མཐུན་པའི་རྫས་ངེས་པ་བཞིན་ནོ། །གསུམ་པ་ཡང་གང་ཟག་རིགས་བཞིས་སྨིན་བྱེད་ཚུལ་བཞི་ཐོབ་པས་ལམ་ཚུལ་བཞི་ཉམས་སུ་བླང་དགོས་པས་དེ་སྟོན་པའི་རྒྱུད་སྡེ་བཞིར་ངེས་



ཏེ་དཔེ་སྔ་མ་བཞིན་ནོ། །དེས་ན་གང་ཟག་དང་དབང་དང་ལམ་བཞིར་ངེས་པས་རྒྱུད་སྡེ་བཞིར་ངེས་ཏེ། འདི་ནི་རང་བཞིན་གྱི་གཏན་ཚིགས་ཡིན་ནོ། །གཉིས་པ་དེ་ལྟ་བུའི་རྣལ་འབྱོར་བླ་ན་མེད་པའི་རྒྱུད་ལ་གསུམ་དུ་དབྱེ་བ་ནི། རྣལ་འབྱོར་ཆེན་པོ་ཐབས་
ཀྱི་རྒྱུད་དང་། ཤེས་རབ་ཀྱི་རྒྱུད་དང་། ཐབས་ཤེས་རབ་གཉིས་སུ་མེད་པའི་རྒྱུད་དོ། །འདིའི་ཁྱད་པར་ལ་གསུམ་སྟེ། རྗོད་བྱེད་སྒྲའི་ཁྱད་པར་དང་། བརྗོད་བྱ་དོན་གྱི་ཁྱད་པར་དང་། ཞུ་བ་པོའམ་གདུལ་བྱའི་ཁྱད་པར་བསྟན་པའོ། །དེ་ལ་དང་པོ་ནི་
སློབ་དཔོན་ནག་པོ་སྤྱོད་པ་བས་གསང་བའི་དེ་ཁོ་ན་ཉིད་གསལ་བ་ལས། རྣལ་འབྱོར་རྒྱུད་དུ་དེ་བཞིན་གཤེགས། །འདི་སྐད་ལ་སོགས་གང་གསུངས་པ། །དེ་ཉིད་རྣལ་འབྱོར་མ་རྒྱུད་དུ། །གསང་བ་མཆོག་གི་དགྱེས་པ་ན། །ཐམས་ཅད་བདག་ཉིད་རྟག་
ཏུ་བཞུགས། །ཞེས་གསུངས་པའི་རྗེས་སུ་འབྲངས་ནས། གསང་བ་འདུས་པ་ལ་སོགས་པ་ནས་འདི་སྐད་ལ་སོགས་པ་ཡི་གེ་བཞི་བཅུས་ཐོག་དྲངས་པ་ནི་རྣལ་འབྱོར་གྱི་རྒྱུད་ཡིན་ལ། བདེ་མཆོག་ལ་སོགས་པ་གསང་བ་མཆོག་གི་དགེས་པ་ལ་སོགས་
བ པས་ཐོག་དྲངས་པ་ནི་རྣལ་འབྱོར་མའི་རྒྱུད་ཡིན་ལ། ཧེ་བཛྲའི་རྒྱུད་ནི་རྩ་རྒྱུད་དུ་འདི་སྐད་ལ་སོགས་པས་ཐོག་དྲངས་ལ། རྡོ་རྗེ་གུར་དུ། གསང་བ་མཆོག་གི་དགྱེས་པ་ན། །ཞེས་བྱ་བ་ལ་སོགས་པས་ཐོག་དྲངས་ལ། སཾ་པུ་ཊ་ལས་གཉིས་ཀ་འབྱུང་བས་
ཐབས་ཤེས་རབ་གཉིས་སུ་མེད་པའི་རྒྱུད་དོ། །གཉིས་པ་བརྗོད་བྱ་དོན་གྱི་ཁྱད་པར་ལ་གསུམ་སྟེ། བསྐྱེད་པའི་རིམ་པའི་ཁྱད་པར། རྫོགས་པའི་རིམ་པའི་ཁྱད་པར། རྗེས་སྤྱོད་ཀྱི་རྣམ་དག་གི་ཁྱད་པར་རོ། །དང་པོ་ནི་རྡོ་རྗེ་གུར་ལས། དེ་འདི་སངས་
605



༄༅། །རྒྱས་ཐམས་ཅད་ཀྱི། །མཁའ་འགྲོ་མ་ནི་དམ་པའི་ཚོགས། །མཁའ་འགྲོ་ལྔ་ནི་རབ་གྲུབ་ཕྱིར། །མཁའ་འགྲོ་མ་ཡི་རྒྱུད་ཅེས་བཤད། །ཅེས་གསུངས་པའི་རྗེས་སུ་འབྲངས་ནས། ལྷ་ཡབ་ཀྱིས་གཙོ་བྱས་ཤིང་གཙོ་ཆེ་བ་
ཐབས་ཀྱི་རྒྱུད་དང་། ཡུམ་གྱིས་གཙོ་བྱས་ཤིང་གཙོ་ཆེ་བ་ཤེས་རབ་ཀྱི་རྒྱུད་དོ། །ཞེས་གསུངས་ཏེ། སངས་རྒྱས་ཀྱི་མཁའ་འགྲོ་མ་ཞེས་བྱ་བའི་ཚིག་འདིས་དེ་བཞིན་གཤེགས་པ་མཁའ་འགྲོ་མའི་སྐུར་སྟོན་པ་མཁའ་འགྲོ་མའི་རྒྱུད་ཡིན་ལ། སངས་རྒྱས་
ལྷའི་སྐུར་སྟོན་པ་འདུས་པ་ལ་སོགས་པ་ཐབས་ཀྱི་རྒྱུད་ཡིན་ལ། ཧེ་བཛྲ་ལྟ་བུ་ཡབ་ཀྱི་གཙོ་བྱས་པའང་ཡིན་ལ་མཁའ་འགྲོ་མའང་ཡིན་པ་གཉིས་སུ་མེད་པའི་རྒྱུད་དོ། །རྫོགས་པའི་རིམ་པའི་ཁྱད་པར་ནི། རྡོ་རྗེ་གུར་ལས། ཤེས་རབ་ཕ་རོལ་ཕྱིན་པའི་
# ཐབས༑ །རྣལ་འབྱོར་མ་ཞེས་མངོན་པར་བརྗོད། །གང་ཕྱིར་དེ་ཉིད་སྟོན་པ་ནི། །རྣལ་འབྱོར་གྱི་ནི་རྒྱུད་ཅེས་བཤད། །ཅེས་པའི་རྗེས་སུ་འབྲངས་ནས། ཤེས་རབ་ཀྱི་ཐབས་དཀྱིལ་འཁོར་འཁོར་ལོའི་རྫོགས་རིམ་སྟོན་པ་ནི་ཤེས་རབ་ཀྱི་རྒྱུད་ཡིན་ལ། ཕྲ་
ཐིག་ལ་སོགས་པའི་རིམ་པ་སྟོན་པ་ནི་ཐབས་ཀྱི་རྒྱུད་ཡིན་ཞིང་གཉིས་ཀ་སྟོན་པ་གཉིས་སུ་མེད་པའི་རྒྱུད་དོ། །གསུམ་པ་རྣམ་དག་གི་ཁྱད་པར་ནི། རགས་པ་ཕུང་པོ་ཁམས་དང་སྐྱེ་མཆེད་ཀྱི་རྣམ་དག་སྟོན་པ་རྣལ་འབྱོར་གྱི་རྒྱུད་དེ། གསང་བ་འདུས་པ་
ལས༑ མདོར་ན་ཕུང་པོ་ལྔ་རྒྱལ་བ། །དེ་བཞིན་གཤེགས་པ་ཐམས་ཅད་ཡིན། །ཞེས་བྱ་བ་ལ་སོགས་པ་གསུངས་ལ། བདེ་མཆོག་ལས། འདི་དག་གནས་སུ་མཁའ་འགྲོ་མ། །རྩ་གཟུགས་མཛེས་པས་ཡང་དག་གནས། །ཞེས་གསུངས་ལ། ཧེ་
[09



བཛྲ་ལས་གཉིས་ཀ་གསུངས་ཏེ། གཟུགས་ཕུང་རྡོ་རྗེ་མ་ཡིན་ཏེ། །ཞེས་བྱ་བ་ལ་སོགས་པ་དང་། རྩ་ནི་གཉིས་གཉིས་རྣལ་འབྱོར་མ། །རེ་རེ་རྣམ་པ་རྣམས་སུ་བརྗོད། །ཅེས་བྱ་བ་ལ་སོགས་པ་གསུངས་སོ། །གསུམ་པ་ཞུ་བ་པོའམ་གདུལ་བྱའི་ཁྱད་
པར་ནི། རྡོ་རྗེ་གུར་ལས། སྐྱེས་བུ་རྣམས་ནི་གདུལ་བའི་ཕྱིར། །རྣལ་འབྱོར་གྱི་ནི་རྒྱུད་བཤད་དོ། །བཙུན་མོ་རྣམས་ནི་བསྡུ་བའི་ཕྱིར། །རྣལ་འབྱོར་མ་ཡི་རྒྱུད་བཤད་དོ། །ཞེས་གསུངས་པས་རྗེས་སུ་འབྲངས་ཏེ། གསང་བ་འདུས་པ་ལ་སོགས་པར་
དེ་ནས་བྱམས་པ་ལ་སོགས་པའི་བྱང་ཆུབ་སེམས་དཔའ་རྣམས་ཀྱིས་གསོལ་པ་ཞེས་བྱ་བ་ལ་སོགས་པ་གསུངས་པས་ཐབས་རྒྱུད། རྡོ་རྗེ་མཁའ་འགྲོ་ལ་སོགས་པ་ལས། དེ་ནས་བཅོམ་ལྡན་འདས་ལ་ལྷ་མོས། །མཆོད་ནས་ཕྱག་འཚལ་འདི་སྐད་
ཟླགསོལ༑ །ཞེས་བྱ་བ་ལ་སོགས་པ་གསུངས་པས་མ་རྒྱུད་ཡིན་ལ། ཧེ་བཛྲནི་ཐབས་ཤེས་རབ་གཉིས་སུ་མེད་པ་སྟེ། ཀྱེ་ཡི་རྡོ་རྗེ་རྣལ་འབྱོར་རྒྱུད། །དང་པོ་རྒྱལ་བ་རྣམས་ཀྱིས་བཤད། །ཕྱི་ནས་རྣལ་འབྱོར་མ་རྒྱུད་ནི། །དེ་ཉིད་བུད་མེད་གཟུང་ཕྱིར་
རོ༑ །ཞེས་གསུངས་སོ། །གལ་ཏེ་ཀྱེའི་རྡོ་རྗེ་རྣལ་འབྱོར་མ་རྒྱུད་ཡིན་ཏེ། རྣལ་འབྱོར་མ་རྒྱུད་ཀྱེའི་རྡོ་རྗེ། །ཞེས་གསུངས་པ་དང་། གུར་ལས་ཀྱང་མའི་རྒྱུད་བཅུ་བཞིར་བཤད་པའི་ནང་ནའང་ཀྱེའི་རྡོ་རྗེ་ཞེས་བྱ་བ་ཡོད་དེ། ཡང་གུར་ལས། མཁའ་
| འགྲོ་མའི་རྒྱུད་ཅེས་བཤད་ཅེས་གསུངས་སོ་ཞེ་ན། བདེན་ཏེ་མཁའ་འགྲོ་མའི་རྒྱུད་ཅེས་བྱ་བའང་ཡིན་མོད། དེ་ལ་ཐབས་ཤེས་རབ་གཉིས་སུ་མེད་པའི་རྒྱུད་ལ་འགལ་བ་མེད་དེ། གཉིས་སུ་མེད་པའི་རྒྱུད་ལ་ཤེས་རབ་ཀྱི་རྒྱུད་དགོས་པའི་ཕྱིར་
f8



།དང་། ཡང་། ཐབས་དང་ཤེས་རབ་བདག་ཉིད་རྒྱུད། །དེ་ནི་ང་ཡིས་བཤད་ཀྱིས་ཉོན། །ཞེས་པ་དང་
། ཀྱེ་ཡི་རྡོ་རྗེ་རྣལ་འབྱོར་རྒྱུད། །ཅེས་བྱ་བ་ལ་སོགས་པ་གོང་དུ་བཤད་པའི་ལུང་གིས་ཀྱང་ཤེས་པར་ནུས་སོ། །
གསུམ་པ་ཐབས་ཤེས་རབ་གཉིས་སུ་མེད་པའི་རྒྱུད་གཏན་ལ་དབབ་པ་ལ་གཉིས་ཏེ། རྒྱུད་སྤྱིའི་ངེས་ཚུལ་དང་། བྱེ་བྲག་ཏུ་ཀྱེའི་རྡོ་རྗེའི་རྒྱུད་གཏན་ལ་དབབ་པའོ། །དང་པོ་ལ་བཞི་སྟེ། རྩ་བ་དང་བཤད་རྒྱུད་ཀྱི་ཁྱད་པར་དང་། བཞུགས་ཚུལ་
ལྟ དང་༑ མདོ་རྒྱས་དང༌། གཞུང་གི་ཚད་བརྩི་བའོ། །དང་པོ་ལ་གཉིས། མཚན་ཉིད་དང་། དབྱེ་བའོ། །དང་པོ་ནི་གང་ཞིག་ཐོག་མར་བྱུང་ཞིང་བཤད་གཞིར་འདུག་པ་རྩ་རྒྱུད་རྗེས་ལ་བྱུང་ཞིང་འཆད་བྱེད་དུ་འདུག་པ་བཤད་རྒྱུད་དོ། །གཉིས་པ་དབྱེ་ན་
ཙ# གཉིས་ཏེ། རྩ་བའི་རྒྱུད་ལས་རྒྱས་བསྡུས་གཉིས། བཤད་པའི་རྒྱུད་ལ་ཡང་ཐུན་མོང་དང་ཐུན་མོང་མ་ཡིན་པ་གཉིས་སོ། །དེ་ལ་རྩ་རྒྱུད་རྒྱས་པ་ཕལ་ཆེར་ནི་ཆོས་ཀྱི་འཁོར་ལོ་བསྐོར་བའི་གནས་སྐབས་དེ་ཉིད་ཀྱི་གདུལ་བྱའི་དོན་དུ་གསུངས་པ་གཙོ་
ཆེའོ། །བསྡུས་པ་ནི་མ་འོངས་པའི་གདུལ་བྱ་ཚེ་ཐུང་ཞིང་བློ་དམན་པ་རྣམས་ཀྱིས་རྒྱུད་རྒྱས་པ་རྣམས་བཟུང་བར་མི་ནུས་པས་དེའི་དོན་དུ་གསུངས་པ་གཙོ་ཆེའོ། །བཤད་པའི་རྒྱུད་ལ་གཉིས། ཐུན་མོང་དང་། ཐུན་མོང་མ་ཡིན་པའོ། །དེའང་རྒྱུད་སྡེ་དུ་
མ་གསལ་བར་བྱེད་པ་ཐུན་མོང་བ་ཡིན་ལ། བྱེ་བྲག་ཏུ་རང་རང་གི་རྒྱུད་སྡེ་གསལ་བར་བྱེད་པ་ཐུན་མོང་མ་ཡིན་པའོ། །དེ་ལ་སྤྱིར་བཤད་པའི་རྒྱུད་དུ་འགྲོ་བའི་ཚུལ་དྲུག་སྟེ། མི་གསལ་བ་གསལ་བར་བྱེད་པ། མ་ཚང་བ་ཁ་སྐོང་བ། ཚུལ་མི་འདྲ་
f07



བ། དོན་བསྡུས་པ། ཆམཐུན་པ་ངེས་པ་སྐྱེད་པ། ཚིག་དང་དོན་རྣམ་པར་ཕྱེ་བས་བཤད་པའི་རྒྱུད་དོ། །དེ་ལ་དང་པོ་མི་གསལ་བ་གསལ་བར་བྱེད་པས་བཤད་པའི་རྒྱུད་ཇི་ལྟ་བུ་ཞེ་ན། ཧེ་བཛྲ་ལས། གང་ཞིག་དབང་ནི་རབ་ཕྱེ་བ། །རང་གི་དཀྱིལ་
འཁོར་ཆོ་གས་སྦྱིན། །ཞེས་གསུངས་པའི་དབང་གི་དོན་མི་གསལ་བ་དེ་རྡོ་རྗེ་གུར་ལས་གསལ་བར་བཤད་པ་ལྟ་བུ་དང་། ཞེ་སྡང་རྡོ་རྗེའི་བྱིན་རླབས་འདི། །རིགས་ནི་ལྔ་དང་དྲུག་ཏུ་འགྱུར། །ཞེས་བྱ་བ་ལ་སོགས་པ་ཙམ་ལས་མེད་པ་ལ་གུར་ལས་
རིགས་སོ་སོ་བ་དང་། བསྡུས་པའི་ཚུལ་གསལ་བར་བཤད་པ་ལྟ་བུའོ། །མ་ཚང་བ་ཁ་སྐོང་བའང་བརྟག་པ་གཉིས་པར་མ་ཚང་བ་གུར་ལས་རྡོ་རྗེའི་མིང་གསུང་བ་ལྟ་བུའོ། །ཆ་མཐུན་པའང་བརྟག་གཉིས་དང་གུར་གཉིས་ཀར་བདག་མེད་མ་ལྷ་མོ་བཅོ་ལྔ་
མཚུངས་པར་བཤད་པ་ལྟ་བུའོ། །ཚུལ་མི་འདྲ་བའང་གོ་རི་ལ་སོགས་པའི་ཕྱག་མཚན་དང་། སྔགས་ལྟ་བུ་ཅུང་ཟད་ཚུལ་མི་འདྲ་བར་སྟོན་པ་ལྟ་བུའོ། །དོན་བསྡུས་ཏེ་སྟོན་པ་བཤད་པའི་རྒྱུད་ཀྱང་བརྟག་གཉིས་ལས་སྤྱོད་པ་རྒྱས་པར་གསུངས་པ་དེ་གུར་
ལས་བསྡུས་ཏེ་གསུངས་པ་ལྟ་བུ་དེའང་རྡོ་རྗེ་སྙིང་པོ་མངོན་བྱང་ཆུབ་ཅེས་བྱ་བ་ལ་སོགས་པ་རྒྱུད་རྒྱས་པའི་ཚིག་དང་དོན་མདོར་བསྡུས་པ་ལྟ་བུའོ། །ཚིག་དོན་རྣམ་པར་ཕྱེ་བའང་། བརྟག་གཉིས་སུ་ཉེ་རྒྱུ་ལེའུ་བརྒྱད་པ་ལ་སོགས་པར་ཅུང་ཟད་གསུངས་
པ་ གུར་ལེའུ་བཅོ་ལྔ་པར་དུས་ལ་སོགས་པ་གསལ་བར་གསུངས་པ་ལྟ་བུ་དང་། རྩ་རྒྱུད་དུ་མི་ཕྱེད་མ་ལ་སོགས་པ་རྩའི་མིང་ཙམ་དང་། གནས་དང་ཉེ་བའི་གནས་དང་ནི། །ཞེས་པ་ལ་སོགས་པའི་མིང་ཙམ་ལས་མ་གསུངས་པ་ལ། སཾ་པུ་ཊ་
ཚi0



རྡ ༄༅ ། །ལས། མི་ཕྱེད་མ་ནི་སྤྱི་བོར་གནས། །ཞེས་པ་ལ་སོགས་པ་གནས་གང་དུ་གནས་པ་དང་། གནས་ནི་རབ་ཏུ་དགའ་བའི་ས། །ཞེས་པ་ལ་སོགས་པ་གསལ་བར་གསུངས་པ་ལྟ་བུ་སྟེ། ཚུལ་འདི་དག་དང་གང་ལྡན་པ་དེ་ལ་
བཤད་པའི་རྒྱུད་ཅེས་བྱའོ། །འོ་ན་མི་གསལ་བ་གསལ་བར་བྱེད་པ་དང་། ཚིག་དང་དོན་རྣམ་པར་ཕྱེ་སྟེ་བཤད་པ་ནི་བཤད་པའི་རྒྱུད་དུ་རིགས་ན། ཆ་མཐུན་པ་དང་ཚུལ་མི་འདྲ་བ་དང་། དོན་བསྡུས་ཏེ་སྟོན་པ་དང་། མ་ཚང་བ་ཁ་སྐོང་བ་རྣམས་ཇི་ལྟར་
བཤད་པའི་རྒྱུད་ཡིན། དེ་ལྟར་རྒྱུད་ཕན་ཚུན་ཐམས་ཅད་མཐུན་པ་དང་། གཅིག་ན་ཡོད་པ་གཅིག་ན་མེད་པ་ཤ་སྟག་ཡིན་པས་ཐམས་ཅད་ཕན་ཚུན་བཤད་པའི་རྒྱུད་དུ་འགྱུར་རོ་སྙམ་ན། དེ་ནི་མ་ཡིན་ཏེ་ཆ་མཐུན་པ་དེས་རྒྱུད་ཀྱི་དོན་ལ་ངེས་ཤེས་ཁྱད་པར་
འི ཅན་སྐྱེད་པས་བཤད་རྒྱུད་དུ་འགྱུར་རོ། །ཡང་ཚུལ་མི་འདྲ་བ་ཞེས་བྱ་བ་ནི་ལྷ་དེ་ཉིད་ཆོ་ག་དེ་ཉིད་ཡིན་ཏེ་སྐུ་མདོག་དང་ཕྱག་མཚན་མདོར་བསྟན་རྒྱས་བཤད་མི་འདྲ་བ་ཚུལ་མི་འདྲ་བས་བཤད་པའི་རྒྱུད་དོ། །ཡང་ཆོ་གའི་ཡན་ལག་དེ་ཉིད་ཡིན་པའི་མ་ཚང་
ཨ་ བ་ཁ་སྐོང་དགོས་པ་རྣམས་ལ་མ་ཚང་བ་ཁ་སྐོང་བས་བཤད་པའི་རྒྱུད་ཅེས་བྱའོ། །ཡང་དོན་བསྡུས་པ་ཡང་རྩ་རྒྱུད་དུ་རྒྱས་པར་གསུངས་པ་དེ་བདེ་བླག་ཏུ་རྟོགས་པར་འགྱུར་བས་བཤད་རྒྱུད་དུ་འགྱུར་རོ། །སྤྱི་དོན་གཉིས་པ་བཞུགས་ཚུལ་ལ་
གསུམ༑ གང་ཟག་གི་རྒྱུད་ལ་སྐྱེ་བའི་རིམ་པ་ལྟར་གནས་པ་དང་། གཞུག་པའི་གོ་རིམ་ལྟར་གནས་པ་དང་། རང་དགར་འཇུག་པ་དགག་པའི་གོ་རིམ་དུ་གནས་པའོ། །གསུམ་པ་མདོ་རྒྱས་ནི་ཚིག་གི་མདོ་རྒྱུས་དང་། དོན་གྱི་མདོ་རྒྱས་གཉིས་སུ་
119



འདུའོ། །བཞི་པ་གཞུང་ཚད་བརྩི་བ་ནི་ཚིགས་བཅད་རྣམས་ལ། རྩ་བ་གཉིས་པ་དང་། གསུམ་པ་དང་། བཞི་པ་དང་། ལྔ་པ་དང་། དྲུག་པ་རྣམས་ཀྱི་དེ་ཉིད་གློ་ཀ་གཅིག་སྟེ་དེས་བསྔོའོ། །ཚིག་ལྷུག་པ་རྣམས་ཚེག་བར་དགུ་དགུ་ལ་དབང་པོ་རྡོ་རྗེ་
ཞེས་བྱ་ལ། དེ་བཞི་ལ་བློ་ཀ་གཅིག་སྟེ་དེའི་རིགས་པས་བགྲང་ངོ་། །སྤྱི་དོན་གཉིས་པ་བྱེ་བྲག་ཏུ་ཀྱེའི་རྡོ་རྗེའི་རྒྱུད་གཏན་ལ་དབབ་པ་ལ་དོན་བཞི་སྟེ། རྩ་བ་དང་བཤད་རྒྱུད་དང་། བཞུགས་ཚུལ་དང་། མདོ་རྒྱས་དང་། གཞུང་ཚད་དོ། །དང་པོ་ལ་
གཉིས༑ རྩ་བའི་རྒྱུད་རྒྱས་པ་དང་བསྡུས་པ་དང་། བཤད་རྒྱུད་ཐུན་མོང་དང་ཐུན་མོང་མ་ཡིན་པའོ། །དེ་ལ་དང་པོ་རྩ་བའི་རྒྱུད་རྒྱས་པ་ནི་བརྟག་པ་ན་སུམ་ཅུ་རྩ་གཉིས། ལེའུ་ན་སྟོང་ཕྲག་སུམ་ཅུ། ཚིགས་སུ་བཅད་པ་འབུམ་ཕྲག་ལྔ་བཞུགས་ཏེ། དེ་
སྒོལྟར་ཡང་རྡོ་རྗེ་གུར་ལས། འབུམ་ཕྲག་ལྔ་ཡི་རྒྱ་མཚོ་ཆེ། །ཨེ་མ་རྒྱུད་ནི་རྒྱས་བསྟན་པ། །ཞེས་པ་དང་། སྟོང་ཕྲག་སུམ་ཅུའི་གྲངས་ཀྱིས་ནི། །འབུམ་ཕྲག་ལྔ་ཡི་རྒྱ་མཚོ་ཆེ། །ཞེས་བྱ་བ་དང་། རྡོ་རྗེ་སྙིང་པོ་མངོན་བྱང་ཆུབ། །བརྟག་པའི་རྒྱལ་པོ་
དང་པོ་ཉིད། །ཅེས་བྱ་བ་ནས། བརྟག་པ་སུམ་ཅུ་པར་ཡང་བཤད། །ཅེས་བྱ་བའི་བར་རྡོ་རྗེ་གུར་ལས་གསུངས་ལ། བརྟག་པ་གཉིས་པ་ལས་ཀྱང་། བརྟག་པ་སུམ་ཅུ་རྩ་གཉིས་པ་ལས་ཕྱུང་བ་ཞེས་གསུངས་སོ། །ཡང་རྩ་བའི་རྒྱུད་བསྡུས་པ་ནི་བརྟག་
པ་གཉིས་ཀྱི་བདག་ཉིད་ལེའུ་ཉི་ཤུ་རྩ་གསུམ། ཚིགས་སུ་བཅད་པ་བདུན་བརྒྱ་ལྔ་བཅུ་པ་འདིའོ། །དེ་ལ་རྩ་བའི་རྒྱུད་བསྡུས་པ་འདི་རྒྱུད་རྒྱས་པ་ལས་ཕྱུར་བ་ཡིན་ནམ། རྒྱུད་ལོགས་པ་ཡིན་ཞེ་ན། དཔལ་ཕམ་ཐིང་པ་ལ་སོགས་པ་ཁ་ཅིག་རྒྱུད་ལོགས་པ་
62



རྡ ༄༅། །ཡིན་ཏེ། རྒྱུད་རྒྱས་པ་བརྟག་པ་སུམ་ཅུ་རྩ་གཉིས་པ། དེའི་འོག་མ་བརྟག་པ་བཅུ་གཉིས་པ། དེའི་འོག་མ་བརྟག་པ་དགུ་པ། ཆུང་བ་བརྟག་པ་གཉིས་པ་འདིའོ། །ཞེས་བཞེད་དོ། །དེ་ནི་ཡང་དག་པ་མ་ཡིན་ཏེ། འདི་ཉིད་
ལས༑ རྒྱུད་ཀྱི་རྒྱལ་པོ་ཆེན་པོ་སྒྱུ་མའི་བརྟག་པ་བརྟག་པ་སུམ་ཅུ་རྩ་གཉིས་པ་ལས་ཕྱུང་བ་ཞེས་གསུངས་པ་དང་འགལ་ལོ། །ཡང་ནཱ་རོ་ཏ་པ་ལ་སོགས་པ་ཁ་ཅིག་རྒྱུད་འདི་རྒྱུད་རྒྱས་པའི་བརྟག་པ་དང་པོ་གཉིས་ཕྱུང་བ་ཡིན་ཏེ། རྡོ་རྗེ་གུར་ལས། རྡོ་རྗེ་
༄༅། སྙིང་པོ་མངོན་བྱང་ཆུབ། །བརྟགོ་པའི་རྒྱལ་པོ་དང་པོ་ཉིད། །སྒྱུ་མའི་བརྟག་པ་གཉིས་པ་སྟེ། །ཞེས་གསུངས་ལ། འདི་ཉིད་ལས་ཀྱང་རྡོ་རྗེ་སྙིང་པོ་མངོན་པར་བྱང་ཆུབ་པའི་བརྟག་པའི་རྒྱལ་པོ་ཞེས་བྱ་བ་དང་། སྒྱུ་མའི་བརྟག་པ་ཞེས་བྱ་བ་མི་མཐུན་
ཙྪཱ པའི་ཕྱིར་དང་། རྒྱུད་ཀྱི་ཐོག་མར་འབྱུང་བའི་གླེང་གཞི་ཡོད་པའི་ཕྱིར་རོ། །ཞེས་བཞེད་དོ། །འདིའང་ཡང་དག་པ་མ་ཡིན་ཏེ། ལེའུ་བཅུ་གཅིག་པ་ལས། གོང་དུ་བརྟག་པ་བཅུ་གཉིས་པར། །རྒྱས་པར་གསུངས་པ་མདོ་རུ་བསྡུ། །ཞེས་པ་ཅི
ཚ་ དང་༑ གོང་མའི་རྒྱུད་ཀྱི་ཆོག་རིམ་པས། །མཆོད་ཡོན་ཞབས་བསིལ་གོང་མ་བཞིན། །ཞེས་གསུངས་པའི་ཚིག་བཤད་དུ་མི་རུང་ངོ་། །མི་མཐུན་པས་ཀྱང་རྒྱུ་མཚན་དུ་མི་རུང་སྟེ། འདི་ཉིད་ཀྱི་བརྟག་པ་དང་པོ་ལས་ལེའུ་བཞི་པ་དང་བཅུ་པ་གཉིས་ཀ་ལ་
དབང་གི་ལེའུ་ཞེས་བརྟགས་ཀྱང་དེ་གཉིས་གཅིག་མ་ཡིན་པ་དང་འདྲའོ། །དེ་བས་ན་འདི་དང་པོ་གཉིས་མ་ཡིན་ཏེ་ཐ་མ་གཉིས་ཡིན་ལ། དེའང་གོང་མ་རྣམས་ཀྱི་དོན་བསྡུས་པས་བསྡུས་པའི་རྒྱུད་ཀྱང་ཡིན་ལ། ཕྱུང་བའི་རྒྱུད་ཀྱང་ཡིན་ནོ། །དེ་ལྟར་ཡིན་



རྒྱུད་སྡེ་ཀུན་བཏུས་
པར་ཅིས་ཤེས་ན་འདི་ཉིད་ལས་བརྟག་པ་སུམ་ཅུ་རྩ་གཉིས་པ་ལས་ཕྱུར་བ་ཞེས་གསུངས་ལ། བཤད་པའི་རྒྱུད་རྡོ་རྗེ་གུར་ལས། བརྟག་པ་སུམ་ཅུ་པར་ཡང་བཤད། །ཅེས་སུམ་ཅུའི་མིང་གསུངས་ནས་དེའི་རྗེས་ལ། མཁའ་འགྲོ་མཁའ་འགྲོ་མ་རྣམས་
ཀྱི་ །དག་པའི་སྙིང་པོ་ཡོངས་བསྡུས་པ། །རྡོ་རྗེ་མཁའ་འགྲོས་གསུངས་པ་སྟེ། །འདི་ནི་རྒྱུད་ཀྱི་ངེས་པའོ། །ཞེས་གསུངས་པས་སོ་གཅིག་པ་དང་སོ་གཉིས་པ་དེ་འདི་ཉིད་ཡིན་ནོ། །རྡོ་རྗེ་གུར་འདིས་བརྟག་པ་གཉིས་པ་འདི་རྒྱུད་རྒྱས་པའི་བརྟག་པ་དང་
པོ་ཡིན་པ་ལ་སྐྱོན་དང་། ཕྱི་མ་ཡིན་པའི་ཤེས་བྱེད་གཉིས་ཀ་བསྟན་ཏེ། དེའང་གུར་ཡི་ཐོག་མ་ནས། ནམ་མཁའ་བེམ་བཅས་དྭངས་པ་དང་། །ཞེས་བྱ་བ་ལ་སོགས་པ་ནས་བརྩམས་ཏེ་རྒྱུད་རྒྱས་པའི་དོན་མ་ལུས་པ་བསྡུས་ནས། མཇུག་ལེའུ་བཅོ་ལྔ་པ་
# ལས༑ འདི་སྐད་བདག་གིས་ཐོས་པ་སྟེ། །དུས་གཅིག་པ་ཡི་དུས་སུ་ནི། །བདག་གིས་བཅོམ་ལྡན་འདས་སྤྱན་སྔར། །བཙུན་མོའི་ཆོས་ལ་རྣམ་གནས་ནས། །ལྟ་སྟངས་དགུག་དང་བརྡ་ཆེན་དང་། །དོན་བྱེད་ནུས་དང་ཆར་སོགས་སོ། །ཞེས་བྱ་བས་
བརྟག་པ་གཉིས་པ་བསྡུས་པའོ། །ཡང་རྡོ་རྗེ་གུར་ལས་རྒྱུད་རྒྱས་པ་ལས་བསྡུས་པའི་དགོས་པ་གསུངས་པས་ཀྱང་བརྟག་པ་གཉིས་པ་ཕྱི་མ་ཡིན་པར་ཤེས་སོ། །འདི་ལ་ཁ་ཅིག་རྒྱུད་བསྡུས་པ་རྡོ་རྗེ་གུར་ཉིད་ཡིན་ནོ་ཟེར་ན་མ་ཡིན་ཏེ་རྡོ་རྗེ་གུར་ཉིད་
ལས༑ ཀྱེ་ཡི་རྡོ་རྗེ་རྣལ་འབྱོར་རྒྱུད། །དང་པོ་རྒྱལ་བ་རྣམས་ཀྱིས་བཤད། །ཕྱི་མ་རྣལ་འབྱོར་མ་རྒྱུད་ནི། །དེ་ཉིད་བུད་མེད་གཟུང་ཕྱིར་རོ། །ཞེས་གསུངས་པས་རྒྱུད་བསྡུས་པ་ལ་བརྟག་པ་གཉིས་ཡོད་པར་གསུངས་ལ། དེའི་དང་པོ་སྐྱེས་པ་གདུལ་
614



རྦ
༄༅ ། །བའི་དོན་དུ་གསུངས། ཕྱི་མ་བུད་མེད་གདུལ་བའི་དོན་དུ་གསུངས་པར་བཤད་པས་མཚན་ཉིད་འདི་རྡོ་རྗེ་གུར་ལ་མི་སྣང་ལ། བརྟག་པ་གཉིས་པ་ལ་སྣང་བའི་ཕྱིར། བརྟག་པ་གཉིས་པ་འདི་རྒྱུད་རྒྱས་པའི་རྗེས་ལས་བྱུང་བ་
དེའི་དོན་བསྡུས་པའི་རྒྱུད་ཡིན་ནོ། །ཡང་ཁ་ཅིག་རྡོ་རྗེ་གུར་དང་བརྟག་པ་གཉིས་པ་གཉིས་ཀ་མ་ཡིན་པའི་རྒྱུད་བསྡུས་པ་གཞན་ཡོད་ཅེས་ཟེར་ན་གཏན་ཚིགས་མེད་པའི་ཕྱིར་བསྙོན་ཚིག་དང་འདྲའོ། །དེས་ན་འདི་ཉིད་བསྡུས་པའི་རྒྱུད་ཡིན་ནོ། །མིང་མཐུན་
པའི་སྐྱོན་སྤོང་དང་། གླེང་གཞི་ཡོད་པའི་རྒྱུ་མཚན་མ་ངེས་པའང་གོང་དུ་བཤད་ཟིན་ཏོ། །གཉིས་པ་ནི་ཀྱེའི་རྡོ་རྗེའི་བཤད་རྒྱུད་ཐུན་མོང་མ་ཡིན་པ་ནི་རྡོ་རྗེ་གུར་ཏེ། འབུམ་ཕྲག་ལྔ་པ་དང་བརྟག་པ་གཉིས་པ་འབའ་ཞིག་གསལ་བར་བྱེད་པའི་ཕྱིར་རོ། །ཐུན་
མོང་པ་ནི་སཾ་པུ་ཊ་སྟེ། རྒྱུད་སྡེ་དུ་མ་གསལ་བར་བྱེད་པའི་ཕྱིར་རོ། །འདི་ལ་རྒྱལ་པོ་ཨིནྡྲ་བྷཱུ་ཏིས་རྒྱུད་སྡེ་འབུམ་ཕྲག་སུམ་ཅུ་སོ་དྲུག་གི་བཤད་པའི་རྒྱུད་དུ་བཤད། ད་ལྟ་དངོས་སུ་ཕན་པར་བྱེད་པ། རྒྱུད་སྡེ་བཅུ་དྲུག་གམ་བཅུ་བདུན་ཡོད་དོ། །རྡོ་རྗེ་གུར་ཙ
འདི་ལ་སློབ་དཔོན་བློ་གྲོས་ཆེན་པོ་ལ་སོགས་པ་ནི་རྒྱུད་བསྡུས་པ་ཡིན་ནོ། །ཞེས་བཞེད་དོ། །སློབ་དཔོན་ཁ་ཅིག་ནི་བརྟག་པ་གཉིས་པ་དང་ཕན་ཚུན་སྦྱར་བའི་རྒྱུད་དུ་བཞེད་དོ། །དེ་དག་ཀྱང་འགལ་བ་ཡོད་པ་མ་ཡིན་ཏེ། བརྟག་པ་གཉིས་པ་ནི་རྒྱུད་རྒྱས་
པའི་དོན་མངོན་པར་རྟོགས་པ་ཟབ་མོའི་དོན་བསྡུས་པ་ཡིན་ལ། རྡོ་རྗེ་གུར་གྱིས་འབུམ་ཕྲག་ལྔ་པའི་ཚིག་དང་དོན་གྱི་ཆ་མཐའ་དག་བསྡུས་པ་ཡིན་པས་དེའི་ལྡོག་པ་ནས་བསྡུས་པ་ཡིན་པ་ལ་འགལ་བ་མེད་དོ། །འོན་ཀྱང་མངོན་པར་རྟོགས་པ་བསྡུས་པ་ནི་མ་



རྒྱུད་སྡེ་ཀུན་བཏུས་
ཡིན་ནོ། །ཡང་འདི་གཉིས་ཕན་ཚུན་སྦྱར་བ་ཉིད་ཀྱང་བཤད་པའི་རྒྱུད་ཡིན་ཏེ། གཅིག་གིས་གཅིག་གསལ་བར་བྱེད་པའི་ཕྱིར་རོ། །གཉིས་པ་བཞུགས་ཚུལ་ནི། རྩ་བའི་རྒྱུད་ནི་གང་ཟག་གཞུག་པའི་རིམ་པ་ལྟར་གནས་ལ། སཾ་པུ་ཊ་ནི་གང་ཟག་གི་རྒྱུད་
ལ་སྐྱེ་བའི་རིམ་པ་ལྟར་གནས། གུར་ནི་འཁྲུགས་སུ་གནས་པས་གོ་རིམ་མེད་དོ། །གསུམ་པ་མདོ་རྒྱུས་ནི། རྩ་བའི་རྒྱུད་གསུམ་དུ་གནས་ལ། གུར་བ་གཉིས་སུ་གནས། སཾ་པུ་ཊ་ལྟར་གནས་སོ། །བཞི་པ་གཞུང་ཚད་ནི། རྩ་བའི་རྒྱུད་ལ་བློ་ཀ་བདུན་
བརྒྱ་ལྔ་བཅུ། གུར་ལ་སྟོང་ཉི་ཤུ་རྩ་ལྔ། སཾ་པུ་ཊ་ལ་ཉིས་སྟོང་བརྒྱད་བརྒྱ་དང་གསུམ་ཡོད་དོ། །སྤྱི་དོན་གསུམ་པ་རྒྱུད་སྡེ་རྣམས་ཀྱི་ཚད་བསྟན་པ་ནི། འོ་ན་དེ་ལྟ་བུའི་རྒྱུད་སྡེ་བཞི་པོ་རེ་རེ་ལའང་རྒྱུད་སྡེའི་གྲངས་དུ་ཞིག་ཡོད་སྙམ་ན། དཔལ་ཡེ་ཤེས་རྡོ་
རྗེ་ཀུན་ལས་བཏུས་པ་ལས་གསུངས་ཏེ། རྟོག་པའི་རྒྱུད་ནི་སྟོང་ཕྲག་བཞིའོ། །བྱ་བའི་རྒྱུད་ཀྱང་སྟོང་ཕྲག་བཞིའོ། །སྤྱོད་པའི་རྒྱུད་སྟོང་ཕྲག་བརྒྱད་དོ། །གཉིས་ཀའི་རྒྱུད་སྟོང་ཕྲག་དྲུག་གོ །རྣལ་འབྱོར་གྱི་རྒྱུད་ལ་མིང་སྟོང་ཕྲག་བཅུ་གཉིས་སོ། །དེ་
ལྟར་ན་སྟོང་ཕྲག་སུམ་ཅུ་རྩ་བཞིའོ། །རྒྱས་པར་བྱ་ན་གྲངས་མེད་དོ་ཞེས་རྒྱུད་ལྔའི་ཚད་གསུངས་སོ། །རྣལ་འབྱོར་མའི་རྒྱུད་ཀྱི་ཚད་དེར་མ་གསུངས་སོ། །ཡང་དཔལ་བདེ་མཆོག་སྡོམ་འབྱུང་གི་རྒྱུད་ལས་ཀྱང་གསུངས་པ། རྣལ་འབྱོར་རྒྱུད་རྣམས་ཀྱི་
ནི་ཚད། །བྱེ་བ་ཕྲག་ནི་དྲུག་ཏུ་ངེས། །དེ་བཞིན་རྣལ་འབྱོར་མ་རྒྱུད་གྲངས། །བྱེ་བ་ཕྲག་ནི་བཅུ་དྲུག་གྲངས། །དེ་བཞིན་ཕ་རོལ་ཕྱིན་པའི་ཚུལ། །ས་ཡ་དང་ནི་དུང་ཕྱུར་ལྔ། །ཐེག་ཆེན་ལས་གཞན་མདོ་སྡེ་རྣམས། །དུང་ཕྱུར་ཕྲག་བརྒྱད་གསུངས་པ་
ཙ16



༄༅། །ཡིན། །ཞེས་སོ། །འདི་དག་ཐམས་ཅད་ཀྱང་ཚིགས་སུ་བཅད་པའི་གྲངས་སུ་མི་བལྟ་སྟེ། རྒྱུད་དམ་མདོ་སྡེའི་མིང་ཐ་དད་པའི་གྲངས་སུ་བལྟའོ། །ཇི་ལྟར་ཞེ་ན་བྱ་བའི་རྒྱུད་ལ་སྟོང་ཕྲག་བཞི་ཞེས་གསུངས་པ་ལ། དོན་
ཡོད་ཞགས་པའི་མདོ་ཁོ་ན་ལའང་སྟོང་ཕྲག་བརྒྱད་ཡོད་དོ། །དེ་བཞིན་དུ་དེ་ཉིད་འདུས་པ་སྟོང་ཕྲག་བརྒྱ་པ་དང་། དགྱེས་པའི་རྡོ་རྗེ་འབུམ་ཕྲག་བདུན་པ་དང་། འབུམ་ཕྲག་ལྔ་པ་དང་། མཉམ་སྦྱོར་ཁྲི་བརྒྱད་སྟོང་པ་ལ་སོགས་པ་རེ་རེ་ལའང་ཚིགས་སུ་
བཅད་པའི་གྲངས་མང་པོ་ཡོད་པར་མཐོང་ངོ་། །དེ་བས་ན་རྒྱུད་སྡེའི་གྲངས་དཔག་ཏུ་མེད་དོ། །རྡོ་རྗེ་གུར་གྱི་རྒྱུད་ལས། མཁའ་འགྲོ་བདེ་དང་རྒྱ་མཚོ་བདེ་དང་ནམ་མཁའ་དང་། །དགའ་ཆེན་ཟ་ནུས་དང་ནི་གསང་བ་ཡིད་བདེ་དང་། །བདེ་ཆེན་སྒེག་པ་
དང་ནི་གསེར་གྱི་ཆར་པ་དང་། །རྒྱུད་བརྒྱད་ཕན་པར་བྱེད་པའི་རྡོ་རྗེ་མཁའ་འགྲོ་དང་། །སངས་རྒྱས་ཐམས་ཅད་ཀྱེ་ཡི་རྡོ་རྗེའི་དཀྱིལ་འཁོར་དང་། །གསང་བའི་མཛོད་དང་རྡོ་རྗེ་བདུད་རྩི་འབྱུང་བ་དང་། །འཁོར་ལོ་སྡོམ་པ་གུར་གྱི་འབྱུང་གནས་ནི། །
| རྣལ་འབྱོར་མ་ཡི་རྒྱུད་སྡེ་དྲུག་པར་གྲགས་པ་ཡིན། །ཞེས་རྒྱུད་སྡེ་བཅུ་བཞི་པོ་དེ་དག་ལ་སོགས་པ་རྣལ་འབྱོར་མའི་རྒྱུད་དེ་དྲུག་པའོ་ཞེས་ཤེས་པར་བྱའི་བཅུ་བཞི་པོ་ཁོ་ན་རྣལ་འབྱོར་མའི་རྒྱུད་ཅེས་མི་བལྟ་སྟེ། དཔེར་ན་དཔལ་བདེ་མཆོག་རྩ་རྒྱུད་
ལས༑ དེ་ཉིད་འདུས་པར་གང་གསུངས་དང་
། །གསང་བའི་རྒྱུད་ལས་གསུངས་པ་དང་། །དཔལ་མཆོག་དང་པོ་ལས་གསུངས་དང་། །རྡོ་རྗེ་འཇིགས་བྱེད་ལས་གང་གསུངས། །བཟླས་བརྗོད་སྦྱིན་སྲེག་གིས་འགྲུབ་པ། །དེ་འདིར་བསམ་གཏན་ཙམ་



རྒྱུད་སྡེ་ཀུན་བཏུས་
གྱིས་འགྲུབ། །ཅེས་པའང་རྒྱུད་དེ་དག་ཁོ་ན་ལ་མི་བལྟ་སྟེ། དེ་ལ་སོགས་པ་བཟླས་བརྗོད་དང་སྦྱིན་སྲེག་ལ་གཙོར་བྱེད་པ་མཐའ་དག་གཟུང་བར་བསྟན་པར་བྱའོ། །དེ་ལྟར་ན་རྒྱུད་སྡེ་གསུམ་མམ་བཞིའམ་ལྔའི་རྣམ་པར་ཕྱེ་ན་དྲུག་པོ་དེ་ལ་རྒྱུད་སོ་སོར་ཕྱེ་
ན་དཔག་ཏུ་མེད་པ་གཅིག་བཞུགས་སོ། །ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ཞེས་གསུངས་པ་དེའང་ཉན་ཐོས་མོས་པ་དམན་པའི་དབང་དུ་བྱས་ནས་བསྡུས་པ་ཡིན་གྱི་ཐེག་པ་ཆེན་པོའི་ལུགས་ལ་དབྱེ་བ་མཐའ་ཡས་པར་ཤེས་པར་བྱའོ། །རྒྱུད་སྡེ་སྤྱིའི་རྣམ་
པར་གཞག་པ་ལས་རྒྱུད་སྡེའི་དབྱེ་བ་བསྟན་པའི་སྐབས་ཏེ་དྲུག་པའོ།། །།ད་ནི་སྤྱི་དོན་གཉིས་པ་རྡོ་རྗེ་ཐེག་པའི་བྱུང་ཚུལ་རྣམ་པར་གཞག་པ་ལ་གཉིས་ཏེ། གཞན་གྱི་ལོག་རྟོག་དགག་པ་དང་། ཐེག་པ་ཆེན་པོ་ཐུན་མོང་མ་ཡིན་པའི་འདོད་ཚུལ་གཏན་ལ་
དབབ་པའོ། །དང་པོ་ལ་གཉིས་ཏེ། ཉན་ཐོས་ཀྱི་འདོད་པ་དང་། ཐེག་པ་ཆེན་པོ་ཐུན་མོང་བའི་འདོད་པའོ། །དེ་གཉིས་ཀ་ལ་དོན་དྲུག་སྟེ། ཇི་སྲིད་ཅིག་ཚོགས་བསག་པ་དང་། སངས་རྒྱས་པའི་དུས་དང་། གནས་དང་། ཚུལ་དང་། མཛད་པ་
དང་༑ མྱ་ངན་ལས་འདས་ནས་ཇི་ལྟར་གནས་པའི་ཚུལ་ལོ། །འདི་རྣམས་ལ་ཕྱོགས་སྔ་མ་དགོད་པ་དང་། དེ་དགག་པ་སྟེ་གཉིས་གཉིས་ཀྱིས་རྟོགས་པར་བྱའོ། །འདིར་ཡི་གེ་མངས་པས་འཇིགས་པས་མ་བྲིས་པས་རྒྱས་པར་སློབ་དཔོན་གྱིས་བརྗོད་པར་
བྱའོ། །སྤྱི་དོན་གཉིས་པ་ཐེག་པ་ཆེན་པོ་ཐུན་མོང་མ་ཡིན་པའི་འདོད་ཚུལ་གཏན་ལ་དབབ་པ་ལ་དྲུག་སྟེ། ཡང་དག་པར་རྫོགས་པའི་སངས་རྒྱས་སངས་རྒྱས་པའི་དུས་ནམ་ཡིན་པ་དང་། གནས་གང་ཡིན་པ་དང་། ཚུལ་ཇི་ལྟར་འཚང་རྒྱ་བ་
fi



།དང་། སངས་རྒྱས་ནས་ཐེག་པ་ཆེན་པོའི་ཆོས་ཀྱི་འཁོར་ལོ་བསྐོར་བའི་ཚུལ་དང་། སྤྱིར་སངས་རྒྱས་ཀྱི་མཛད་པ་མཐའ་ཡས་པ་མཛད་པའི་ཚུལ་དང་། བྱེ་བྲག་ཏུ་མི་མཇེད་ཀྱི་འཇིག་རྟེན་གྱི་ཁམས་ཀྱི་སྤྲུལ་པའི་སངས་རྒྱས་
ཀྱི་དུས་ལ་སོགས་པ་བཤད་པའོ། །དང་པོ་དུས་ནི་སློབ་དཔོན་ཤཱཀྱ་བཤེས་གཉེན་ཞེས་བྱ་བ་ནི། རྒྱལ་པོ་ཟས་གཙང་མའི་སྲས་དོན་ཐམས་ཅད་གྲུབ་པ་དཀའ་ཐུབ་མཛད་པ་ཡན་ཆད་བྱང་ཆུབ་སེམས་དཔའ་རང་རྒྱུད་པ་ཡིན་ལ། དེ་ནས་ཡིད་ཀྱིས་ལུས་འོག་
མིན་དུ་སངས་རྒྱས་ནས། དེ་ནས་སྤྲུལ་པ་པོ་འདིར་སངས་རྒྱས་པའི་ཚུལ་སྟོན་པའོ་ཞེས་འདོད་དོ། །དེའང་ཡང་དག་པ་མ་ཡིན་ཏེ། མདོ་ལས་བཅོམ་ལྡན་འདས་འདི་བསྐལ་པ་བསམ་གྱིས་མི་ཁྱབ་པའི་སྔོན་དུ་མངོན་པར་རྫོགས་པར་སངས་རྒྱས་ནས་
# ཀྱའི་རིགས་སུ་སྐྱེ་བར་སྟོན་པར་མཛད་དོ། །ཞེས་གསུངས་པ་དང་འགལ་བར་འགྱུར་རོ། །དེ་བས་ན་ཡང་དག་པར་རྫོགས་པའི་སངས་རྒྱས་བསྐལ་པ་དཔག་ཏུ་མེད་པའི་ཐོག་མར་སངས་རྒྱས་ནས། སྤྲུལ་པའི་སངས་རྒྱས་ཤཱཀ་ཐུབ་ནི་ཕྱིས་བསྐལ་པ་ ཅི
ཨ་ བཟང་པོ་འདི་ལ་འཚང་རྒྱ་བའི་ཚུལ་སྟོན་པ་ཡིན་ནོ་ཞེས་བྱ་བ་འདི་ཐེག་པ་ཆེན་པོའི་སློབ་དཔོན་དབྱིག་གཉེན་དང་། ཟླ་བ་གྲགས་པ་དང་། ཀུན་དགའ་སྙིང་པོ་དང་། སྐལ་ལྡན་གྲགས་པ་ལ་སོགས་པ་ཕལ་ཆེ་བའང་བཞེད་ལ། ཁོ་བོ་ཅག་གི་བླ་མ་བརྒྱུད་
པ་རྣམས་ཀྱང་བཞེད་པ་ཡིན་ནོ། །དེ་ལྟར་ན་དུས་བསྐལ་པ་བསམ་གྱིས་མི་ཁྱབ་པའི་སྔོན་རོལ་ཉིད་དུ་སངས་རྒྱས་ཟིན་ཅིང་ད་དུང་དུ་རྟག་ཏུ་བཞུགས་ཏེ། བརྟན་པ་རྟག་པ་མཆོག་ཏུ་ཡང་། །ཞེས་གསུངས་སོ། །གཉིས་པ་གནས་ནི། སྡུག་པོ་བཀོད་པའི་



གནས་ཞེས་ཀྱང་བྱ། འོག་མིན་གྱི་གནས་ཞེས་ཀྱང་བྱ་བ་དེ་ཡིན་ནོ། །དེ་ལྟར་ཡང་། སློབ་དཔོན་ངག་དབང་གྲགས་པས། དཔལ་ལྡན་སྟུག་པོ་བཀོད་པ་ཉིད་དུ་དོན་དམ་ཐུགས་ཆུད་ཅིང་། འཛམ་གླིང་སྐྱེ་བོའི་དོན་ཕྱིར་ཤཱཀྱའི་ཏོག་གྱུར་གང་། །ཞེས་
གསུངས་པ་དང་། ལང་ཀར་གཤེགས་པ་ལས་ཀྱང་། གཙང་མའི་རིགས་དག་སྤངས་པ་ཡི། །འོག་མིན་ཞེས་བྱ་ཉམས་དགའ་བར། །ཡང་དག་སངས་རྒྱས་དེར་འཚང་རྒྱ། །སྤྲུལ་པ་པོ་ནི་འདིར་འཚང་རྒྱ། །ཞེས་གསུངས་པ་ལྟ་བུའོ། །དེ་ལ་འོག་
མིན་ཞེས་བྱ་བའི་དོན་ནི་སློབ་དཔོན་ཀུན་དགའ་སྙིང་པོས་དེ་ཉིད་འདུས་པའི་གླེང་གཞིར་བཅོམ་ལྡན་འདས་འོག་མིན་གྱི་ལྷའི་རྒྱལ་པོའི་གནས་ན་བཞུགས་ཏེ་ཞེས་བྱ་བའི་འགྲེལ་པ་ལས། འོག་མིན་གྱི་ལྷ་ཞེས་བྱ་བ་ནི་ཐོག་མའི་ལྷ་སྟེ་བཅོམ་ལྡན་འདས་རྣམ་
ཟླ པར་སྣང་མཛད་ཀྱི་སྲས་ཀྱི་ཐུ་བོ་སྟེ་ས་བཅུའི་བྱང་ཆུབ་སེམས་དཔའོ། །དེའི་གནས་ནི་ཐོག་མར་སངས་རྒྱས་པའི་གནས་སོ་ཞེས་སོ། །དེ་ལ་འོག་མིན་གྱི་གནས་དེ་གང་ན་ཡོད་ཅེ་ན། མི་མཁས་པ་ཁ་ཅིག་ན་རེ་གནས་གཙང་མའི་སྟེང་མ་ནི་འོག་མིན་ཞེས་
བྱ་བ་ཡིན་ལ། དེ་དག་སྤངས་པའི་སྟེང་ན་དབང་ཕྱུག་ཆེན་པོའི་གནས་གཞན་འོག་མིན་ཞེས་བྱ་བ་ཡོད་དོ་ཞེས་ཟེར་རོ། །དེ་ནི་མ་ཡིན་ཏེ་དེ་ལྟར་བཤད་པའི་གཞུང་ཡང་མ་མཐོང་ལ་དེའི་སྟེང་ན་གནས་གཞན་ཡོད་ཀྱང་ས་བཅུ་པ་རྣམས་ཀྱི་གནས་སུ་བཤད་ཀྱི་
ལོངས་སྤྱོད་རྫོགས་པའི་སྐུ་བཞུགས་པར་མ་བཤད་དོ། །དེས་ན་དེ་དག་ཐམས་ཅད་འཇིག་རྟེན་གྱི་ཁམས་ཆུང་ངུ་ཡིན་ནོ། །ཡང་དེ་དག་ནི་འཇིག་པ་ལ་བརྟེན་པས་འཇིག་རྟེན་གྱི་ཁམས་ཞེས་བྱ་བ་མི་རྟག་པ་ཡིན་ལ་སྟུག་པོ་བཀོད་པ་ན་མི་འཇིག་སྟེ། རྡོ་རྗེ་རྩེ་
620



༄༅། །མོ་ལས། འོག་མིན་སྟུག་པོ་ཉམས་དགའ་འདི། །ལྕག་པོའི་ཞིང་ཁམས་འཇིག་མེད་པ། །དེ་ན་སངས་རྒྱས་རྣམས་ཀྱི་ཆོས། །རྫོགས་པར་ལོངས་སྤྱོད་ཚུལ་འདི་འབྱུང་། །ཞེས་སོ། །འོ་ན་གང་ཡིན་ཞེ་ན། འཕགས་པ་
སངས་རྒྱས་ཕལ་པོ་ཆེ་ལས་འབྱུང་སྟེ་དེའང་འཇིག་རྟེན་གྱི་ཁམས་མི་མཇེད་ལ་སོགས་པ་བསམ་གྱིས་མི་ཁྱབ་པ་ནང་དུ་ཚུད་པ་ནི་གཞི་དང་སྙིང་པོ་མེ་ཏོག་གི་རྒྱན་གྱིས་བརྒྱན་པ་ཞེས་བྱ་བ་ཡིན་ནོ། །དེ་ལྟ་བུ་བསམ་གྱིས་མི་ཁྱབ་པ་ནང་དུ་ཚུད་པ་ནི་འཇིག་རྟེན་
གྱི་ཁམས་རྒྱ་མཚོ་ཞེས་བྱ་བ་ཡིན་ནོ། །འཇིག་རྟེན་གྱི་ཁམས་རྒྱ་མཚོ་ནི་དེ་བཞིན་གཤེགས་པ་རྣམ་པར་སྣང་མཛད་ཡེ་ཤེས་གངས་ཆེན་མཚོའི་ཕྱག་གི་མཐིལ་ལ་གནས་སོ། །བཅོམ་ལྡན་འདས་དེ་བྱང་ཆུབ་སེམས་དཔའ་ཆེན་པོ་རྣམས་ཀྱི་འཁོར་དང་བཅས་
པ་གང་ན་བཞུབ།ས་པའི་གནས་དེ་ནི་སྟུག་པོ་བཀོད་པའི་ཞིང་ཁམས་ཞེས་བྱ་བ་ཡང་དག་པའི་སངས་རྒྱས་ལོངས་སྤྱོད་རྫོགས་པའི་སྐུའི་གནས་ཡིན་ལ། དེའི་ནང་ན་གནས་པའི་དུམ་བུ་ཐམས་ཅད་ནི་སྤྲུལ་པའི་སྐུའི་སངས་རྒྱས་ཀྱི་གནས་ཡིན་ཏེ། དེའང་བློ་
ཚགྲོས་ཀྱི་རིམ་པས་ཁ་ཅིག་ལ་ནི་འཛམ་བུའི་གླིང་དུ་སངས་རྒྱས་པར་སྣང་ལ། ཁ་ཅིག་ལ་ནི་གནས་གཙང་མའི་འོག་མིན་དུ་སངས་རྒྱས་ནས་མཛད་པ་མཛད་ལ། བཅོམ་ལྡན་འདས་དེ་བྱང་ཆུབ་སེམས་དཔའི་ཁ་ཅིག་ལ་ནི་སྟོང་གསུམ་གྱི་སྟོང་ཆེན་པོའི་
འཇིག་རྟེན་གྱི་ཁམས་གླིང་བཞི་བྱེ་བ་ཕྲག་བརྒྱར་སངས་རྒྱས་པར་མངོན་ནོ། །ཁ་ཅིག་ལ་ནི་འཇིག་རྟེན་གྱི་ཁམས་གཞི་དང་སྙིང་པོ་མེ་ཏོག་གི་རྒྱན་གྱིས་བརྒྱན་པའི་འཇིག་རྟེན་གྱི་ཁམས་མཐའ་དག་སངས་རྒྱས་ཀྱི་ཞིང་གཅིག་ཏུ་བསྟན་ཏེ། ཕྱག་ན་རྡོ་རྗེ་



2
དབང་བསྐུར་བའི་རྒྱུད་དང་། འཕགས་པ་མི་གཡོ་བའི་རྟོག་པ་ཆེན་པོ་ལས། དེ་ནས་བཅོམ་ལྡན་འདས་ཀྱིས་འཇིག་རྟེན་གྱི་ཁམས་གཞི་དང་སྙིང་པོ་མེ་ཏོག་གི་རྒྱན་གྱིས་བརྒྱན་པ་འདི་ཐམས་ཅད་འོད་ཟེར་གྱིས་ཀུན་ཏུ་གང་བར་མཛད་དེ་ཞེས་བྱ་བ་ལ་
སོགས་པ་གསུངས་པ་ལྟ་བུ་སྟེ། དེ་བས་ན་བློ་གྲོས་རྒྱ་ཆེ་ཆུང་གི་དབྱེ་བས་སྣ་ཚོགས་སུ་སྣང་བ་ནི་སྤྲུལ་པའི་སངས་རྒྱས་ཀྱི་གནས་སོ། །གལ་ཏེ་ལོངས་སྤྱོད་རྫོགས་པའི་སངས་རྒྱས་ལ་དེ་བས་ཀྱང་ཞིང་ཁམས་ཆེ་བ་ཡོད་མོད་སྙམ་ན། དགག་པར་མི་
ནུས་མོད་ཀྱང་མདོ་རྒྱུད་དང་བསྟན་བཅོས་ནས་བཤད་པ་མ་མཐོང་ལ། འདི་ནི་ཕལ་པོ་ཆེ་དང་། དེ་ཉིད་འདུས་པ་དང་། དབང་བསྐུར་བའི་རྒྱུད་ལ་སོགས་པ་ནས་བཤད་པ་དང་བླ་མ་རྣམས་ཀྱི་གསུང་ལ་བརྟེན་ཏེ་བྲིས་སོ། །དེ་བས་རྒྱ་ཆེ་བ་ནམ་མཁའི་
ཟླཁམས་ཐམས་ཅད་ནི་ཆོས་ཀྱི་སྐུའི་ཞིང་ཡིན་ནོ། །དེ་ལྟར་ཡང་དེ་ཁོ་ན་ཉིད་འདུས་པ་ལས། བཅོམ་ལྡན་འདས་རྣམ་པར་སྣང་མཛད་ཆེན་པོ་ནམ་མཁའི་དབྱིངས་བཞིན་དུ་རྟག་ཏུ་བཞུགས་ཤིང་སྐུ་དང་གསུང་དང་ཐུགས་ཐམས་ཅད་རྡོ་རྗེ་དེ་བཞིན་གཤེགས་པ་
ཞེས་གསུངས་སོ། །དེ་ལྟ་བས་ན་སངས་རྒྱས་རྣམས་ནི་ཆོས་ཀྱི་སྐུ་ཡིན་ལ། དེའི་སྨོན་ལམ་དང་མཛད་པ་ལའང་མཐའ་མེད་པས་ཞིང་ཡང་མཐའ་མེད་པ་ཡིན་མོད། གོང་དུ་བཤད་པའི་ཞིང་ཁམས་ཀྱི་ཚད་དེ་ལྟར་ངེས་པ་ནི། ལོངས་སྤྱོད་རྫོགས་པའི་སྐུ་
ཞེས་བྱ་བ་ས་བཅུའི་བྱང་ཆུབ་སེམས་དཔའ་ཁོ་ན་ལ་སྣང་བ་ཡིན་ལ། བྱང་ཆུབ་སེམས་དཔའ་ཆེན་པོ་རྣམས་ཀྱིས་སེམས་ཅན་ཡོངས་སུ་སྨིན་པར་བྱས་པ་དང་སངས་རྒྱས་ཀྱི་ཞིང་ཡོངས་སུ་སྦྱངས་པ་དེ་ཙམ་ཞིག་བཤད་པས་འོག་མིན་ལྷའི་རྒྱལ་པོའི་གནས་



༄༅། །ཞེས་བྱ་བ་བྱང་ཆུབ་སེམས་དཔའ་ཆེན་པོས་མཐར་ཕྱིན་པའི་གནས་ཞེས་བྱ་བ་གོང་དུ་བསྟན་པ་དེ་ཙམ་ཞིག་བཤད་པ་ཡིན་ནོ། །དེ་དག་ཀྱང་རྒྱས་པར་སློབ་དཔོན་གྱིས་བཤད་དོ། །གསུམ་པ་གནས་དེར་སྟོན་པ་ཇི་ལྟར་སངས་
རྒྱས་ཤེ་ན། དེ་ལ་གཉིས་ཏེ། ཕྱིའི་མངོན་བྱང་ལྟར་བགྲོད་པ་དང་། ནང་གི་མངོན་བྱང་ལྟར་བགྲོད་པའོ། །དང་པོ་ལ་གཉིས་ཏེ། སྟོན་པ་སངས་རྒྱས་པའི་ཚུལ་དངོས་དང་དེས་སྐུ་གསུམ་རོ་གཅིག་པར་གྲུབ་པའི་ཚུལ་ལོ། །དོན་འདི་དག་དེ་ཉིད་འདུས་
པའི་རྒྱུད་ལས་འབྱུང་སྟེ། དེ་ལ་དེ་བཞིན་གཤེགས་པའི་ཆོས་ཀྱི་སྐུའི་ཞིང་ཁམས་ནམ་མཁའ་དང་མཉམ་ཡང་། ལོངས་སྤྱོད་རྫོགས་པའི་སྐུའི་ཞིང་ཁམས་དེ་ཙམ་ཞིག་བྱང་ཆུབ་སེམས་དཔའ་ཆེན་པོ་དོན་ཐམས་ཅད་གྲུབ་པ་ཞེས་བྱ་བ་བསྐལ་པ་དཔག་ཏུ་
མེད་པར་ཚོགས་ཡོངས་སུ་རྫོགས་པ་དེས། ཞིང་དེ་ཙམ་ཞིག་སྦྱངས། སེམས་ཅན་དེ་ཙམ་ཞིག་སྨིན་པར་མཛད་ནས། བདག་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་པར་བྱའོ་སྙམ་ནས་དཔལ་སྟུག་པོ་བཀོད་པའི་བྱང་ཆུབ་ཀྱི་སྙིང་པོ་ལ་
ཨ་ འདུག་ནས། མི་གཡོ་བའི་བསམ་གཏན་ལ་མཉམ་པར་གཞག་གོ །དེ་ནས་ཞིང་ཁམས་དེ་ཐམས་ཅད་དེ་བཞིན་གཤེགས་པས་གང་ནས་བཞུགས་པས་དེ་ཐམས་ཅད་བྱང་ཆུབ་སེམས་དཔའ་དེའི་དྲུང་དུ་གཤེགས་ཏེ། ལོངས་སྤྱོད་རྫོགས་པའི་སྐུར་བསྟན་
ཚོ་ནས། བྱང་ཆུབ་སེམས་དཔའ་དེ་མི་གཡོ་བའི་ཏིང་ངེ་འཛིན་དེ་ལས་བསླངས་ནས་བཀའ་སྩལ་པ། རིགས་ཀྱི་བུ་ཁྱོད་ཇི་ལྟར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་བྱ་སྙམ་ཞེས་བཀའ་སྩལ་ཏོ། །དེ་ནས་
ཞེལྔ་
ཙ་



བྱང་ཆུབ་སེམས་དཔའ་ལངས་ཏེ་ཕྱག་བྱས་ནས། བཅོམ་ལྡན་འདས་རྣམས་བདག་གིས་མ་འཚལ་ཏོ། །དེ་བཞིན་གཤེགས་པ་རྣམས་ཀྱི་དེ་ཁོ་ན་ཉིད་ཇི་ལྟ་བུ་ལགས་ཇི་ལྟར་བསྒྲུབ་པར་བགྱི་བཀའ་སྩལ་དུ་གསོལ་ཞེས་གསོལ་ཏོ། །དེ་བཞིན་གཤེགས་པ་
ཐམས་ཅད་ཀྱི་གསུང་གཅིག་ཏུ་བཀའ་སྩལ་པ། རང་གི་སེམས་ལ་སོ་སོར་རྟོག་ཅིང་མཉམ་པར་ཞོག་ལ་རང་བཞིན་གྱིས་གྲུབ་པའི་སྔགས་ཅི་དགར་ཟློས་ཤིག་ཅེས་བྱ་བ་ལ་སོགས་པའི་ལུང་ཕོག་ཅིང་། བྱང་ཆུབ་སེམས་དཔས་མཉམ་པར་གཞག་པས་
མངོན་པར་བྱང་ཆུབ་པ་ལྔ་ཡེ་ཤེས་ལྔའི་རང་བཞིན་གྱིས་སངས་རྒྱས་ཏེ། དེ་བཞིན་གཤེགས་པ་ཐམས་ཅད་ལ་གསོལ་པ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་ནི་བདག་ལགས་པར་མཐོང་ལགས་སོ་ཞེས་བྱ་བའི་བར་དུ་གྱུར་ཏོ། །དེ་
རྒྱུནས་དེ་བཞིན་གཤེགས་པ་ཐམས་ཅད་ཐུགས་སུ་ཞུགས་པས་སངས་རྒྱས་ཐམས་ཅད་རོ་གཅིག་པར་གསུངས་པས་མངོན་པར་བྱང་ཆུབ་པ་དེ་བརྟན་པར་མཛོད་པས་དེ་བཞིན་གཤེགས་པ་ཐམས་ཅད་ཀྱི་ཐམས་ཅད་མཉམ་པ་ཉིད་རང་བཞིན་གྱིས་འོད་གསལ་
བའི་ཡེ་ཤེས་ཀྱི་འབྱུང་གནས་སུ་གྱུར་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་གྱུར་ཏེ། དེ་ལྟར་མངོན་པར་རྫོགས་པར་སངས་རྒྱས་པ་དེ་ཉིད་ཀྱིས་སྐུ་གསུམ་གྲུབ་སྟེ། མངོན་པར་བྱང་ཆུབ་པ་དང་པོ་དང་ཐ་མས་
ཆོས་ཀྱི་སྐུ་གྲུབ་ལ། གཉིས་པ་དང་གསུམ་པས་ལོངས་སྤྱོད་རྫོགས་པའི་སྐུ་དང་། བཞི་པས་སྤྲུལ་པའི་སྐུར་གྲུབ་བོ། །ཁ་ཅིག་དང་པོ་མེ་ལོང་ལྟ་བུ་ཡིན་པས་དེའང་ལོངས་སྤྱོད་རྫོགས་པའི་སྐུར་འདོད་དོ། །ཁ་ཅིག་དེ་ལྟར་མངོན་པར་བྱང་ཆུབ་པ་ནི་གོ་
f24
པ



རྦ
༄༅། །རིམ་ཡིན་ལ། དེ་ནས་དབང་བཞི་བསྐུར་བ་དང་སྐུ་བཞི་ཐོབ་པར་འདོད་དེ་རྡོ་རྗེ་རྩེ་མོ་ལས། དེ་ནས་སངས་རྒྱས་ཐམས་ཅད་ནི། །ཐུགས་ཀ་ནས་ནི་བྱུང་ནས་ནི། །ཆོས་ཀྱི་དབང་བསྐུར་བཞི་པོ་ཡིས། །དེ་ཚེ་ཐུབ་པ་དབང་
བསྐུར་འགྱུར། །རྡོ་རྗེ་སེམས་དཔར་བྱས་པ་ཡི། །བྱང་ཆུབ་སེམས་ཀྱི་དབང་བསྐུར་བ། །འབྲས་བུ་བྱང་ཆུབ་སེམས་ལྡན་གང་། །རྡོ་རྗེ་སེམས་དཔའི་དབང་བསྐུར་ཡིན། །ཞེས་བྱ་བ་ལ་སོགས་པ་བྱང་ཆུབ་ཀྱི་སེམས་དང་སྦྱིན་པ་དང་ཤེས་རབ་དང་
བརྩོན་འགྲུས་ཀྱི་དབང་ངོ༌། །དབང་བཞི་པོ་ཉིད་སྐུ་གསུམ་དུ་བཤད་དེ། རྡོ་རྗེ་སེམས་དཔའི་དབང་བསྐུར་བ། །ངོ་བོ་ཉིད་ཀྱི་སྐུ་རུ་འདོད། །རྡོ་རྗེ་ཆོས་ཀྱི་དབང་བསྐུར་བ། །ལོངས་སྤྱོད་རྫོགས་པའི་སྐུ་རུ་འདོད། །རྡོ་རྗེ་རིན་ཆེན་དབང་བསྐུར་བ། །དེ་
ཨ བཞིན་མཚན་དང་དཔེ་བྱད་དོ། །སངས་རྒྱས་ཀུན་གྱི་ཡེ་ཤེས་ཆེ། །མཁའ་མཚུངས་ཆོས་ཀྱི་སྙིང་པོ་ཅན། །རྡོ་རྗེ་ལས་ཀྱི་དབང་བསྐུར་བས། །སྤྲུལ་པ་ཡི་ནི་སྐུ་རུ་འདོད། །གསང་བ་བཞི་ཡི་དབང་བསྐུར་བས། །རྫོགས་སངས་རྒྱས་ཀྱི་བྱང་ཆུབ་
ལ ཐོབ༑ །དེ་ནས་མིང་གི་དབང་བསྐུར་བས། །ཐུབ་དེ་རྣམ་སྣང་མཛད་ཆེན་འགྱུར། །ཆོས་ཉིད་ཀྱང་ནི་ཡང་དག་རྟོགས། །ཆོས་དང་ལོངས་སྤྱོད་རྫོགས་པར་རྟོགས། །ཞེས་གསུངས་ཏེ། ཆོས་ཀྱི་དབྱིངས་དེ་བཞིན་ཉིད་དང་། སེམས་ཉིད་དབྱེ་བ་མེད་
པར་གྱུར་པ་སྤྲོས་པ་ཐམས་ཅད་དང་བྲལ་བ་ཆོས་ཀྱི་སྐུ་དང་ཡེ་ཤེས་ཀྱི་རང་བཞིན་གྱི་སྐུ་མངོན་པར་གྲུབ་པ་ལོངས་སྤྱོད་རྫོགས་པའི་སྐུ་སྟེ་རང་གི་དོན་དང་དེའི་མཛད་པ་ཕྲིན་ལས་སྤྲུལ་པའི་སྐུ་སྟེ་གསུམ་མོ། །ཡང་ལོངས་སྤྱོད་རྫོགས་པ་ནི་རྣམ་པར་སྣང་
65



་
.
ས ས ས ས =
4
བཟ་
•-
མཛད་ཡིན་ལ་ཆོས་སྐུ་ནི་རྣམ་སྣང་ཆེན་པོ་ཡིན་ཏེ་དེ་ཉིད་སྣང་བ་ལས། རྣམ་པར་སྣང་མཛད་དང་རྣམ་པར་སྣང་མཛད་ཆེན་པོ་འདི་གཉིས་ཀྱི་ཁྱད་པར་ནི་གང་ཡིན་ཞེ་ན། འོག་མིན་གྱི་གནས་སུ་མངོན་པར་རྫོགས་པར་སངས་རྒྱས་པའི་དེ་བཞིན་གཤེགས་པ་
ལྔའི་སྐུའི་ངོ་བོ་ཉིད་གང་ཡིན་པ་དེ་ནི་རྣམ་པར་སྣང་མཛད་ཡིན་ལ་དེ་དང་ཐུགས་གཉིས་སུ་མེད་པའི་སེམས་དང་སེམས་ལས་བྱུང་བའི་ནི་རྣམ་པར་སྣང་མཛད་ཆེན་པོ་ཡིན་ནོ་ཞེས་སོ། །ཡང་རྣམ་སྣང་ནི་དེ་བཞིན་གཤེགས་པའི་དབུགས་དབྱུང་ཞེས་བྱ་
བ ལ༑ རྣམ་སྣང་ཆེན་པོ་ནི་རྡོ་རྗེ་འཆང་གི་དབུགས་དབྱུང་ཞེས་བྱའོ། །སྤྲུལ་པའི་སྐུ་ལ་ནི་དབུགས་དབྱུང་གཉིས་ཀ་ཡོད་དོ། །དོན་གཉིས་པ་ནང་གི་མངོན་པར་བྱང་ཆུབ་པའི་ཚུལ་དུ་བགྲོད་པ་ནི། ཕྱིའི་མངོན་བྱང་དེ་ཉིད་ཀྱི་དུས་སུ་བགྲོད་པ་ཡིན་
ཏེ༑ དེའང་ཚུལ་འདི་དག་རྡོ་རྗེ་གུར་ལས་འབྱུང་སྟེ་ཉི་མ་གཅིག་གིས་འགྲུབ་པར་འགྱུར། ཉི་མ་གཉིས་ཀྱི་ཆོ་ག་དང་། །ཞེས་བྱ་བ་ལ་སོགས་པའི་ཚུལ་གྱིས་ཡུལ་རྣམས་ཀྱི་རླུང་དང་བྱང་ཆུབ་ཀྱི་སེམས་དབུ་མར་སྟོབས་སུ་གྱུར་ཏེ་མངོན་པར་རྫོགས་པར་
འཚང་རྒྱ་སྟེ་རྒྱས་པར་རྒྱུད་ཀྱི་མངོན་རྟོགས་ལས་འབྱུང་བ་བཞིན་ནོ། །དེ་ལྟར་ན་སྟོན་པ་ངེས་དོན་དུ་མངོན་པར་རྫོགས་པར་བྱང་ཆུབ་པའི་ཚུལ་བསྟན་ཏོ། །བཞི་པ་བཅོམ་ལྡན་འདས་དེས་ཆོས་ཀྱི་འཁོར་ལོ་ཇི་ལྟར་བསྐོར་ཞེ་ན། འདི་ལ་གཉིས་ཏེ། ངེས་
པའི་དོན་གྱི་སངས་རྒྱས་ཀྱི་ཆོས་མི་འགྱུར་བའི་ཆོས་ཀྱི་འཁོར་ལོ་དང་། སོ་སོའི་གནས་སུ་སོ་སོའི་གདུལ་བྱ་ལ་སྤྲུལ་པ་མཆོག་གི་ཆོས་ཀྱི་འཁོར་ལོ་བསྐོར་བའི་ཚུལ་ལོ། །དང་པོ་ལའང་ལྔ་སྟེ། གནས་དང་། སྟོན་པ་དང་། འཁོར་དང་། དུས་
626



༄༅། །དང་། ཆོས་ཕུན་སུམ་ཚོགས་པའོ། །དང་པོ་གནས་ནི་གོང་དུ་བསྟན་པའི་སྟུག་པོ་བཀོད་པའི་གནས་སོ། །སྟོན་པ་ནི་གོང་དུ་བསྟན་པའི་ཡང་དག་པར་རྫོགས་པའི་སངས་རྒྱས་ཆོས་དང་ལོངས་སྤྱོད་རྫོགས་པའི་སྐུའི་བདག་
ཉིད་ཅན་ནོ། །གལ་ཏེ་སྟོན་པ་ལོངས་སྤྱོད་རྫོགས་པ་ནི་འཁོར་ལ་ཆོས་སྟོན་པར་འགྱུར་ན། སྟོན་པ་ཆོས་ཀྱི་སྐུས་ཆོས་སྟོན་པ་མེད་པས་སྟོན་པར་ཇི་ལྟར་འགྱུར་སྙམ་ན། སྟོན་པའི་ཐུགས་ཉིད་ཆོས་ཀྱི་སྐུ་ཡིན་པའི་ཕྱིར་སྟོན་པར་ཡང་འགྱུར་ལ། ཡང་ཆོས་
ཀྱི་སྐུ་ཉིད་ཀྱང་གཟུགས་ཀྱི་རྣམ་པར་མཛད་དེ། ཆོས་སྟོན་པར་སྤྱོད་པ་དེ་ལ་སྟོན་པ་དཔལ་རྡོ་རྗེ་འཆང་ཞེས་བྱའོ། །དེ་སྐད་དུའང་དེ་ཉིད་འདུས་པ་ལས། ཨེ་མའོ་བདག་ནི་རང་བྱུང་བའི། །ཀུན་ཏུ་བཟང་པོ་སེམས་དཔའ་བསྟན། །དེ་ནི་བསྟན་ཕྱིར་ལུས་
# མིན་ཡང་། །སེམས་དཔའི་ལུས་སུ་གྱུར་པ་ཡིན། །ཞེས་རྡོ་རྗེ་སེམས་དཔའི་སྐུར་མཛོད་ནས་ཆོས་སྟོན་ཏོ། །གལ་ཏེ་དེ་ལྟར་ན་བསྟན་པ་གཅིག་ལ་སྟོན་པ་གཉིས་སུ་མི་འགྱུར་རམ་ཞེ་ན། མི་འགྱུར་ཏེ་དེ་གཉིས་ལ་ངོ་བོ་དབྱེར་མེད་པ་ཡིན་ཏེ་དབྱེ་བ་ཡོད་ན་
བསྒྱུ་ ཆོས་ཀྱི་སྐུ་གཟུགས་བརྙན་དུ་ཇི་ལྟར་འགྱུར། །དེས་ན་ཟླ་གསང་ཐིག་ལེ་ལས། ང་ཡང་འདོད་དང་གཟུགས་མཆོག་ཏུ། །སངས་རྒྱས་ཀུན་གྱི་བྱིན་གྱིས་བརླབས། །ངས་ཀྱང་ཆོས་ཀྱི་སྐུ་མཆོག་ཏུ། །སངས་རྒྱས་ཐམས་ཅད་བྱིན་གྱིས་བརླབས། །
ཞེས་གསུངས་པས་སྟོན་པ་གཅིག་ཉིད་དོ། །ཡང་ན་སྟོན་པ་སེམས་དཔའ་དེ་ནི་སྡུད་པའི་འཁོར་གྱི་ཆ་བཟུང་ལ། དེ་བཞིན་གཤེགས་པས་སྟོན་པའི་ཆ་བཟུང་བའི་ཕྱིར་ཡང་སྟོན་པ་གཉིས་སུ་གྱུར་པའི་སྐྱོན་མེད་དོ། །འཁོར་ལ་གཉིས་ཏེ། དེ་བཞིན་
627
་



གཤེགས་པའི་འཁོར་དང་། བྱང་ཆུབ་སེམས་དཔའི་འཁོར་རོ། །དང་པོ་ནི། ནམ་མཁའི་ཁམས་འདི་ཐམས་ཅད་དཔེར་ན་ཏིལ་གྱི་གང་བུ་ཏིལ་གྱི་ས་བོན་གྱིས་གང་བ་བཞིན་དེ་བཞིན་གཤེགས་པས་གང་བར་མཐོང་ངོ༌། །ཞེས་གསུངས་པ་ལྟ་བུའོ། །
གཉིས་པའང་བརྗོད་ཀྱིས་མི་ལང་པའིའང་བརྗོད་ཀྱིས་མི་ལང་པའི་བྱང་ཆུབ་སེམས་དཔའ་ཞེས་བྱ་བ་ལ་སོགས་པ་གསུངས་པ་ལྟ་བུ་སྟེ། དེ་རེ་རེ་ལའང་སྤྲུལ་པའི་འཁོར་དང་། རང་རྒྱུད་པ་ཐ་དད་པའི་འཁོར་རོ། །དང་པོ་སྤྲུལ་པ་ནི་ཡེ་ཤེས་ཀྱི་སྐུ་དང་དེའི་
ཐུགས་ཆོས་ཀྱི་སྐུའི་བདག་ཉིད་རྣམ་སྣང་ཆེན་པོ་ལས་རྡོ་རྗེ་སེམས་དཔའ་དང་། དེ་བཞིན་གཤེགས་པ་ཐམས་ཅད་སྤྲུལ་པར་དེ་ཉིད་འདུས་པ་ལས་བཤད་ལ། རྡོ་རྗེ་རྩེ་མོ་ལས་ཀྱང་། ཨེ་མ་ཧོ་རྣམ་དག་ཡེ་ཤེས་དག །ཨེ་མ་ཧོ་སངས་རྒྱས་ཉན་ཐོས་
པ༑ །ཨེ་མ་གར་མཁན་འཁོར་ལོ་འདི། །རང་གི་ཡེ་ཤེས་འདྲི་བར་བྱེད། །ཅེས་གསུངས་པ་དང་། དཔལ་སཾ་པུ་ཊ་ལས། འཆད་པ་པོ་ང་ཆོས་ཀྱང་ང་། །རང་གི་ཚོགས་ལྡན་ཉན་པའང་ང་། །ཞེས་སོ། །མདོ་སྡེ་རྒྱན་ལས་ཀྱང་། སྐུ་གསུམ་དག་གི་
རང་བཞིན་གྱི། །དོན་འདི་རྟེན་དང་བཅས་པ་བསྟན། །སྤྲུལ་པའི་སྐུས་ནི་གཞན་དོན་ཏོ། །ལོངས་སྤྱོད་རྫོགས་པའི་སྐུས་ནི་རང་དོན་ཏོ། །ཆོས་ཀྱི་སྐུས་ནི་གཉིས་ཀའི་དོན་བསྟན་ཏོ། །ཞེས་གསུངས་པས་ལོངས་སྐུ་རང་དོན་ཡིན་པས་འཁོར་ཡང་རང་དོན་
ཡིན་ནོ། །ཡང་འཁོར་རྒྱུད་ཐ་དད་པ་ཡོད་པར་ཇི་ལྟར་ཤེས་ཤེ་ན། མདོ་ཁ་ཅིག་ལས་ཀྱང་གསུངས་ལ། རྒྱུད་བླ་མ་ལས་ཀྱང་། ཀུན་རྫོབ་སྐུ་གཉིས་གཞན་གྱི་དོན། །ཞེས་གསུངས་པས་ཀྱང་ཤེས་ལ། ས་བཅུའི་བྱང་ཆུབ་སེམས་དཔའ་རྣམས་ལ་
ལྕེ



རྡ
ཞེ་བརྒྱུད་
༄༅། །ལོངས་སྤྱོད་རྫོགས་པར་སྣང་བར་བཤད་ལ། དེ་བཞིན་གཤེགས་པའང་ཆོས་སྐུ་ལ་དབྱེ་བ་མེད་ཀྱང་རྒྱུད་ཐ་དད་པས་གྲོལ་བ་ཡོད་ལ། དེ་ཐམས་ཅད་དགོངས་པ་གཅིག་པར་བྱ་བའི་ཕྱིར་གཅིག་ཏུ་འདུ་བ་གསུངས་པ་ལྟ་
བུའོ། །དུས་ནི་རྟག་ཏུ་གནས་པ་སྟེ། །བརྟན་པ་རྟག་པ་མཆོག་ཏུ་ཡང་། །ཞེས་པ་དང་། སཾ་པུ་ཊའི་རྒྱུད་ཕྱི་མ་ལས་བཅོམ་ལྡན་འདས་ནི་འོག་མིན་ལས་བསྐྱོད་པར་མི་མཛད་དོ་ཞེས་གསུངས་པ་ལྟ་བུའོ། །ཆོས་ནི་ཐེག་པ་ཆེན་པོ་ཟབ་པ་དང་རྒྱ་ཆེ་བའི་
ཆོས་ཀྱི་འཁོར་ལོ་རྒྱུན་དུ་མཛད་པ་སྟེ། མི་འགྱུར་བའི་ཆོས་ཀྱི་འཁོར་ལོའོ། །གཉིས་པ་སོ་སོའི་གནས་སུ་སྤྲུལ་པ་མཆོག་གི་ཆོས་ཀྱི་འཁོར་ལོ་དེའང་སྔ་མ་ལྟར་ལྔ་སྟེ། སྟོན་པ་དང་། འཁོར་དང་། དུས་དང་། གནས་དང་། ཆོས་སོ། །དེ་ལ་དང་
པོ་སྟོན་པ་ནི་འདི་ལྟར་བཅོམ་ལྡན་འདས་ལོངས་སྤྱོད་རྫོགས་པའི་སྐུ་འོག་མིན་ལས་མི་བསྐྱོད་ཀྱང་གནས་ཐ་དད་པར་གདུལ་བྱ་ཐ་དད་པ་ལ་སྤྲུལ་པ་སོ་སོའི་ཆོས་ཀྱི་འཁོར་ལོ་བསྐོར་བའི་ཚུལ་ནི། དཔེར་ན་ནམ་མཁའ་ལ་ཟླ་བ་ཤར་བས་ཆུ་ཐམས་ཅད་ལ་ཟླ་
ཚག་ བའི་གཟུགས་བརྙན་འཆར་བ་དང་འདྲའོ། །བྱེ་བྲག་ཏུ་འདི་གདུལ་བྱ་གྲུབ་པའི་ས་ལ་གནས་པ་ཡན་ཆད་ལ་སྣང་བས་སྤྲུལ་པའི་སྐུ་མཆོག་ཅེས་བྱའོ། །འཁོར་སྤྲུལ་པ་རྣམས་ནི་སྔ་མ་དང་འདྲ་ལ་རང་རྒྱུད་པ་ནི་གྲུབ་པའི་ས་ལ་གནས་པ་ཡན་ཆད་རྣམས་
སོ༑ །དེ་ལྟར་ཡིན་པར་ཅིས་ཤེས་ན་ཁམས་གསུམ་རྣམ་པར་རྒྱལ་བའི་སྤྲུལ་བཤད་ལས་ཁམས་གསུམ་གྱི་སེམས་ཅན་ཐམས་ཅད་དཀྱིལ་འཁོར་དུ་བཙུད་པ་ལས་དེ་མ་ཐག་ཏུ་གྲུབ་པར་གྱུར་ཏོ་ཞེས་པས་ཤེས་སོ། །དུས་ནི་རྒྱུན་མི་འཆད་པར་རོ། །གནས་
རྒྱུད་སྡེ་སྤྱི་རྣམ་



ནི་ངེས་པ་མེད་དོ། །ཆོས་ནི་ཐེག་པ་ཆེན་པོའོ། །ཡང་བྱེ་བྲག་ཏུ་སྟོན་པ་ལོངས་སྐུ་རྣམ་པར་སྣང་མཛད་འདི་སངས་རྒྱས་ནས་དེའི་སྤྲུལ་པ་མཆོག་གིས་གནས་གང་དུ་དུས་ནི་ནམ་ཆོས་ཇི་ལྟར་གསུངས་ཤེ་ན། སྤྱིར་མཐའ་ཡས་ཀྱང་ཅུང་ཟད་སྨོས་
ན༑ དེའང་བཅོམ་ལྡན་འདས་མངོན་པར་རྫོགས་པ་སངས་རྒྱས་མ་ཐག་ཏུ་དེ་ཁོ་ན་ཉིད་འདུས་པའི་རྒྱུད་གསུངས་ཏེ། རྒྱུད་དེ་ཉིད་ལས། བཅོམ་ལྡན་འདས་རྣམ་པར་སྣང་མཛོད་མངོན་པར་རྫོགས་པ་སངས་རྒྱས་ནས་རིང་པོར་མ་ལོན་པར་དེ་བཞིན་
གཤེགས་པ་ཐམས་ཅད་ཀྱི་ཐུགས་ཀུན་ཏུ་བཟང་པོ་ཞེས་བྱ་བ་དང་། ཡང་རི་རབ་ཀྱི་རྩེ་མོ་གང་ན་བ་དང་། ཁང་བུ་བརྩེགས་པ་གང་ན་བ་དེར་བྱོན་ནས་ཞེས་བྱ་བ་ལ་སོགས་པས་རྡོ་རྗེ་དབྱིངས་ཀྱི་སྤྲུལ་བཤད་མཛད་པ་ལ་སོགས་པས་དེ་ཁོ་ན་ཉིད་འདུས་པའི་
རྒྱུད་གསུངས་སོ། །དེ་བཞིན་དུ་བཅོམ་ལྡན་འདས་རྡོ་རྗེ་འཆང་ཆེན་པོ་རྒྱ་ཆེ་བའི་ཆོས་ཀྱི་དབྱིངས་ཀྱི་ཕོ་བྲང་རིག་པ་འཛིན་པ་དུ་མ་འདུ་བའི་གནས་བྱང་ཆུབ་སེམས་དཔའི་ལུས་སེངྒེའི་ཁྲི་ལ་བཞུགས་ཏེ། ཞེས་བྱ་བ་ལ་སོགས་པས་རྣམ་པར་སྣང་མཛད་
མངོན་པར་བྱང་ཆུབ་པའི་རྒྱུད་གསུངས་པ་དང་། བཅོམ་ལྡན་འདས་རླུང་ལ་བཞུགས་ཏེ་འཇིག་རྟེན་གྱི་ཁམས་གཞི་དང་སྙིང་པོ་མེ་ཏོག་གི་རྒྱན་གྱིས་བརྒྱན་པ་འདི་ཐམས་ཅད་ཅེས་བྱ་བ་ལ་སོགས་པས་འཕགས་པ་མི་གཡོ་བའི་རྒྱུད་གསུངས་པ་དང་། དེ་
བཞིན་དུ་བཅོམ་ལྡན་འདས་དབང་བསྐུར་གྱི་ཁང་པ་ན་བཞུགས་ཏེ་ཞེས་བྱ་བ་ལ་སོགས་པས་གཞི་དང་སྙིང་པོ་མེ་ཏོག་གི་རྒྱན་གྱིས་བརྒྱན་པར་ཕྱག་ན་རྡོ་རྗེ་དབང་བསྐུར་བའི་རྒྱུད་གསུངས་པ་དང་། དེ་བཞིན་དུ་བཅོམ་ལྡན་འདས་གཞན་འཕྲུལ་དབང་བྱེད་
ཙ30



།ལྷའི་བདག་པོའི་གནས་ན་བཞུགས་ཏེ་ཞེས་བྱ་བ་ལ་སོགས་པས་དཔལ་མཆོག་དང་པོའི་རྒྱུད་གསུངས་པ་དང་། དེ་བཞིན་དུ་གནས་གཙང་མ་ན་བཞུགས་ནས་སུ། ཐམས་ཅད་མཁྱེན་པས་འདི་སྐད་གསུངས། །ཞེས་བྱ་བ་ལ་
སོགས་པས་གདན་བཞིའི་རྒྱུད་གསུངས་པ་དང་། དེ་བཞིན་དུ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་བཙུན་མོའི་བྷ་ག་ལ་བཅོམ་ལྡན་འདས་བཞུགས་བྱ་བ་ལ་སོགས་པས་དཔལ་གསང་བ་འདུས་པ་ལ་སོགས་པའི་རྒྱུད་གསུངས་
པ་དང་། གསང་བ་མཆོག་གི་དགྱེས་པ་ན། །ཐམས་ཅད་བདག་ཉིད་རྟག་ཏུ་བཞུགས། །ཞེས་བྱ་བ་ལ་སོགས་པས་བདེ་མཆོག་གི་རྒྱུད་གསུངས་པ་ལ་སོགས་པ་སྟེ། མདོར་ན་བརྗོད་ཀྱིས་མི་ལང་བའི་མདོ་སྡེ་དང་རྒྱུད་སྡེ་རྣམས་སྐུ་དང་གསུང་གི་བཀོད་
ཞི པ་ཐ་དད་པས་གསུངས་པ་དང་། ཡང་གནས་གཅིག་ཏུ་དུས་གཅིག་ཉིད་ཀྱི་ཚེ་གདུལ་བྱ་ཐ་དད་པ་ལ་ཆོས་ཐ་དད་པ་བསམ་གྱིས་མི་ཁྱབ་པ་གསུངས་ཏེ། དགོངས་པ་ལུང་སྟོན་པའི་རྒྱུད་ལས། རྟོག་པ་མེད་ཅིང་འཁྲུག་མེད་པ། །ཡིད་འོང་རྡོ་རྗེའི་ཚིག་
ཚg གཅིག་པུ། །གདུལ་བྱའི་བསམ་པའི་དབང་གིས་ན། །བྱེ་བྲག་མང་པོར་གྱུར་པ་ཡིན། །ཞེས་གསུངས་པ་ལྟ་བུའོ། །སྤྱི་དོན་ལྔ་པ་སངས་རྒྱས་ཀྱི་མཛད་པ་མཐའ་ཡས་པ་མཛད་པའི་ཚུལ་སྤྱིར་བསྟན་པ་ནི། དེ་ལྟར་ཆོས་ཀྱི་འཁོར་ལོ་བསྐོར་བ་དེའང་
མཛད་པ་ཡིན་མོད་ཀྱང་གཙོ་ཆེ་བས་ལོགས་སུ་བྱས་སོ། །དེ་དག་ལ་སོགས་པའི་མཛད་པ་མཐའ་ཡས་སོ། །དེའང་བསྡུ་ན་ལྔ་སྟེ། མཛད་པ་པོ་དང་། མཛད་པའི་རྒྱུ་དང་། དུས་དང་། གནས་དང་། མཛད་པའི་ཚུལ་ལོ། །དེ་ལ་དོན་མཛད་པ་པོ་ནི་



གོང་དུ་བསྟན་པའི་ཡང་དག་པར་རྫོགས་པའི་སངས་རྒྱས་དཔལ་རྣམ་པར་སྣང་མཛད་ཆོས་ཀྱི་སྐུ་དང་གཟུགས་ཀྱི་སྐུའི་བདག་ཉིད་ཅན་གང་ཡིན་ན་གཅིག་པོ་ཉིད་ཡིན་ཏེ། ཕྱག་ན་རྡོ་རྗེ་དབང་བསྐུར་བའི་རྒྱུད་ལས་འཇིག་རྟེན་གྱི་ཁམས་དེ་ན་དེ་བཞིན་
གཤེགས་པ་རྣམ་པར་སྣང་མཛད་གཅིག་པུ་ཉིད་ཡིན་ཏེ། སྔོན་གྱི་སྨོན་ལམ་གྱི་སྟོབས་ཀྱིས་བཞུགས་སོ་ཞེའོ། །གལ་ཏེ་སྟོན་པ་གཞན་གཏན་མེད་དམ་ཞེ་ན། ལུང་ལས་གསུངས་པས་བདག་ཅག་ལ་སྣང་བ་ཁོ་ན་ཡིན་ལ། གཞན་རྒྱུད་ཐ་དད་པ་དུམ་གྲོལ་
བ་ཡོད་པ་དང་རྡུལ་གཅིག་གི་སྟེང་ན་རྡུལ་སྙེད་ཀྱི་ཞིང་ཡོད་པས་དཔག་ཏུ་མེད་པ་དགག་པར་མི་ནུས་སོ། །གཉིས་པ་དོན་མཛད་པའི་རྒྱུ་ནི་དམིགས་པ་མེད་པའི་ཐུགས་རྗེ་ཆེན་པོའི་ཤུགས་དང་། དེའི་དབང་གིས་སྨོན་ལམ་བཏབ་པ་གང་ཡིན་པ་དེ། ཇི་སྐད་
# དུ་སངས་རྒྱས་མཉམ་སྦྱོར་ལས། རྟག་ཏུ་དྲི་མ་མེད་པ་ཐུགས་རྗེའི་ཤུགས་ལས་བྱུང་། །སྨོན་ལམ་གྲུབ་པ་འགག་པ་མེད་པའི་ཆོས་ཉིད་ཅན། །འགྲོ་བའི་དོན་གྲུབ་རབ་ཏུ་བརྩོན་པ་མཐའ་ཡས་པ། །ཐུགས་རྗེ་ཆེན་པོའི་བདག་ཉིད་རྟག་ཏུ་རྣམ་པར་སྣང་། །
ཞེས་གསུངས་པ་ལྟ་བུའོ། །གསུམ་པ་དུས་ཇི་སྲིད་ཅིག་ཏུ་སེམས་ཅན་གྱི་དོན་མཛད་ཅེ་ན། བསྐལ་པ་བསམ་གྱིས་མི་ཁྱབ་པའི་སྔོན་དུ་སངས་རྒྱས་ནས། ཇི་སྲིད་དུ་སེམས་ཅན་གྱི་ཁམས་མ་སྟོངས་པ་དེ་སྲིད་ཀྱི་བར་དུ་བཞུགས་ཏེ། དེའི་བར་ལའང་རྒྱུན་
ཆད་པ་མེད་པར་སེམས་ཅན་གྱི་དོན་མཛད་དེ། རྟག་ཏུ་དྲི་མ་མེད་པ་ཐུགས་རྗེའི་ཤུགས་ལས་བྱུང་། །ཞེས་བཤད་དོ། །སློབ་དཔོན་ཟླ་གྲགས་ཀྱིས་ཀྱང་དབུ་མ་ལ་འཇུག་པ་ལས། བདེ་བར་གཤེགས་པ་མ་ལུས་ཕྱོགས་ཞིང་ཐ་དད་ན། །ཕྲ་རབ་རྡུལ་གྱི་
632



རྨ༄༅།། །རྡུལ་རྣམས་བདོག་པ་ཇི་སྙེད་པ། །བྱང་ཆུབ་མཆོག་རབ་དམ་པར་གཤེགས་པའི་བསྐལ་པ་དེ་སྙེད་དེ། །འོན་ཀྱང་གསང་བ་འདི་ནི་གཞན་ལ་བསྙད་གཞི་མ་ལགས་སོ། །རྒྱལ་བ་ཇི་སྲིད་འཇིག་རྟེན་མཐའ་དག་མཆོག་ཏུ་རབ་
ཞི་བར། །འགྲོ་བ་མིན་ཞིང་ནམ་མཁའ་རྣམ་འཇིག་འགྱུར་མིན་དེ་སྲིད་དུ། །ཤེས་རབ་ཡུམ་གྱིས་བསྐྱེད་པ་ཁྱོད་ལ་ཐུགས་བརྩེའི་མ་མ་ཡིས། །ཚུལ་ལུགས་མེད་པར་རབ་ཏུ་ཞི་བར་འགྱུར་བ་ག་ལ་མངའ། །ཞེས་བཤད་པ་ལྟ་བུའོ། །བཞི་པ་གནས་གང་
༡ དུ་མཛད་པ་ནི་གཙོ་ཆེ་བའི་དབང་དུ་བྱས་ནས། ཕྱག་ན་རྡོ་རྗེ་དབང་བསྐུར་བའི་རྒྱུད་ལས། འཇིག་རྟེན་གྱི་ཁམས་བརྒྱུད་པ་བསྟན་ནས། འཇིག་རྟེན་གྱི་ཁམས་དེ་བཅོམ་ལྡན་འདས་རྣམ་པར་སྣང་མཛད་སྔོན་བྱང་ཆུབ་སེམས་དཔའི་སྤྱོད་པ་སྤྱད་པ་ན་ཡོངས་
སུ་སྦྱངས་སོ་ཞེས་གསུངས་པས། འཇིག་རྟེན་གྱི་ཁམས་ལ་ལ་ནི་འཆགས་ལ་ལ་ནི་འཇིག་ལ་ལ་ནི་གནས་པ་དེ་ཐམས་ཅད་ཀྱི་སེམས་ཅན་དེ་དག་ཐམས་ཅད་སྐལ་བ་དང་ལྡན་པས་སྔོན་ཡོངས་སུ་བཟུང་བས་གཙོ་ཆེར་དོན་མཛད་དོ། །གཞན་དེ་བཞིན་
གཤེགས་པའི་ཡེ་ཤེས་དང་སྨོན་ལམ་དང་། ཐུགས་རྗེ་ལ་ཐོགས་པ་མེད་པས་ནམ་མཁའ་ཐམས་ཅད་ཁྱབ་པར་མཛད་དེ། སངས་རྒྱས་མཉམ་སྦྱོར་ལས། ནམ་མཁའ་ཀུན་གྱི་སྐབས་ན་དཔལ། །རྡོ་རྗེ་སེམས་དཔའ་རབ་ཏུ་གནས། །གྲུབ་པའི་དབང་
ཕྱུག་རབ་གྲུབ་པས། །ཐམས་ཅད་བདག་ཉིད་འཇུག་པར་བྱེད། །ཅེས་གསུངས་སོ། ལྔ་པ་ཚུལ་ཇི་ལྟར་དོན་མཛད་པ་ནི། སེམས་ཅན་རེ་རེའི་མདུན་ནའང་ཐབས་སྣ་ཚོགས་ཀྱིས་དོན་མཛད་ཅིང་བཞུགས་ཏེ། དབང་བསྐུར་བའི་རྒྱུད་ལས་བཅོམ་ལྡན་
ཙ4
ལྔ་བཅུ་ཐམམ་ རྒྱུད་སྡེ་སྤྱི་རྣམ་



-
--
--
འདས་རྣམ་པར་སྣང་མཛད་འཇིག་རྟེན་གྱི་ཁམས་ཐམས་ཅད་ན་གཟུགས་བརྙན་གྱི་རྣམ་པར་སེམས་ཅན་ཐམས་ཅད་ཀྱི་མདུན་དུ་འདུག་གོ་ཞེས་གསུངས་སོ། །ཡང་དུས་གཅིག་ཏུ་གནས་ཐ་དད་པར་མཛད་པ་མཐའ་ཡས་པས་སེམས་ཅན་གྱི་དོན་མཛད་
དེ༑ དཔལ་སཾ་པུ་ཊ་ལས། ཁ་ཅིག་ཏུ་ནི་བྱང་ཆུབ་ཆེན་པོའི་སེམས། །ཁ་ཅིག་ཏུ་ནི་ཇི་ལྟར་སྤྱོད་རྗེས་འབྲང་། །ཁ་ཅིག་ཏུ་ནི་བྱང་ཆུབ་མངོན་བྱང་ཆུབ། །ཁ་ཅིག་ཏུ་ནི་འཁོར་ལོ་རབ་ཏུ་བསྐོར། །ཞེས་བྱ་བ་ལ་སོགས་པ་དང་། ཡེ་ཤེས་ཐིག་ལེ་ལས་
ཀྱང་༑ ལ་ལར་རྒྱུད་དང་བསྟན་བཅོས་ནི། །མཛད་དང་ལ་ལ་རུ་ནི་འཛིན། །ཞེས་བྱ་བ་ལ་སོགས་པ་གསུངས་པས་ལྟ་བུའོ། །དེ་ལྟར་དུས་མཐའ་ཡས་པའི་དུས་ནས་བཅོམ་ལྡན་འདས་གཅིག་པོ་ཉིད་སྤྲུལ་པ་བསམ་གྱིས་མི་ཁྱབ་པས་དོན་མཛད། ཅེས་
བྱ་བ་དེ་ཆོས་ཉིད་མཉམ་པ་ཉིད་ཀྱི་དབང་དུ་བྱས་པ་ཡིན་ནམ་སྙམ་ན། མ་ཡིན་ཏེ་ཕྱག་ན་རྡོ་རྗེ་དབང་བསྐུར་བ་ལས། བཅོམ་ལྡན་འདས་དེ་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན། ཞེས་གསུངས་པ་དང་། འཇིག་རྟེན་གྱི་ཁམས་དེ་ན་བཅོམ་ལྡན་ ༧
འདས་དེ་ཉིད་ཅེས་གསུངས་པས་ཤེས་སོ། །དེ་ལྟར་དུས་མཐའ་ཡས་པ། གནས་མཐའ་ཡས་པ། མཛད་པ་མཐའ་ཡས་པ་འདི་ནི་དམན་པ་བློ་མ་སྦྱངས་པ་རྣམས་ཀྱིས་མོས་པ་བྱ་བ་ཙམ་ཡང་དཀའ་བས་ན་གསལ་བར་སློབ་དཔོན་ཟླ་གྲགས་ཀྱིས་གསུངས་
ལ༑ སློབ་དཔོན་ཀླུ་སྒྲུབ་ཀྱི་ཞལ་སྔ་ནས་ཀྱང་། མདོ་ཀུན་ལས་བཏུས་པ་ལས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་རྒྱ་ཆེ་བ་ཉིད་ལ་མོས་པ་ནི་ཤིན་ཏུ་རྙེད་པར་དཀའོ། །ཞེས་མཐར་ཐུག་པར་གསུངས་སོ། །དེ་བས་ན། བཅོམ་
བཏུས་



༄༅། །ལྡན་ཡོན་ཏན་རྒྱ་ཆེ་རྟོག་བློའི་ཡུལ་མིན་ཀྱང་། །བླ་མའི་མཐུ་དང་གསུང་རབ་ལས་རྙེད་ཕྱོགས་ཙམ་ཞིག །མོས་བློས་གསང་བ་སྨྲས་ལ་འཕགས་པ་རྣམས་དགྱེས་ལགས། །འོན་ཀྱང་དེ་ཡི་འཁོར་རབ་གཏུམ་པོའི་ཚོགས་
རྣམས་བཟོད་མཛོད་རིགས། །ཞེས་བྱ་བ་བར་སྐབས་ཀྱི་ཚིགས་སུ་བཅད་པའོ། །དེ་ལྟར་ན་དོན་མཛད་པ་པོའི་ཐུགས་རྗེ་ལ་སྐྱོ་དུབ་མི་མངའ་ཞིང་དོན་བྱ་བའི་སེམས་ཅན་ལ་མཐའ་མེད་པ་དེས་ན་མཛད་པ་རྒྱུན་མི་འཆད་པར་རྒྱུན་གྱིས་རྟག་པའི་ཕྱིར་དེ་དག་
ཀྱང་ཡང་དག་པའི་སངས་རྒྱས་ཡིན་ནོ། །སྤྱི་དོན་དྲུག་པ། ད་ནི་མཛད་པ་དེ་ཉིད་ཀྱི་བྱེ་བྲག་ཁྱད་པར་དུ་མི་མཇེད་ཀྱི་འཇིག་རྟེན་གྱི་ཁམས་སུ་སྤྲུལ་པའི་སངས་རྒྱས་འབྱུང་བའི་དུས་ལ་སོགས་པ་བརྗོད་པར་བྱའོ། །འདི་ལ་བརྒྱུད་དུ་གསུང་ཡང་། གཟུང་
* བདེ་བའི་ཕྱིར་ལྔར་བྱ་སྟེ། སྤྲུལ་པའི་སྐུ་ཇི་ལྟར་འབྱུང་བའི་ཚུལ་དང་། དེ་ལ་འཁོར་ཇི་ལྟར་འབྱུང་བའི་ཚུལ་དང་། དེས་ཆོས་ཀྱི་འཁོར་ལོ་ཇི་ལྟར་བསྐོར་བའི་ཚུལ་དང་། བཀའ་ཇི་ལྟར་བསྡུ་བ་བྱས་པ་དང་། མི་རྣམས་ལ་ཇི་ལྟར་འཕེལ་བའི་ཚུལ་
ཨ ལོ༑ །དེ་ལ་དང་པོ་ཇི་ལྟར་བྱུང་བའི་ཚུལ་ལ་བཞི་སྟེ། གནས་དང་། དུས་དང་། ཚུལ་ཇི་ལྟར་སངས་རྒྱས་པ་དང་། དེའི་མཛད་པའོ། །དེ་ལ་དང་པོ་གནས་ནི་སྤྱིར་གོང་དུ་བསྟན་པ་ལྟར་བསམ་གྱིས་མི་ཁྱབ་ཀྱང་རེ་ཞིག་འཇིག་རྟེན་གྱི་ཁམས་མི་མཇེད་
འོ བཟུང་ལ། དེ་ལས་ཀྱང་དབུས་ཀྱི་གླིང་བཞི་པའི་ལྷོའི་འཛམ་བུའི་གླིང་སྐབས་དོན་ཡིན་པས་བཟུང་ངོ༌
། །གཉིས་པ་དུས་ཀྱང་བསམ་གྱིས་མི་ཁྱབ་ཀྱང་བསྐལ་པ་བཟང་པོ་བཟུང་ལ། ཡང་སྟོན་པ་ངེས་དོན་དུ་སངས་རྒྱས་ནས་རྡོ་རྗེ་ཐེག་པ་ལ་སོགས་པ་ཟབ་



རྒྱུད་སྡེ་ཀུན་བཏུས་
པ་དང་རྒྱ་ཆེ་བའི་ཆོས་ཀྱི་འཁོར་ལོ་བསྐོར་བའི་རྗེས་ལ་གདོད་འཛམ་བུའི་གླིང་དུ་ཤཀྱ་ཐུབ་པ་འབྱུང་བ་ཡིན་ཏེ། འཕགས་པ་དེ་ཁོ་ན་ཉིད་འདུས་པའི་རྒྱུད་ལས། རྩ་བའི་རྒྱུད་དང་། རྒྱུད་ཕྱི་མ་དང་། ཕྱི་མའི་ཕྱི་མ་གསུངས་ནས། རྒྱུད་ཉེ་བར་བསྡུ་བ་
གསུངས་པའི་སྐབས་སུ་གསུངས་ལ། མི་ཡི་ནང་དུ་བབས་ནས་ཀྱང་། །དགོས་ཕྱིར་སེམས་ཅན་ཀུན་གྱི་དོན། །རྡོ་རྗེ་འཁོར་ལོ་མཆོག་བསྐོར་ཞིང་། །མགོན་པོས་རབ་ཏུ་བསྒྲུབ་པར་མཛོད། །ཅེས་བྱ་བ་དང་། དེ་ནས་རི་རབ་ཀྱི་རྩེ་མོ་ནས་སྙིང་པོ་བྱང་
ཆུབ་ག་ལ་བ་དེར་གཤེགས་ནས། ཆེད་དུ་བཅོམ་ལྡན་འདས་ཀྱིས་བྱང་ཆུབ་ཀྱི་ཤིང་དྲུང་དུ་འཇིག་རྟེན་དང་མཐུན་པར་བྱ་བའི་ཕྱིར་རྩྭ་བླངས་ནས་ཞེས་བྱ་བ་ལ་སོགས་པ་གསུངས་པ་ལྟ་བུའོ། །ཕྱག་ན་རྡོ་རྗེ་དབང་བསྐུར་བའི་རྒྱུད་ལས་ཀྱང་། བྱང་ཆུབ་
སེམས་དཔའ་ཆེན་པོ་ཀུན་ཏུ་བཟང་པོས་ཕྱག་ན་རྡོ་རྗེ་འཇིག་རྟེན་གྱི་ཁམས་གཞི་དང་སྙིང་པོ་མེ་ཏོག་གི་རྒྱན་གྱིས་བརྒྱན་པར་དབང་བསྐུར་བའི་རྗེས་ལ། དེ་ནས་འཇིག་རྟེན་གྱི་ཁམས་མི་མཇེད་འདིར་བཅོམ་ལྡན་འདས་ཤཱཀྱ་ཐུབ་པའི་མཚན་གྱིས་གླིང་བཞི་པ་
བར་མའི་འཇིག་རྟེན་གྱི་ཁམས་ཀྱི་འཛམ་བུའི་གླིང་དུ་བདུད་ཕམ་པར་མཛད་ནས་བྱང་ཆུབ་ཏུ་མངོན་པར་རྫོགས་པར་སངས་རྒྱས་ཏེ་ཞེས་གསུངས་པ་ལྟ་བུའོ། །གསུམ་པ་སྟོན་པ་ཇི་ལྟར་སངས་རྒྱས་པའི་ཚུལ་ནི། སྟོན་པ་དེ་བཞིན་གཤེགས་པ་སྤྲུལ་པའི་སྐུ་
ནི་འཇིག་རྟེན་དང་མཐུན་པར་མཛད་པའི་ཕྱིར་རང་གི་ངོ་བོ་སངས་རྒྱས་ཟིན་ཡང་འཚང་རྒྱ་བའི་ཚུལ་སླར་སྟོན་པ་ནི་སངས་རྒྱས་རྣམས་ཀྱི་ཆོས་ཉིད་དེ། དེ་ལྟར་ཡང་དེ་ཁོ་ན་ཉིད་འདུས་པ་ལས་གསུངས་པ། ལྷ་རྣམས་ཀྱིས་སྨྲས་པ། གྲོགས་པོ་རྣམས་འདི་
636



ང་གཉིས་
༄༅། །ནི་སྔོན་དུ་མངོན་པར་རྫོགས་པར་སངས་རྒྱས་ཟིན་གྱིས་འོན་ཀྱང་འཇིག་རྟེན་དང་མཐུན་པར་མཛད་ཅིང་སླར་ཡང་བླ་ན་མེད་པའི་བྱང་ཆུབ་སྟོན་གྱིས་ཞེས་བྱ་བ་ནས། དེ་ནས་དེའི་མཚན་མོ་བདུད་ཕམ་པར་མཛད་ནས། ཐོ་།
རངས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས། སེམས་ཅན་གྱི་ཁམས་མ་ལུས་པ་ལ་ཕན་པར་མཛད་པ་ཞེས་བྱ་བའི་བར་དུ་གསུངས་པ་ལྟ་བུའོ། །གལ་ཏེ་དེ་ལྟར་ན་སློབ་དཔོན་ཀྱ་བཤེས་གཉེན་གྱི་
ལུགས་ལེགས་ཏེ། མཚམས་འདིར་རྩ་བླངས་ནས་ཞེས་བྱ་བའམ། དེའི་མཚན་མོ་ཞེས་བྱ་བ་ནས་མཚམས་བཟུང་བའི་ཕྱིར་རོ་སྙམ་ན། མ་ཡིན་ཏེ་དབང་བསྐུར་བའི་རྒྱུད་ལས། དབང་བསྐུར་བའི་རྗེས་ལ་དགའ་ལྡན་གྱི་གནས་ན་གནས་པ་ནས་བཟུང་
སྟེ༑ མཐར་གྱིས་སྤྱོད་པ་སྤྱད་ཅིང་ཡོངས་སུ་མྱ་ངན་ལས་འདས་པ་ཆེན་པོའི་མཐར་ཐུག་པར་བྱིན་གྱིས་བརླབས་ནས་ཆོས་སྟོན་ཏོ་ཞེས་གསུངས་པ་ལྟ་བུའོ། །བཞི་པ་དེའི་མཛད་པ་ནི་སྟོན་པ་དེ་བཞིན་གཤེགས་པ་དགའ་ལྡན་ན་གནས་པ་ནས་བརྩམས་ཏེ་མྱ་
ཨ་ ངན་ལས་འདས་པའི་བར་དུ་མཛད་པ་བརྒྱད་དམ་བཅུ་གཉིས་སམ་བཅུ་དྲུག་གམ་བསམ་གྱིས་མི་ཁྱབ་པ་དེ་དག་མཛད་དེ་ཐུན་མོང་བ་འདི་ནི་རྒྱུ་ཆེ་རོལ་པའི་མདོ་ལ་སོགས་པའི་རྗེས་སུ་འབྲངས་ཏེ་ཤེས་པར་བྱའོ། །སྤྱི་དོན་གཉིས་པ་འཁོར་ཇི་ལྟར་བྱུང་བའི་
ཚུལ་ལ་གཉིས་ཏེ། སྤྱིར་སྐལ་བ་དང་ལྡན་པའི་འཁོར་ཇི་ལྟ་བུ་ཞིག་ཡིན་པ་དང་
། བྱེ་བྲག་ཏུ་སྡུད་པ་པོ་ཇི་ལྟར་བྱུང་བའི་ཚུལ་བསྟན་པའོ། །དང་པོ་ནི་སྤྱིར་བཅོམ་ལྡན་འདས་རྣམ་པར་སྣང་མཛད་ཀྱིས་ཡོངས་སུ་བཟུང་ཞིང་སྨོན་ལམ་བཏབ་པ་དེ་བྱང་ཆུབ་



སེམས་དཔའ་རྣམས་ཀྱིས་ཡོངས་སུ་སྨིན་པར་བྱས་པས། ཚོགས་ལམ་ཆེན་པོ་ཡན་ཆད་དུ་གྱུར་པ་སྟེ། ཉན་ཐོས་ཀྱི་རིགས་ཅན་ནམ་བྱང་ཆུབ་སེམས་དཔའི་རིགས་ཅན་གཉིས་ཀའི་དབང་དུ་བྱས་ནས། ཁ་ཅིག་ཚོགས་ལམ་ཆེན་པོ། ཁ་ཅིག་དྲོད། ཁ་
ཅིག་རྩེ་མོ། ཁ་ཅིག་བཟོད་པ། ཁ་ཅིག་ཆོས་མཆོག ཁ་ཅིག་མཐོང་ལམ་ནས་བརྩམས་ནས་བྱང་ཆུབ་སེམས་དཔའི་ས་ཆེན་པོར་ཆུད་པའི་བར་ཏེ། དེ་དག་ཀྱང་སྐལ་བ་མཐུན་པ་ཕྱོགས་གཅིག་ཏུ་སྐྱེ་བ་བཟུང་བ་རྣམས་སོ། །གལ་ཏེ་ཚོགས་ལམ་ཡན་
ཆད་ལ་མི་རིགས་ཏེ། སངས་རྒྱས་མཐོང་ཡང་ལོག་པར་ལྟ་བ་དང་ལྡན་པ་དང་། དམྱལ་བར་སྐྱེས་པ་ལ་སོགས་པ་དུ་མ་ཡོད་པའི་ཕྱིར་རོ་སྙམ་ན། མ་ཡིན་ཏེ་མི་དགེ་བའི་བཤེས་གཉེན་གྱིས་ཟིན་པའི་དབང་དང་ལས་ཀྱི་སྒྲིབ་པས་བསྒྲིབས་པས། བདེན་
ལྷཔ་མ་མཐོང་གི་བར་དུ་ལོག་པར་ལྟ་བ་འཛིན་པའང་ཡོད་ལ། བཟོད་པ་མ་ཐོབ་ཀྱི་བར་དུ་ངན་སོང་དུ་འགྲོ་བ་ཡང་ཡོད་དོ། །འོ་ན་དེ་དེ་དག་གིས་སངས་རྒྱས་མཐོང་བས་ཅི་ཞིག་བྱ་སྙམ་ན། ཡང་དེ་དག་གི་ལས་ཀྱི་སྒྲིབ་པ་སྲབ་མོར་བྱེད་ཅིང་ཡོངས་སུ་སྨིན་
པར་བྱེད་དོ། །གཉིས་པ་བྱེ་བྲག་ཏུ་སྡུད་པ་པོ་ཇི་ལྟར་བྱུང་བ་ཡིན་ཞེ་ན། དེ་ལ་སྡུད་པ་པོ་ནི་བཅོམ་ལྡན་འདས་ཀྱིས་ཆོས་ཐམས་ཅད་ཐུགས་སུ་ཆུད་པས་སྡུད་པར་འོས་ཀྱིས་གཞན་མ་ཡིན་ནོ། །ཆོས་ཐུགས་སུ་ཆུད་པ་དེའང་ཡེ་ཤེས་བསམ་གྱིས་མི་ཁྱབ་པ་
ལ་དབང་བ་ཡིན་གྱི་གཞན་མ་ཡིན་ནོ། །དེ་ལ་སྤྱིར་ཉན་ཐོས་རྣམས་ནི་སངས་རྒྱས་ཀྱི་མཐུ་མ་ཡིན་པར་ཆོས་སྨྲ་བའི་སྤོབས་པ་མེད་ལ་བྱང་ཆུབ་སེམས་དཔའ་རྣམས་ནི་རང་གི་སྤོབས་པས་དེ་བཞིན་གཤེགས་པ་རྣམས་ཀྱི་དྲུང་དུ་ཆོས་སྟོན་པ་ཡིན་མོད་
gcy



རྡ ༄༅། །ཀྱང་། དེ་ཐམས་ཅད་ཀྱིས་ཀྱང་སྡུད་པའི་འོས་མ་ཡིན་ནོ། །འོ་ན་གང་ཡིན་ན། བཅོམ་ལྡན་འདས་ཉིད་ཀྱིས་བྱང་ཆུབ་ཀྱི་སེམས་ལས་སྤྲུལ་པའི་བྱང་ཆུབ་སེམས་དཔའ་ཡིན་ནོ། །དེའང་སྟུག་པོ་བཀོད་པ་ནི་རྡོ་རྗེ་སེམས་
དཔའ་ཞེས་བྱ་ལ་དེའང་ཐོག་མཐའ་མེད་པའི་བྱང་ཆུབ་ཀྱི་སེམས་དེ་བཞིན་གཤེགས་པ་ཐམས་ཅད་ཀྱི་བདག་པོ་དེའང་གཟུགས་ཀྱི་སྐུའི་རྣམ་པར་བཞུགས་ཏེ། ཨེ་མ་བདག་ནི་རང་བྱུང་བའི། །ཞེས་གོང་དུ་བསྟན་ཏོ། །དེས་མེ་ཏོག་གི་སྙིང་པོའི་རྒྱན་གྱི་
འཇིག་རྟེན་དུ་བྱང་ཆུབ་སེམས་དཔའ་ཀུན་ཏུ་བཟང་པོ་ཞེས་བྱ་བ་བསྟན་པའི་བདག་པོར་གཏད་ལ། དེ་འཇིག་རྟེན་ཆགས་འཇིག་ལ་སོགས་པའི་གནས་སྐབས་ཀྱི་སྐྱེ་བ་ཐ་དད་པ་ལེན་པར་སྨོན་ལམ་བཏབ་སྟེ། མི་མཇེད་ཀྱི་འཇིག་རྟེན་གྱི་ཁམས་འདིར་བསྐལ་
# པ་བཟང་པོ་ལ་གནོད་སྦྱིན་གྱི་སྡེ་དཔོན་ལག་ན་རྡོ་རྗེ་ཞེས་བྱ་བ་གསང་བ་ཐམས་ཅད་དང་བསྟན་པ་ཐམས་ཅད་ཀྱི་བདག་པོ་ཡིན་ཏེ། ཕྱག་ན་རྡོ་རྗེ་དབང་བསྐུར་བའི་རྒྱུད་ལས་གསུངས་པ། བྱང་ཆུབ་སེམས་དཔའ་ཀུན་ཏུ་བཟང་པོ་བྱིན་གྱིས་བརླབས་ ཚེ
ཨ ནས༑ སངས་རྒྱས་ཀྱི་མཛད་པ་གཅིག་ནས་གཅིག་ཏུ་བརྒྱུད་པ་རྒྱུན་མི་འཆད་པར་བྱ་བའི་ཕྱིར་དུས་ཀྱི་དབང་གིས་སྐྱེ་བ་ཡོངས་སུ་བཟུང་བར་བྱིན་གྱིས་བརླབས་ཏེ་ཞེས་བྱ་བ་དང་། བྱང་ཆུབ་སེམས་དཔའ་ཀུན་ཏུ་བཟང་པོ་དབང་བསྐུར་ནས་དེ་ཉིད་ལ་
བསྟན་པ་གཏད་དོ། །ཞེས་གསུངས་པ་དང་། ཡང་དེ་ཉིད་ལས། བྱང་ཆུབ་སེམས་དཔའ་ཀུན་ཏུ་བཟང་པོ་ཞེས་བྱ་བ་འཇིག་རྟེན་ཁྱི་ཁམས་མེ་ཏོག་གི་སྙིང་པོའི་རྒྱན་བཀོད་པ་ཐམས་ཅད་དུ་བཅོམ་ལྡན་འདས་རྣམ་པར་སྣང་མཛད་ཀྱི་སྔོན་གྱི་སྤྱོད་པ་བསྟན་



པར་སྨོན་ལམ་བཏབ་ནས་གནོད་སྦྱིན་འདུལ་བའི་དབང་ཉེ་བར་བཟུང་སྟེ། དབུས་ཀྱི་འཛམ་བུའི་གླིང་མི་མཇེད་འདིར་ལྕང་ལོ་ཅན་དུ་གནོད་སྦྱིན་གྱི་སྡེ་དཔོན་ཆེན་པོ་འབྲོག་གནས་ཀྱི་གནས་སུ་གནས་སོ། །ཞེས་གསུངས་པ་ལྟ་བུའོ། །མི་རྣམས་ཀྱི་ཕྱིར་ནི་
གནས་བརྟན་ཀུན་དགའ་བོ་ཡིན་ནོ་ཞེས་ཐུན་མོང་མ་ཡིན་པའི་གསང་བ་ཞེས་བྱ་བ་ལས་གསུངས་པ། དེ་ནས་ཡང་དག་པར་རྫོགས་པའི་སངས་རྒྱས་ཀྱི་འཁོར་ཕུན་སུམ་ཚོགས་པ་བཤད་པར་བྱ་སྟེ། འདི་ལྟ་སྟེ་འཇམ་དཔལ་ནི་རྒྱལ་པོ་ཟས་གཙང་མར་གྱུར་
བ ཏོ༑ །འཇིག་རྟེན་དབང་ཕྱུག་ནི་ལྷ་མོ་སྒྱུ་འཕྲུལ་དུ་གྱུར་ཏོ། །ཀུན་ཏུ་བཟང་པོ་ནི་གནས་བརྟན་ཀུན་དགའ་བོར་གྱུར་ཏོ། །ཞེས་བྱ་བ་ལ་སོགས་པ་གསུངས་པ་ལྟ་བུའོ། །དེ་ལྟར་སྡུད་པ་པོ་ཡོན་ཏན་དང་མཛད་པ་དང་དབང་བསྐུར་བ་ལ་སོགས་པ་རྣམས་
#| དབང་བསྐུར་གྱི་རྒྱུ་དང་གསང་བ་བསམ་གྱིས་མི་ཁྱབ་པའི་མདོ་ལ་སོགས་པ་ལས་ཤེས་པར་བྱའོ། །གསུམ་པ་བཅོམ་ལྡན་འདས་དེས་ཆོས་ཀྱི་འཁོར་ལོ་ཇི་ལྟར་བསྐོར་ཞེ་ན། དེ་ལ་གཉིས་ཏེ། ཐུན་མོང་གི་ཆོས་ཀྱི་འཁོར་ལོ་བསྐོར་ཚུལ་དང་། ཐུན་མོང་ ༧
མ་ཡིན་པའི་རྡོ་རྗེ་ཐེག་པ་ཇི་ལྟར་བསྐོར་ཚུལ་ལོ། །དང་པོ་ལ་གཉིས་ཏེ། གཞན་གྱི་ལོག་རྟོག་དགག་པ་དང་། རང་གི་འདོད་པ་བརྗོད་པའོ། །དེ་ལ་དང་པོ་ནི་མི་མཁས་པ་ཁ་ཅིག་ན་རེ་བཅོམ་ལྡན་འདས་ཀྱིས་ཆོས་ཀྱི་འཁོར་ལོ་རིམ་པ་གསུམ་དུ་བསྐོར་
ཏེ༑ དང་པོ་ཝཱ་རཱ་ཎ་སཱིར་ཉན་ཐོས་ཀྱི་རིགས་ཅན་དྲང་བའི་དོན་དུ་བདེན་པ་བཞིའི་ཆོས་ཀྱི་འཁོར་ལོ་བསྐོར་ལ། དེས་ཡོད་པར་འཛིན་པ་ཤས་ཆེ་བར་གྱུར་པས། བར་དུ་བྱ་རྒོད་ཕུང་པོ་ལ་སོགས་པར་ངོ་བོ་ཉིད་མེད་པ་སྟོང་པར་སྟོན་པའི་ཆོས་ཀྱི་འཁོར་ལོ་



༄༅། ། །བསྐོར་ལ། དེས་མེད་པར་འཛིན་པ་ཤེས་ཆེ་བར་གྱུར་པས་ཐ་མར་མཉན་ཡོད་ལ་སོགས་པར་ངོ་བོ་ཉིད་མེད་པ་ལས་བརྩམས་ནས། ལེགས་པར་ཕྱེ་བའི་འཁོར་ལོ་གསུམ་པ་ངེས་པའི་དོན་བསྐོར་རོ། །དེ་ལྟར་འཕགས་པ་
དགོངས་པ་ངེས་པར་འགྲེལ་པ་ལས་གསུངས་པ། བཅོམ་ལྡན་འདས་ཀྱིས་དང་པོར་ཡུལ་ཝཱ་རཱ་ཎ་སཱིར་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་འཕགས་པའི་བདེན་པ་བཞིའི་རྣམ་པ་བསྟན་པས། སུས་ཀྱང་མ་བསྐོར་བའི་འཁོར་ལོ་བསྐོར་
ཏེ༑ འཁོར་ལོ་དེའང་བླ་ན་མཆིས་པ་དྲང་བའི་དོན་རྩོད་པའི་གནས་སུ་གྱུར་པ་ལགས་ལ། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས་ཏེ་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་སྟོང་པ་ཉིད་སྨོས་པའི་རྣམ་
# པས་ཆོས་ཀྱི་འཁོར་ལོ་གཉིས་པ་བསྐོར་ཏེ། འཁོར་ལོ་དེ་ཡང་བླ་ན་མཆིས་པ་དྲང་བའི་དོན་རྩོད་པའི་གནས་སུ་གྱུར་པ་ལགས་ལ། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས་ཏེ་ཐེག་པ་ཐམས་ཅད་ལ་ཡང་དག་པར་
ཚཀྵ ཞུགས་པ་རྣམས་ལ་ལེགས་པར་ཕྱེ་བ་དང་ལྡན་པ་ཤིན་ཏུ་ངོ་མཚར་དང་ལྡན་པའི་ཆོས་ཀྱི་འཁོར་ལོ་གསུམ་པ་བསྐོར་ཏེ། ཆོས་ཀྱི་འཁོར་ལོ་བླ་ན་མ་མཆིས་པ་ངེས་པའི་དོན་རྩོད་པའི་གནས་སུ་གྱུར་པ་མ་ལགས་སོ་ཞེས་བཤད་དོ། །ཤེས་རབ་ཀྱི་ཕ་རོལ་ཏུ་
ཕྱིན་པ་ལས་ཀྱང་། ཀྱེ་མ་འཇིག་རྟེན་དུ་ཆོས་ཀྱི་འཁོར་ལོ་གཉིས་པ་བསྐོར་རོ་ཞེས་བཤད་པའི་ཕྱིར་རོ། །ཞེས་ཟེར་རོ། །དེ་ནི་ཡང་དག་པ་མ་ཡིན་ཏེ། ཆོས་ཀྱི་འཁོར་ལོ་རིགས་མི་འདྲ་བ་གསུམ་དུ་བསྐོར་བ་དེ་ནི་བདེན་ན། ཡུལ་ཐ་དད་པར་དུས་རིམ་པ་
ཅུ



བ
ཅན་དུ་བསྐོར་རོ་ཞེས་ཟེར་བ་དེ་ནི་མི་རིགས་སོ། །ཇི་ལྟར་མི་རིགས་ཞེ་ན། ལུང་རིགས་དང་འགལ་བ་དང་། ཉན་ཐོས་ཀྱི་རྩོད་པ་མི་སྤོང་བ་དང་། བདེ་བར་གཤེགས་པ་ལ་སྐུར་པ་བཏབ་པར་འགྱུར་བ་ལ་སོགས་པ་སྐྱོན་དུ་མར་འགྱུར་བས་མི་རིགས་
པས་སོ། །གཉིས་པ་རང་གི་འདོད་པ་བརྗོད་པ་ནི། ཁོ་བོ་ཅག་ནི་འདི་ལྟར་འདོད་དེ་དེའང་མདོ་སྡེ་རྒྱན་ལས་ཀྱང་ཐེག་པ་ཆེན་པོ་བཀར་བསྒྲུབ་པའི་དུས་སུ། སྔར་ལུང་མ་བསྟན་ལྷན་ཅིག་བྱུང་ཞེས་གསུངས་ལ་དགོངས་པ་ལུང་བསྟན་པ་ལས་ཀྱང་
། རྟོག་
པ་མེད་ཅིང་འཁྲུག་མེད་པ། །ཡིད་འོང་རྡོ་རྗེ་ཚིག་གཅིག་པུ། །གདུལ་བྱའི་བསམ་པའི་དབང་གིས་ན། །བྱེ་བྲག་མང་པོར་འགྱུར་བ་ཡིན། །ཞེས་གསུངས་པས། དུས་གཅིག་ཉིད་ལ་བཅོམ་ལྡན་འདས་ཀྱི་གསུང་གཅིག་ཉིད་གདུལ་བྱ་ཐ་དད་པོ་རྣམས་ལ་
ཆོས་ཐ་དད་པ་སྣང་བ་ཡིན་ནོ། །དེ་ནི་གང་དུ་བཤད་པའི་དགོངས་པ་ངེས་པར་འགྲེལ་པའི་ལུང་དང་ཡང་མི་འགལ་ཏེ། ལུང་དེ་ལས་ཀྱང་ཆོས་ཐ་དད་པ་གསུངས་ཀྱི་གནས་ཐ་དད་པ་དང་དུས་ཐ་དད་པ་མ་གསུངས་སོ། །དེས་ན་གདུལ་བྱ་རྣམས་ལ་དུས་
གཅིག་ཏུ་གསུང་གཅིག་གིས་ཆོས་ཐ་དོད་པ་གསུངས་པ་ནི་གསུང་གི་བཀོད་པ་ཞེས་བྱ་བ་ཡིན་ལ། དུས་གཅིག་ལ་གནས་ཐ་དད་པར་སྐུ་ཐ་དད་པ་དུ་མ་སྟོན་པ་ནི་སྐུའི་བཀོད་པས་དོན་མཛད་པའོ། །དོན་གཉིས་པ་ཐུན་མོང་མ་ཡིན་པ་རྡོ་རྗེ་ཐེག་པ་ཇི་ལྟར་
བསྐོར་ཚུལ་ལ་གཉིས། ཇི་ལྟར་བསྐོར་ཚུལ་དངོས་དང་། དེ་ལ་འགལ་བ་སྤང་བའོ། །དང་པོ་ནི་སྤྱིར་ཆོས་ཀྱི་འཁོར་ལོ་བསྐོར་བའི་ཚུལ་དེ་ཉིད་ཀྱིས་གསང་སྔགས་ཀྱང་གསུངས་པར་རིག་པར་བྱ་མོད། འོན་ཀྱང་བྱེ་བྲག་ཏུ་བཤད་ན། སྤྱིར་གསང་
42



་ ང་ལྔ་
།སྔགས་མཐའ་དག་སྔར་བཤད་པའི་ཚུལ་གྱིས་ཤཱཀྱ་ཐུབ་པའི་སྔ་རོལ་དུ་སྤྲུལ་པའི་སྐུ་མཆོག་གིས་གསུངས་ལ། ཕྱིས་ཤཱཀྱ་ཐུབ་པས་བཟླས་ཏེ་གསུངས་པའང་ཡོད། ཕྱིས་བཟླས་ཏེ་མ་གསུངས་པའང་ཡོད། དེ་ཉིད་ཀྱི་རྣམ་
འཕྲུལ་གཞན་གྱིས་གསུངས་པའང་ཡོད་དོ། །དེ་ལ་བཟླས་ཏེ་གསུངས་པ་ནི་དཔེར་ན་ཕྱག་ན་རྡོ་རྗེ་དབང་བསྐུར་བའི་རྒྱུད་ལྟ་བུ་སྟེ། དང་པོར་འཇིག་རྟེན་གྱི་ཁམས་གཞི་དང་སྙིང་པོ་མེ་ཏོག་གི་རྒྱན་གྱིས་བརྒྱན་པར་ཀུན་ཏུ་བཟང་པོ་དབང་བསྐུར་བའི་གླེང་
གཞི་གསུངས་ནས། དེ་ནས་མི་མཇེད་ཀྱི་གླེང་གཞི་གྲོང་ཁྱེར་དཔལ་ཡོན་ཅན་དུ་ཕྱག་ན་རྡོ་རྗེ་དབང་བསྐུར་བ་གསུངས་པ་ལྟ་བུའོ། །དེ་བཞིན་དུ། འཛམ་བུའི་གླིང་སོགས་ད་ལྟའི་གནས། །ཆོས་འཁོར་གནས་དང་ཡངས་པ་ཅན། །ས་དཀར་ཅན་དང་ལྷ་
ཡི་གནས། །ཞེས་བྱ་བ་ལ་སོགས་པ་དང་
། འཁོར་ལྔ་སྡེ་ལ་སོགས་པ་དང་བཅས་པ་ཐུན་མོང་བ་སྨྲོས་པའི་རྒྱུད་རྣམས་ནི་གསུང་གི་བཀོད་པས་ཆོས་གསུངས་པ་ཡིན་ལ། གནས་ཐུན་མོང་མ་ཡིན་པ་དཔལ་ལྡན་འབྲས་སྤུང་གི་མཆོད་རྟེན་ལ་སོགས་པ་ཅི
རྣམས་དང་། འཁོར་ཐུན་མོང་མ་ཡིན་པ་སྨོས་པ་རྣམས་ནི་སྐུའི་བཀོད་པ་མཛད་དེ་ཆོས་གསུངས་པའོ། །དེ་ལྟར་ན་ཕྱིས་བཟླས་ཏེ་གསུངས་པའོ། །ཕྱིས་བཟླས་ཏེ་མ་གསུངས་པའང་ཡོད་དེ། དེ་ཁོ་ན་ཉིད་འདུས་པའི་རྒྱུད་ཐོག་མར་གསུངས་ནས་དེའི་
རྒྱུད་རྫོགས་པའི་རྗེས་ལ། མི་ཡི་ནང་དུ་བབས་ནས་ཀྱང་། །ཞེས་བྱ་བ་ལ་སོགས་པ་འཛམ་བུའི་གླིང་དུ་གཤེགས་པ་ལ་སོགས་པ་མཛད་པ་བསྟན་པ་ལྟ་བུའོ། །དཔལ་བདེ་མཆོག་གི་རྒྱུད་ཀྱང་ཕྱིས་བཟླས་ཏེ་མ་གསུངས་པ་ཡིན་ནོ་ཞེས་སློབ་དཔོན་སྐལ་
44
རྒྱུད་སྡེ་སྤྱི་རྣམ་



i
ལྡན་གྲགས་པ་བཞེད་དོ། །དཔལ་བདེ་མཆོག་རྩ་རྒྱུད་ཀྱི་འགྲེལ་པ་ལས། ཆོས་ཀྱི་རྣམ་གྲངས་འདི་ནི་ཐོག་མ་མེད་པའི་རྒྱུད་ཅན་ཡིན་ཏེ། བཅོམ་ལྡན་ཀྱ་ཐུབ་པ་ལས་སྔ་བ་ཉིད་དུ་གནས་སོ། །དུས་ཀྱི་དབང་གིས་སྲེག་པའི་བསྐལ་པ་ལ་སོགས་པས་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པ་ནུབ་པ་ན། བཅོམ་ལྡན་འདས་ཤཱཀྱ་ཐུབ་པས་སླར་ཡང་གསུངས་པ་ཡིན་ནོ། །དཔལ་བདེ་མཆོག་ནི་དེ་ལྟ་མ་ཡིན་ཏེ། སངས་རྒྱས་ཀྱི་ཞིང་བརྗོད་དུ་མེད་པ་ན་དཔའ་བོ་དཔའ་མོ་ལ་སོགས་པས་ཉམས་སུ་བླངས་ཏེ་
གནས་པའི་ཕྱིར་མ་ནུབ་བོ། །ཞེས་བཤད་པ་ལྟ་བུའོ། །འདི་ཉིད་ཀྱི་རྣམ་འཕྲུལ་གཞན་གྱིས་གསུངས་པ་ནི་འདུས་པ་ལ་སོགས་པའི་རྒྱུད་ཕལ་ཆེ་བ་ཡིན་ནོ་ཞེས་གསུངས་ཏེ། དཔལ་གསང་བ་འདུས་པ་ལས་དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་
ཅད་ཀྱི་བདག་པོས། དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་དཔའ་ཐམས་ཅད་ལ་བཀའ་སྩལ་པ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་སྔོན་བྱུང་བ་བརྗོད་ཀྱིས་མི་ལང་བའི་ཡང་སངས་རྒྱས་ཀྱི་ཞིང་གི་རྡུལ་ཕྲ་རབ་དང་མཉམ་
པའི་བསྐལ་པའང་འདས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་འདས་པ་ནས་ཐུབ་པ་ཆེན་པོ་འོད་སྲུང་སངས་རྒྱས་པའི་བར་གྱིས་ཀྱང་མ་གསུངས་ཏེ། དེ་ཅིའི་ཕྱིར་ཞེ་ན། བཅོམ་
ལྡན་འདས་གསང་བ་ཆེན་པོའི་གནས་ཀྱི་དོན་བཤད་པ་དེའི་དུས་སུ་སེམས་ཅན་རྣམས་ལ་སྐལ་བ་མེད་པའི་ཕྱིར་ཞེས་གསུངས་པ་ལ། སློབ་དཔོན་ཁ་ཅིག་འོད་སྲུངས་ཀྱི་བར་མ་གསུངས་ཞེས་འབྱུང་བས་ཤཱཀྱ་ཐུབ་པས་གསུངས་ཞེས་ཤུགས་ལས་འབྱུང་
644



བང
༄༅། །བས་ཤཱཀྱ་ཐུབ་པས་གསུངས་པར་ཤེས་སོ། །འོ་ན་དེ་ལྟ་བུའི་རྡོ་རྗེ་བཙུན་མོའི་བྷ་ག་དེ་གནས་གང་དུ་བྱུང་ཞེ་ན། འདི་ལ་ཁ་ཅིག་ན་རེ། བཅོམ་ལྡན་འདས་ཡུམ་གྱི་ལྷུམས་ན་བཞུགས་པ་དེའི་ཚེ་གསུངས་པ་ཡིན་པས་དེས་ན་རྡོ་
རྗེ་བཙུན་མོའི་བྷ་གའོ་ཞེས་ཟེར་ཏེ་འདི་ནི་གྱི་ནའོ། །གྱི་ན་ཇི་ལྟར་ཡིན་ཞེ་ན། རྒྱུད་དང་རྟོག་པ་དང་བསྟན་བཅོས་ལས་ཀྱང་མ་བཤད་ལ་གཏམ་དུ་ཡོངས་སུ་གྲགས་པའང་མ་ཡིན་པས། རང་བཟོ་མཁན་རྣམས་ཀྱིས་རང་བཟོར་བྱས་པ་ཡིན་པར་རིག་པར་
བྱའོ། །ཡང་སློབ་དཔོན་གཞན་དག་ན་རེ་གཏམ་དུ་གྲགས་པ་འདི་ཡོད་དེ། བཅོམ་ལྡན་འདས་གྲོང་ཁྱེར་ཆེན་པོ་མཉན་ཡོད་ན་བཞུགས་པ་དེའི་ཚེ། དེ་ནས་དཔག་ཚད་གསུམ་བརྒྱ་ན་ཨོ་རྒྱུན་ཞེས་བྱ་བའི་ཡུལ་ན་རྒྱལ་པོ་ཨིནྡྲ་བྷཱུ་ཏི་ཞེས་བྱ་བ་ཡོད་དེ། དེས་
སྔ་དྲོའི་དུས་གཅིག་གི་ཚེ་དགེ་སློང་གི་གཟུགས་དུ་མ་ནམ་མཁའ་ལས་འགྲོ་བ་མཐོང་སྟེ། དེས་དེ་དག་ཅི་ཡིན་མ་ཤེས་ཏེ། བློན་པོ་རྣམས་ལ་དྲིས་པས་དེ་དག་གིས་ཀྱང་མ་ཤེས་སོ། །དེ་ནས་གྲོང་ཁྱེར་བ་ལ་དྲིས་པས་དེ་དག་གི་ནང་ན་གཅིག་ན་རེ་འདི་ནས་ཙ
ཨཤ་ དཔག་ཚད་སུམ་བརྒྱ་ན་མཉན་ཡོད་ཅེས་བྱ་བའི་གྲོང་ཁྱེར་ན་རྒྱལ་པོ་ཟས་གཙང་མ་ཞེས་བྱ་བའི་སྲས་སངས་རྒྱས་པ་བཞུགས་པས། འདི་དག་དེའི་འཁོར་ཡིན་ནོ་ཞེས་སྨྲས་པ་དེ་རྒྱལ་པོས་ཐོས་པས་སངས་རྒྱས་ཞེས་བྱ་བའི་སྒྲ་དེས་རྒྱལ་པོ་མངོན་པར་དད་དེ་
དེའི་ཕྱོགས་སུ་ཕྱག་བཙལ་ཏེ། མེ་ཏོག་དང་བཅས་པས་ཐལ་མོ་སྦྱར་ཏེ་འདུག་པས་མཉན་ཡོད་ན་བཅོམ་ལྡན་འདས་འཁོར་དང་བཅས་པ་བཞུགས་པ་མཐོང་ངོ༌
། །དེར་དད་པ་སྐྱེས་ཏེ། བཅོམ་ལྡན་འདས་ཐམས་ཅད་མཁྱེན་པ་ཐུགས་རྗེ་ཅན། རྫུ་འཕྲུལ་གྱི་



ཞབས་མངའ་བས་སང་གི་གདུགས་ཚོད་ལ་འདིར་གཤེགས་པར་གསོལ་ཞེས་གསོལ་བ་བཏབ་པས། སང་གི་གདུགས་ཚོད་ལ་བཅོམ་ལྡན་འདས་འཁོར་དང་བཅས་པ་བྱོན་ཏེ། རྒྱལ་པོ་འཁོར་དང་བཅས་པས་མཆོད་ནས་གསོལ་བ། བདག་ཅག་སྲིད་
པའི་སྡུག་བསྔལ་ལས་ཐར་བར་མཛད་དུ་གསོལ་ཞེས་ཞུས་སོ། །བཀའ་སྩལ་པ་ཁྱིམ་ནས་ཁྱིམ་མེད་པར་རབ་ཏུ་བྱུང་ཤིག་དང་ཐབས་ཡོད་དོ། །གསོལ་པ། བདག་ཅག་ནི་འདོད་པའི་ཡོན་ཏན་གྱི་གདུང་བ་ཆེ་ན་འདི་མ་སྤངས་པ་ཉིད་དུ་ཐར་པའི་ཐབས་ཞུའོ་
ཞེས་གསོལ་པ་དང་། དེ་ཉིད་ཀྱི་ཚེ་བཅོམ་ལྡན་འདས་ཀྱིས་སྐྱེ་བོ་འདོད་ཆགས་ཅན་དེ་དག་རྗེས་སུ་གཟུང་བའི་ཕྱིར། རྡོ་རྗེ་བཙུན་མོའི་བྷ་ག་ལ་བཞུགས་ནས་བཙུན་མོའི་འཁོར་གྱི་དབུས་སུ་རྒྱལ་པོ་ཨིནྡྲ་བྷཱུ་ཏི་དབང་བསྐུར་བས་དེ་ཉིད་ཀྱི་ཚེ་གྲོལ་བར་མཛད་
དོ༑ །དེ་བཞིན་དུ་རྡོ་རྗེ་ཐེག་པའི་ཆོས་གསུངས་པས་རྒྱལ་པོ་འཁོར་དང་བཅས་པ་གྲོལ་བར་མཛད་དེ་གསང་བའི་བདག་པོ་ལ་བསྟན་པ་གཏད་དེ་བསྡུས་སོ་ཞེས་འདོད་དོ། །གཞན་དག་ན་རེ། གཏམ་དུ་གྲགས་པ་དེའང་ཆོས་བསྡུས་པའི་དུས་ཀྱི་གཏམ་ཡིན་ པོ་
ལ་ཆོས་ཀྱི་རྣམ་གྲངས་འདིའང་ཐོག་མ་མེད་པའི་རྒྱུ་ཅན་དུ་རིག་པར་བྱའོ། །ཇི་ལྟར་ཞེ་ན། དཔལ་ཡེ་ཤེས་ཐིག་ལེའི་རྒྱུད་ལས་གསུངས་པ། མ་འོངས་པའི་དུས་སུ་ཡང་དག་པའི་གསང་བའི་རྒྱུད་སུས་སྐལ་བ་དང་ལྡན་པའི་སེམས་ཅན་ལ་བཤད་པ་བྱེད་
པར་འགྱུར། བཀའ་སྩལ་པ་ཕྱག་ན་རྡོ་རྗེ་མགོན་པོས་བཤད་པར་བྱེད་དོ། །མཐའ་ཡས་པ་ཡི་འཇིག་རྟེན་ཁམས། །སྐྱེ་དང་འཇིག་པའི་རྒྱུ་ཡིན་ནོ། །ཕྱག་ན་རྡོ་རྗེ་མགོན་ཆེན་པོ། །རྡོ་རྗེ་འཛིན་པ་ཀུན་གྱི་བདག །དེ་ལ་སྐྱེ་དང་འགག་པ་མེད། །རང་བྱུང་
646



ང་བདུན་
༄༅། །མཆོག་གི་དབང་ཕྱུག་གོ །ལ་ལར་སངས་རྒྱས་ཀྱི་ནི་གཟུགས། །ལ་ལར་ཧེ་རུ་ཀ་ཡི་གཟུགས། །ལ་ལར་རྒྱུད་དང་བསྟན་བཅོས་ནི། །མཛད་དང་ལ་ལ་རུ་ནི་འཛིན། །ཞེས་གསུངས་པས་འཇིག་རྟེན་ཆགས་འཇིག་ལ་
སོགས་པ་བྱུང་བའི་སྔ་རོལ་ཉིད་དུ་ཆགས་ཅན་གཟུང་བའི་ཕྱིར་བཅོམ་ལྡན་འདས་ཀྱིས་བཙུན་མོའི་བྷ་ག་ལ་སོགས་པའི་རྣམ་འཕྲུལ་མཛད་ནས་གསུངས་པ། ཕྱིས་ཕྱག་ན་རྡོ་རྗེས་བསྡུས་པ་ལྟ་བུར་གསལ་ལོ། །དཔལ་གསང་བ་གྲུབ་པ་ལས་སྔ་མའི་གཏམ་
དེ་སྡད་པ་ཡིན་པར་འཆད་དེ་འོག་ཏུ་བཤད་པར་བྱའོ། །ཡང་སློབ་དཔོན་ཁ་ཅིག་ན་རེ། མཚན་ཡང་དག་པར་བརྗོད་པ་ལས། འདས་པའི་སངས་རྒྱས་རྣམས་ཀྱིས་གསུངས། །མ་འོངས་རྣམས་ཀྱང་གསུང་འགྱུར་ལ། །ད་ལྟར་བྱུང་བའི་རྫོགས་སངས་
རྒྱས༑ །ཡང་དང་ཡང་དུ་གསུངས་པ་གང་། །ཞེས་འབྱུང་བས། ཐོག་མར་ཡང་གསུངས་ལ། ད་ལྟར་གྱི་སངས་རྒྱས་ཀྱི་ཀྱང་གསུངས་པས་རྒྱུན་དུ་གསུངས་པ་ཡིན་ནོ། །ཞེས་འདོད་དོ། །དོན་གཉིས་པ་གསང་སྔགས་དེ་ལྟར་གསུངས་པ་ལ་འགལ་ཙོ
བ་སྤང་བ་ལ་གཉིས་ཏེ། གསུངས་པའི་དུས་ལ་འགལ་བ་སྤང་བ་དང་། སྟོན་པ་ལ་འགལ་བ་སྤང་བའོ། །དང་པོ་ནི་གལ་ཏེ་མཚན་བརྗོད་ལས་དུས་གསུམ་གྱི་སངས་རྒྱས་ཐམས་ཅད་ཀྱིས་གསུངས་པར་བཤད་པ་དེ་དང་གསང་བ་འདུས་པ་ལས་མར་མེ་
མཛད་ནས་འོད་སྲུངས་ཀྱིས་བར་གྱིས་མ་གསུངས་པར་བཤད་པ་དེ་དག་འགལ་ལོ་ཞེ་ན། དེ་ལ་སློབ་དཔོན་ཡེ་ཤེས་ཞབས་ཀྱི་རྗེས་སུ་འབྲང་བ་ཁ་ཅིག་གསུང་བར་བཤད་པ་ནི་ལོངས་སྤྱོད་རྫོགས་པའི་སངས་རྒྱས་ཀྱི་དབང་དུ་མཛད་པ་ཡིན་ལ། མི་གསུང་
རྒྱུད་སྡེ་སྤྱི་རྣམ་



བར་བཤད་པ་ནི་སྤྲུལ་པའི་སྐུའི་དབང་དུ་བྱས་པ་ཡིན་ཏེ་སྤྲུལ་པའི་སྐུས་མ་བཤད་པའམ། ཕྱག་ན་རྡོ་རྗེ་བདག་གིས་དེའི་བར་དུ་མ་བཤད་དོ། །བར་དུ་ཞེས་བྱ་བ་འདིས་གོང་དུ་བྱུང་བ་དང་ཕྱིས་འབྱུང་བ་མ་བཀག་གོ །ཞེས་འཆད་དོ། །ཡང་ཁ་ཅིག་གསུང་
བར་བཤད་པ་ནི། སྤྱིར་གསང་སྔགས་གཞན་ཡིན་ལ། མི་གསུང་བར་བཤད་པ་ནི་གསང་བ་འདུས་པ་འབའ་ཞིག་ཡིན་ནོ། །ཞེས་ཟེར་རོ། །ཡང་སློབ་དཔོན་ཟླ་བ་གྲགས་པ་ལ་སོགས་པ་མང་པོའི་བཞེད་ཀྱིས། གསུང་བར་བཤད་པ་ནི་ངེས་པའི་དོན་
| ཡིན་ལ་མི་གསུང་བར་བཤད་པ་ནི་དཔལ་གསང་བ་འདུས་པའི་ཆེ་བ་བརྗོད་པ་ཙམ་ཡིན་ཏེ། དཔེར་ན་སངས་རྒྱས་ཐམས་ཅད་ཀྱིས་གསུངས་ཀྱང་འཇིག་རྟེན་དུ་མ་བྱུང་བའི་ཆོས་ཀྱི་འཁོར་ལོ་བསྐོར་རོ་ཞེས་གསུངས་པ་ལྟ་བུའམ། སངས་རྒྱས་དང་བྱང་
# ཆུབ་སེམས་དཔའ་ཐམས་ཅད་ཀྱང་འཇིགས་པར་གྱུར་ཏོ་ཞེས་ལ་དོར་བ་ལྟ་བུའམ། སངས་རྒྱས་ཐམས་ཅད་ཀྱི་གསུང་གཅིག་ཡིན་ཞིང་མཐུན་ཡང་དུས་གཅིག་གི་ཚེ་འདི་ཐོས་ཀྱི་གཞན་དུ་འདི་མ་ཐོས་ཞེས་གསུང་བ་ལྟ་བུའོ་ཞེས་བཞེད་དོ། །འདིས་ནི་ཡང་
དང་ཡང་དུ་གསུངས་པ་དང་། དུས་གཅིག་གི་ཚེ་འདི་ཐོས་བྱ་བའི་འགལ་བའང་བསལ་བ་ཡིན་ནོ། །སློབ་དཔོན་ཨཱཏྨ་དེ་བའང་འདི་བཞེད་དེ། སྤྱོད་པ་བསྡུས་པའི་སྒྲོན་མ་ལས། རྒྱུད་ཡང་དག་པ་རྣམས་ལས་བཏུས་ཏེ་སྒྲུབ་ཐབས་ཀྱི་ཡན་ལག་མར་མེ་
ལྟ་བུ་དག་སྔོན་བྱེད་པ་འབྱུང་བ་མི་རིགས་ཏེ། རྫོགས་ལྡན་དང་སུམ་ལྡན་དང་ཉིས་ལྡན་གྱི་དུས་ན་ཡོན་ཏན་ཕུན་སུམ་ཚོགས་པ་དང་ལྡན་པས་རྒྱུད་ཀྱི་ཚིག་རྒྱ་ཆེ་བ་དང་སྦས་པའི་སྒྲའི་སྒོ་ནས་དེ་ཁོ་ན་ཉིད་སྟོན་ལ་དེ་རྣམས་ཀྱིས་ཀྱང་ཁོང་དུ་ཆུད་པ་ཡིན་ནོ།
648



རྟ༄༅།། །ད་ལྟ་ནི་རྩོད་པའི་དུས་ཏེ་ཞེས་འབྱུང་བས། ཤཱཀ་ཐུབ་ནི་རྩོད་དུས་སུ་བྱུང་ལ་རྫོགས་ལྡན་ལ་སོགས་པར་བསྟན་བཅོས་བཀག་ལ་རྒྱུད་ཡོད་པར་བཤད་པས་ཤཱཀ་ཐུབ་པས་སྔ་བར་ཡོད་པར་བཞེད་པ་ཡིན་ནོ། །གཉིས་པ་སྟོན་པ་
ལ་འགལ་བ་སྤང་བ་ནི། ཤཱཀ་ཐུབ་ལས་སྔ་བར་ཡོད་ན། ཀྱ་སེངྒེ་མཆོག་གིས་ནི། །དྲག་པོ་ཆེན་པོ་བདུད་ཀྱི་སྡེ། །སྟོབས་ཆེན་དག་ཀྱང་དེས་བཅོམ་ནས། །འཁོར་ལོ་བསྐོར་ནས་མྱ་ངན་འདས། །ཞེས་བྱ་བ་ལ་སོགས་པ་ཤཱཀྱ་ཐུབ་པའི་མཚན་ཁོ་ན་
འབྱུང་བ་མ་ཡིན་ནམ་ཞེ་ན། མཚན་བྱུང་མོད་དེ་ནི་སྔོན་བྱུང་བའི་བཅོམ་ལྡན་འདས་རྣམ་པར་སྣང་མཛད་ཉིད་ད་ལྟའི་ཀྱ་ཐུབ་པ་སྟེ་ཐ་དད་པ་མེད་པས་ཐ་དད་དགག་པའམ་མཚོན་སླ་བའི་དབང་དུ་བྱས་ནས་སྡུད་པ་པོས་དེ་ལྟར་གསུངས་པ་ཡིན་ཏེ་དཔེར་ན་
# འཕགས་པ་མོའུ་གལ་གྱི་བུའི་སྐྱེ་བ་དཔག་ཏུ་མེད་པའི་གོང་གི་ལས་བྱས་པ་དེའང་། བཅོམ་ལྡན་འདས་ཀྱིས་དགེ་སློང་མོའུ་གལ་གྱི་བུས་ལས་བྱས་པ་དེ་གཞན་ས་ལ་མ་ཡིན་ཆུ་ལ་མ་ཡིན་མེ་ལ་མ་ཡིན་རླུང་ལ་མ་ཡིན་མོའུ་གལ་གྱི་བུ་ཉིད་ལ་སྨིན་ཅིང་ཉམས་
སུ་མྱོང་ངོ་ཞེས་བཤད་པ་ལྟ་བུའོ། །དེ་བས་ན་ཤཱཀྱ་ཐུབ་པའི་མཚན་ལ་འགལ་བ་མེད་དོ། །དོན་བཞི་པ་བཀའ་བསྡུ་བ་ཇི་ལྟར་བྱས་པ་ལ་གསུམ། ཞར་ལ་བྱུང་བ་ཉན་ཐོས་ཀྱི་བསྡུ་བ་དང་། ཐེག་པ་ཆེན་པོའི་བསྡུ་བ་དང་། གསང་སྔགས་ཇི་ལྟར་བསྡུས་
ཚོ་ཚུལ་ལོ། །དང་པོ་ནི་ཉན་ཐོས་ཀྱི་སྡེ་སྣོད་མཐའ་དག་བི་མ་ལ་ཡ་ནའི་ཕུག་ཅེས་བྱ་བར་དགྲ་བཅོམ་པ་ལྔ་བརྒྱ་འདུས་ནས། མདོ་སྡེ་རྣམས་ནི་ཀུན་དགའ་བོས་བསྡུས། འདུལ་བ་ཉེ་བ་འཁོར་གྱིས་བསྡུས། མངོན་པ་འཕགས་པ་འོད་སྲུངས་ཀྱིས་བསྡུས་



སོ༑ །གཉིས་པ་ཐེག་པ་ཆེན་པོའི་མདོ་རྣམས་ནི་སློབ་དཔོན་ཁ་ཅིག་ན་རེ་ལྷོ་ཕྱོགས་ཀྱི་རྒྱུད་བི་མ་ལ་སཾ་བྷ་བ་ཞེས་བྱ་བར་བྱང་ཆུབ་སེམས་དཔའ་བྱེ་བ་ཕྲག་དགུ་བཅུ་འདུས་ནས་བསྡུས་སོ་ཞེས་བཞེད་ན། དེ་ལའང་སྐྱོན་ཆེན་པོ་ནི་མེད་ལ། འོན་ཀྱང་གསང་
སྔགས་དང་ཐེག་པ་ཆེན་པོ་ཐུན་མོང་མ་ཡིན་པ་གཉིས་ཀ་ཕྱག་ན་རྡོ་རྗེ་ཉིད་ཀྱིས་བསྡུས་ཏེ། སློབ་དཔོན་དབྱིག་གཉེན་གྱིས་ཕ་རོལ་ཏུ་ཕྱིན་པའི་གཞུང་འགྲེལ་ལས། བྱང་ཆུབ་སེམས་དཔའ་ཕྱག་ན་རྡོ་རྗེ་ལ་འཕགས་པ་བྱམས་པས་དྲིས་པ་ལས། ཤེས་རབ་ཀྱི་
ཕ་རོལ་ཏུ་ཕྱིན་པ་འདི་བདག་གིས་ཐོས་པ་ཡིན་པར་འཁོར་གྱི་ནང་དུ་ཁས་འཆེས་སོ་ཞེས་བཤད་པ་ལྟ་བུའོ། །གནས་ཐ་དད་པར་བསྡུས་པ་ནི། དགག་པར་ཡང་མི་ནུས་བསྒྲུབ་པར་ཡང་མི་ནུས་སོ། །གསུམ་པ་གསང་སྔགས་ཇི་ལྟར་བསྡུས་པ་ལ་
གཉིས༑ གཞན་གྱི་ལོག་རྟོག་དགག་པ་དང་། །རང་གི་འདོད་པ་བརྗོད་པའོ། །དང་པོ་ནི་འདི་ན་ཁ་ཅིག་སྨྲ་བ། དཔལ་སྡོམ་པའི་རྒྱུད་ཕྱི་མ་ཞེས་བྱ་བ་ལས། ང་ནི་འདི་ནས་མི་སྣང་ནས། །ལོ་ནི་བརྒྱ་དང་བཅུ་གཉིས་ན། །བསྟན་པའི་སྙིང་པོ་དམ་པ་
ཞིག །ལྷ་གནས་གསུམ་དུ་གྲགས་པ་དེར། །འཛམ་གླིང་ཤར་ལྷོའི་ཕྱོགས་མཚམས་ན། །དཔལ་ཞེས་བྱ་བའི་རི་བོ་ལ། །ཐུགས་རྗེ་མཐུན་པའི་བྱིན་རླབས་ཀྱིས། །རྒྱལ་པོ་ཛ་ཞེས་བྱ་བ་ལ། །ལག་ན་རྡོ་རྗེས་གནང་བར་བྱེད། །མི་ལ་སྐལ་ལྡན་དམ་པ་
རྣམས༑ །བྱང་ཆུབ་མཆོག་ཏུ་གྲུབ་འགྱུར་པས། །དེ་ལ་རྟག་ཏུ་གུས་པར་བྱོས། །ཞེས་འབྱུང་བ་ཡོད་དོ་ཞེས་ཟེར་རོ། །དེ་བས་ན་ཤཱཀྱ་ཐུབ་པ་མྱ་ངན་ལས་འདས་ནས་ལོ་ཉི་ཤུ་ན་ཤར་ལྷོའི་ཕྱོགས་མཚམས་ཟ་ཧོར་གྱི་ཡུལ་ཨོ་རྒྱུན་ཞེས་བྱ་བར་རྒྱལ་པོ་ཛ་
650
ལྷ



༼༣
ང་དགུ
༄༅ ། །ཞེས་བྱ་བའམ། ཨིནྡྲ་བྷཱུ་ཏི་ཞེས་བྱ་བའི་ཁང་པའི་སྟེང་དུ་གསེར་གྱི་གླེགས་བམ་ལ་བི་ཊརྨ་བཞུ་བས་བྲིས་པའི་པོ་ཏི་དཔག་ཏུ་མེད་པ་བབས་སོ། །དེ་རྒྱལ་པོས་བལྟས་པས་ཤེས་ཏེ། བསྒྲུབས་པས་གྲུབ་པ་ཐོབ་བོ་ཞེས་ཟེར་
རོ། །ཁ་ཅིག་ན་རེ་རྒྱལ་པོས་མ་ཤེས་ཏེ་དགེ་སློང་ཀུ་ཀུ་རེ་ཞེས་བྱ་བ་སྤྱན་དྲངས་པས་དེས་ཀྱང་མ་ཤེས་ཏེ་རྡོ་རྗེ་སེམས་དཔའ་ཞལ་མཐོང་གི་ལེའུ་ཤེས་ནས་བསྒྲུབས་པས་རྡོ་རྗེ་སེམས་དཔའི་ཞལ་མཐོང་སྟེ་དེར་རྒྱུད་སྡེ་བཅོ་བརྒྱད་ཐམས་ཅད་ཤེས་སོ། །དེ་
ནས་རྒྱལ་པོ་ལ་སོགས་པ་འཁོར་དང་བཅས་པས་གྲུབ་བོ། །དེས་གཞན་ལ་འཕེལ་ལོ་ཞེས་ཟེར་བ་ལ་སོགས་པའི་གཏམ་མང་པོ་ཡོད་དེ་མ་བྲིས་སོ། །ཇི་ལྟར་མི་འདྲི་ཞེ་ན། འདི་ནི་རང་བཟོ་མཁན་རྣམས་ཀྱིས་རང་བཟོར་སྦྱར་བ་ཅིའང་རུང་བ་སྨྲས་པའི་
ཕྱིར་རོ། འདི་རང་བཟོ་ཇི་ལྟར་ཡིན་ཞེ་ན། རྒྱལ་པོ་ཛ་ལ་ཕྱག་ན་རྡོ་རྗེས་འཆད་པར་འགྱུར་རོ་ཞེས་བྱ་བ་དེ་དགག་པར་མི་ནུས་སོ། །གླེགས་བམ་བལྟས་ནས་བསྒྲུབས་པས་གྲུབ་ན། གསང་སྔགས་རང་ཉིད་ལེན་པ་ནི། །ལུས་ཅན་དམྱལ་བ་འབའ་ཞིག་
རྒྱ༔ །ཞེས་བཤད་པ་དང་འགལ་ལ། བླ་མ་མེད་པར་འགྲུབ་པ་མེད་པར་བཤད་པ་དང་ཡང་འགལ་ལོ། །གཞན་ཡང་ཤར་ལྷོའི་ཕྱོགས་མཚམས་ཞེས་ཟེར་བ་དེ་ཨོ་རྒྱུན་གྱི་ཡུལ་ཡིན་ཞེས་བྱ་བ་འདི་འཇིག་རྟེན་གྱི་གྲགས་པ་དང་མངོན་སུམ་དང་ཡང་འགལ་
ལོ༑ །དེ་ལ་སོགས་པའི་བརྫུན་གྱི་གཏམ་དུ་མ་ཡོད་དེ་བྲི་བར་སུས་ནུས། དེ་བས་ན་གྱི་ན་དེ་བོར་བར་བྱའོ། །དེ་བཞིན་དུ་དེ་དག་གིས་བཤད་པའི་རྒྱུད་སྡེའི་དབྱེ་བ་ལ་སོགས་པ་ཕན་ཚུན་འགལ་བ་དུ་མ་ཡོད་དེ། དེ་དག་གི་སུན་དབྱུང་བ་གཞན་དུ་ཤེས་པར་
tsi
རྒྱུད་སྡེ་སྤྱི་རྣམ་



བྱ་བས་འདིར་མ་བྲིས་སོ། །འོ་ན་དེ་ལྟ་ན་སྡོམ་པའི་རྒྱུད་ཕྱི་མའི་ལུང་འདི་ཇི་ལྟར་དྲང་ཞེ་ན། ལྷ་གནས་གསུམ་དུ་གྲགས་པ་དེ། །ཞེས་བྱ་བ་དེ་ཉིད་བསྡུས་པའི་རྒྱུད་ཡིན་ལ། དེ་ཡུལ་ཤར་ལྷོར་གྲོང་ཁྱེར་པ་ཏི་ཀིརྟི་ཞེས་བྱ་བར་རྒྱལ་པོ་རབ་གསལ་ཟླ་བ་ལ་
ཕྱག་ན་རྡོ་རྗེས་སྤྲུལ་པའི་དཀྱིལ་འཁོར་དུ་དབང་བསྐུར་ནས་ཆོས་ཀྱི་འཁོར་ལོ་བསྐོར་བའི་ཚུལ་ལུང་བསྟན་པ་ཡིན་མོད་ཀྱི། ཨོ་རྒྱུན་དུ་ཆོས་བསྡུ་བ་བྱས་པ་ལུང་བསྟན་པ་མ་ཡིན་ནོ། །གཉིས་པ་རང་གི་འདོད་པ་བརྗོད་པ་ནི། འོ་ན་གསང་སྔགས་ཀྱི་ཐེག་པ་
ཇི་ལྟར་བསྡུས་ཤེ་ན། བདག་ཅག་གི་བླ་མ་ལས་ཇི་ལྟར་ཐོས་པ་དེ་ལྟར་རྒྱུད་ནའང་སྣང་བ་ཡིན་ཏེ། དཔལ་ཡེ་ཤེས་ཐིག་ལེའི་རྒྱུད་ལས། མ་འོངས་པའི་དུས་སུ་གསང་བའི་རྒྱུད་སྐལ་བ་དང་ལྡན་པའི་སེམས་ཅན་ལ་སུས་བཤད་པ་བྱེད། བཀའ་སྩལ་
པ། ཕྱག་ན་རྡོ་རྗེ་མགོན་པོས་བཤད་པ་བྱེད་དོ་ཞེས་བྱ་བ་དང་ གསང་བའི་སྒྲོན་མ་ཞེས་བྱ་བ་རྣལ་འབྱོར་མའི་རྒྱུད་ལས། གསང་བ་ཆེན་མོའི་རྒྱུད་ཤེས་པ་དང་བཤད་པ་མ་འོངས་པ་ན་སུས་བྱེད། བཀའ་སྩལ་པ། ནུབ་ཕྱོགས་ཨོ་རྒྱུན་གྱི་ཡུལ་དཔལ་རྡོ་
རྗེ་ཆེན་པོའི་གནས་སུ། ཨོ་རྒྱན་གྱི་རྒྱལ་པོ་ཨིནྡྲ་བྷཱུ་ཏི་ཞེས་བྱ་པས་ཤེས་པ་དང་བཤད་པ་དང་སེམས་ཅན་ལ་གསལ་བར་བྱེད་དོ། །གསོལ་པ། རྒྱལ་པོ་ཨིནྡྲ་བྷ་ཏི་དེ་ས་བཅུའི་དབང་ཕྱུག་ལགས་སམ། བཀའ་སྩལ་པ། དཔལ་ཡེ་ཤེས་ཐིག་ལེའི་རྒྱུད་ཀྱི་
རྒྱལ་པོ་ལས་གང་ཞིག་བསྟོད་པ། ཕྱག་ན་རྡོ་རྗེ་ཡེ་ཤེས་ཀྱི་སྐུ་ས་བཅུའི་དབང་ཕྱུག་དེ་ཉིད་ཀྱི་སྤྲུལ་པའི་སྐུ་སྟེ་ས་བཅུའི་དབང་ཕྱུག་གོ །ཞེས་བཤད་དོ། །དེ་བས་ན་སྡུད་པའི་གནས་ནི་ཨོ་རྒྱུན་ནོ། །སྡུད་པ་པོ་ནི་ཕྱག་ན་རྡོ་རྗེའོ། །དུས་ནི་བཅོམ་ལྡན་འདས་



༄༅། །མྱ་ངན་ལས་མ་འདས་པ་ཉིད་ཀྱི་དུས་ཏེ། འདིའི་གཏམ་ནི་གོང་དུ་བཅོམ་ལྡན་འདས་མཉན་ཡོད་ན་བཞུགས་པ་ལ་ཨིནྡྲ་བྷཱུ་ཏིས་ཞུས་པ་ལ་སོགས་པ་སྨྲས་ཟིན་ཏོ། །ཚུལ་ཇི་ལྟར་བསྡུས་ན། བཅོམ་ལྡན་འདས་ཀྱིས་རྣམ་པར་
འཕྲུལ་པ་མཛད་པས་འདོད་ཆགས་དང་ལྡན་པ་ཉིད་དུ་བསྟན་ནས། ཆགས་ཅན་གྱི་སེམས་འདུན་པར་མཛད་དེ་སྐལ་བ་དང་ལྡན་པ་ཐམས་ཅད་དབང་བསྐུར་ནས་རྒྱུད་སྨིན་པར་མཛད་པ་ལ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས་གསུངས་
ཀྵ པ་སྟེ། དཔལ་གསང་བ་གྲུབ་པ་ལས། ཡེ་ཤེས་སྒྱུ་མའི་རང་བཞིན་ཐུགས་རྡོ་རྗེ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་བརྒྱན་པའི་སྐུར་གྱུར་ནས་འདི་སྐད་བདག་གིས་ཞེས་བྱ་བ་ལ་སོགས་པས་དོན་དམ་པའི་དེ་ཁོ་ན་ཉིད་དང་སངས་རྒྱས་དང་བྱང་
ཆུབ་སེམས་དཔའ་རྣམས་ལ་བདག་ཉིད་སྟོན་ཏོ་ཞེས་འབྱུང་བ་དང་། འདི་ཡི་སྡུད་པར་བྱེད་པ་པོ། །གཞན་དག་ཡོད་པ་མ་ཡིན་ཞེས། །བདག་ཉིད་འབའ་ཞིག་སྨྲ་བར་བྱེད། །རྒྱུད་མཛད་པ་ནི་ཐུགས་རྡོ་རྗེ། །ཞེས་གསུངས་སོ། །དེ་བས་ན་ངེས་པའི་དོན་
བལ |ལ་མོས་པ་རྣམས་ཀྱིས་འདི་སྐད་ལ་སོགས་པ་རྒྱུད་ཀྱི་ལུས མ་པར་གཞག་པ་སྟེ་ཉམས་སུ་བླང་བྱ་ཉིད་དུ་གོའོ། །བློ་དམན་པ་རྣམས་ཀྱིས་ནི་བཅོམ་ལྡན་འདས་ཕྱག་ན་རྡོ་རྗེ་འདིས་བཅོམ་ལྡན་འདས་ལས་ཐོས་ནས་སྡུད་པ་མཛད་དོ་ཞེས་གོ་བར་གྱུར་ཏོ། །
དེས་ན་གཏམ་རྒྱུད་དང་། འདི་སྐད་བདག་གིས་ཐོས་པ་སངས་རྒྱས་དང་བྱང་ཆུབ་སེམས་དཔའ་རྣམས་ལ་སྟོན་ཏོ་ཞེས་བྱ་བ་འདིས་དུས་བཅོམ་ལྡན་འདས་བཞུགས་པའི་དུས་སུ་བསྡུས་པར་ཤེས་སོ། །དེ་ལྟར་ན་ཕྱག་ན་རྡོ་རྗེས་རྒྱུད་སྡེ་མཐའ་དག་བསྡུས་
s



ནས་རྒྱལ་པོ་འཁོར་དང་བཅས་པ་ལ་བྱིན་ནོ། །དེ་དག་གིས་ཀྱང་དངོས་གྲུབ་ཐོབ་པར་གྱུར་པས་རང་བཞིན་གྱིས་གྲུབ་པའི་དཔའ་བོ་དང་རྣལ་འབྱོར་མ་ཞེས་བྱའོ། །དེས་ཨོ་རྒྱུན་གྱི་ཡུལ་དེ་སྟོངས་ཏེ་དེར་མཚོ་ཆེན་པོ་ཀླུས་གང་བ་ཅིག་བྱུང་བར་གྱུར་ཏོ། །དེ་
ནས་ཡང་ཕྱག་ན་རྡོ་རྗེས་རྒྱུད་མཐའ་དག་གསེར་གྱི་གླེགས་བམ་ལ་བི་ཊརྨ་ཞུན་མས་བྲིས་ཏེ། ཡུལ་དེ་ན་མཚོ་ཆེན་པོའི་ཀླུ་རྣམས་སྨིན་པར་མཛད་ནས་དེ་རྣམས་ལ་རྒྱུད་ཀྱི་གླེགས་བམ་རྣམས་ཕྱག་ན་རྡོ་རྗེས་གཏད་དོ། །དེ་ནས་ཀླུ་དེ་རྣམས་རིམ་གྱིས་མི་
གཟུགས་སུ་བསྒྱུར་ཏེ། མཚོའི་འགྲམ་དུ་གྲོང་ཁྱེར་བྱས་ཏེ་དེ་དག་གིས་རྡོ་རྗེ་ཐེག་པ་ཉམས་སུ་བླངས་པས་ཕལ་ཆེར་གྱིས་གྲུབ་པར་གྱུར་ཏོ། །མ་གྲུབ་པ་རྣམས་ཀྱང་མིར་གྱུར་ཏོ། །བུད་མེད་རྣམས་ཕལ་ཆེར་མཁའ་འགྲོ་མར་གྱུར་ཏོ། །དེ་སྐད་ཅེས་དེང་
༼ སང་ཡང་གཏམ་དུ་གྲགས་ཏེ། དཔལ་ཨོ་ཟུན་མཁའ་འགྲོ་མའི་གནས་ཞེས་བྱའོ། །དེ་ནས་ཡུལ་དེའི་རྒྱལ་པོ་རྣམས་ཀྱང་ཆོས་དང་ལྡན་པ་ཤ་སྟག་སྟེ། དེའང་རིམ་གྱིས་འགྱུར་ཏེ་འདིའི་གཏམ་ནི་ལྷན་ཅིག་སྐྱེས་པ་གྲུབ་པའི་འགྲེལ་པ་ལས་གསལ་ལོ། །
དེང་སང་ནི་དང་པོའི་རྒྱལ་པོ་ཨིནྡྲ་བྷཱུ་ཏིའི་རིགས་ཡིན་ནོ་ཞེས་ཟེར་བ་དག་ཀྱང་ཡོད་དེ་ཕྱིས་ཀྱིས་བཏགས་པ་ཡིན་པར་བས་སོ། །དེ་ལྟར་ན་བྱང་ཕྱོགས་ཨོ་རྒྱུན་ཡོན་ཏན་གྱི་འབྱུང་གནས་ཞེས་བྱའོ། །དོན་ལྔ་པ་དེ་ནས་ཡུལ་གཞན་དུ་ཇི་ལྟར་འཕེལ་བ་
ནི། ཡུལ་ལྷོ་ཕྱོགས་ཀྱི་རྒྱུད་ན་རྒྱལ་པོ་བི་སུ་ཀལྤ་ཞེས་བྱ་བ་ཉན་ཐོས་ཀྱི་ཐེག་པ་ལ་ཞུགས་པ་ཅིག་གི་རྨི་ལམ་དུ་ཁྱོད་ཨོ་རྒྱུན་དུ་སོང་ཤིག་སྐྱེ་བ་འདིར་རྡོ་རྗེ་འཛིན་པ་ཐོབ་པར་འགྱུར་རོ་ཞེས་ཐོས་ཏེ་སད་ནས་ཐེ་ཚོམ་མེད་པར་སོང་སྟེ། ཨོ་རྒྱུན་དུ་བུད་མེད་
དུས་



༄༅།
།ཅིག་དང་ཕྲད་དེ་བསྙེན་བཀུར་བྱས་པས་དེས་བྱིན་གྱིས་བརླབས་ཏེ་གསང་བ་འདུས་པ་དང་དེ་ཉིད་འདུས་པ་བྱིན་ཏེ། དེས་དེ་ཁྱེར་ནས་འོངས་ཏེ་ཡུལ་ལྷོ་ཕྱོགས་སུ་འཕེལ་ལོ་ཞེས་ཟེར་རོ། །དེ་བཞིན་དུ་སློབ་དཔོན་དུ་མས་ཨོ་
ན་ནས་རྒྱུད་སྡེ་དུ་མ་སྤྱན་དྲངས་སོ། །ཀྱེའི་རྡོ་རྗེའི་རྒྱུད་ནི་སློབ་དཔོན་ཆེན་པོ་ཌི་བི་ཧེ་རུ་ཀ་ཞེས་བྱ་བས་སྤྱན་དྲངས་སོ། །ཞེས་ཟེར་རོ། །ཁ་ཅིག་ན་རེ་སློབ་དཔོན་ཀླུ་སྒྲུབ་གླེན་པར་བརྫུས་ནས་བརྐུས་སོ་ཞེས་ཟེར་ཏེ། འདི་ནི་བཞད་གད་ཀྱི་གནས་སོ། །
སཇི་ལྟར་བཞད་གད་ཡིན་ཞེ་ན། སློབ་དཔོན་ལ་སྐུར་པ་བཏབ་པར་འགྱུར་ཏེ་ས་དང་པོ་པ་ལ་བརྐུ་བ་ལས་རྫུ་འཕྲུལ་མེད་པའི་ཕྱིར་རོ། །མཁའ་འགྲོ་མ་ལ་སྐུར་པ་བཏབ་པར་འགྱུར་ཏེ་བརྐུ་བ་དང་ཀླུ་སྒྲུབ་ཏུ་ངོ་མི་ཤེས་པའི་དཔེ་གཉེར་བ་ག་ལ་འོང་ཞེས་བྱ་བ་ལ་
#སོགས་པའོ། །རང་གི་ཆོས་ལའང་སྐུར་པ་བཏབ་པར་འགྱུར་ཏེ། བརྐུས་པའི་དཔེ་ལས་བརྒྱུད་པའི་ཕྱིར་རོ། །དེ་བཞིན་དུ་སློབ་དཔོན་ཀུ་ཀུ་རི་པས་མ་ཧཱ་མཱ་ཡའི་རྒྱུད་སྤྱན་དྲངས་སོ། །དེ་བཞིན་དུ་སློབ་དཔོན་ལ་ལི་ཏ་བཛྲས་རྡོ་རྗེ་འཇིགས་བྱེད་ཀྱི་རྒྱུད་སྤྱན་
བསྒྱུ དྲངས་ཏེ་དེ་ལ་སོགས་པ་བསམ་གྱིས་མི་ཁྱབ་སྟེ། སློབ་དཔོན་རྣམས་ཀྱི་གཏམ་རྒྱུད་དང་བོད་ཀྱི་ཡུལ་དུ་རྒྱུད་གང་དག་ཇི་ལྟར་བསྒྱུར་བའི་གཏམ་རྒྱུད་ནི་གཞན་དུ་ཤེས་པར་བྱའོ། །དེ་ལྟར་གསང་སྔགས་བྱུང་ཚུལ་འདི་ནི་བླ་མའི་གསུང་ཉིད་ལ། །གཙོ་
བོར་བགྱིས་ནས་སྣ་ཚོགས་རྒྱུད་མདོ་བསྟན་བཅོས་ལས། །ལེགས་པར་བསྡུས་ཏེ་རང་བཟོ་སྤངས་ནས་ཕྱོགས་གཅིག་ཏུ། །གསལ་བར་བགྱིས་པ་འདིས་ནི་འཕགས་རྣམས་མཉེས་པར་གྱུར་ཅིག །རྒྱུད་སྡེ་སྤྱིའི་རྣམ་པར་གཞག་པ་ལས་གསང་སྔགས་ཇི་



--
-
རྒྱུད་སྡེ་ཀུན་བཏུས་
ལྟར་བྱུང་བའི་ཚུལ་རྣམ་པར་གཞག་པའི་སྐབས་ཏེ་བདུན་པའོ།། །།དེ་ལྟར་སྐབས་རྣམ་པ་བདུན་གྱིས་རྒྱུད་སྡེ་སྤྱིའི་རྣམ་པར་གཞག་པ་བསྟན་ཏེ། ལེའུ་དང་པོའོ།། །།ད་ནི་སྤྱི་དོན་གཉིས་པ་རྒྱུད་ཀྱི་མཚན་དོན་བརྗོད་པར་བྱའོ། །དེ་ལ་གཉིས་
ཏེ༑ བརྗོད་བྱ་དོན་གྱི་རྒྱུད་དང་། རྗོད་བྱེད་སྒྲའི་རྒྱུད་བསྟན་པའོ། །དང་པོ་ལ་ལྔ། སྤྱིར་རྒྱུད་ཅེས་བྱ་བ་ཙམ་གང་ཡིན་པ་བསྟན་པ་དང་། དེ་ལ་གསུམ་དུ་དབྱེ་བ་དང་། གསུམ་པོའི་ངེས་ཚིག་རྣམ་པར་གཞག་པའི་ཚུལ་དང་། དེ་ལ་རྒྱུད་སོ་སོའི་མཚན་
ཐབས་དང་ཤེས་རབ་ལ་སོགས་པར་གཞག་པ་དང་། རྒྱལ་པོ་ལ་སོགས་པར་གཞག་པའོ། །དང་པོ་ནི་སྤྱིར་རྒྱུད་ཅེས་བྱ་བ་ནི་རང་གི་སེམས་ཉིད་གཉིས་སུ་མེད་པའི་ཡེ་ཤེས་འདི་ཉིད་ལ་རྒྱུད་ཅེས་བྱ་སྟེ་ཐོག་མ་མེད་པ་ནས་སངས་རྒྱས་ཀྱི་བར་དུ་ཟག་བཅས་
ཀྱི་སེམས་རྒྱུན་མི་འཆད་པས་ན་རྒྱུད་དོ། །དེ་ལྟར་འདུས་པའི་རྒྱུད་ཕྱི་མ་དང་། རྡོ་རྗེ་རྩེ་མོ་ལས། རྒྱུད་ནི་རྒྱུན་ཆགས་ཞེས་བྱ་སྟེ། །ཞེས་གསུངས་པ་དང་། སྒྱུ་འཕྲུལ་དྲྭ་བ་ལས། རྒྱུད་ནི་རྒྱུན་ཞེས་བྱ་བ་སྟེ། །ཞེས་གསུངས་སོ། །གཉིས་པ་དེ་ལ་
གསུམ་དུ་དབྱེ་བ་ནི། སེམས་དེ་ཉིད་ལ་རྒྱུ་དང་ཐབས་དང་འབྲས་བུའི་རྒྱུད་དུ་འགྱུར་ཏེ། དང་པོ་སེམས་ཅན་འཁོར་བའི་གནས་སྐབས་ནི་རྒྱུ་རྒྱུད། བར་དུ་ལམ་ལ་ཞུགས་པ་ནི་ཐབས་རྒྱུད། འབྲས་བུ་ཡེ་ཤེས་ཀྱི་སྐུ་གྲུབ་པ་ནི་འབྲས་བུའི་རྒྱུད་དོ། །དེ་
ལྟར་ཡང་གསང་བ་འདུས་པའི་རྒྱུད་ཕྱི་མ་ལས། རྒྱུད་ནི་རྒྱུན་ཆགས་ཞེས་བྱ་སྟེ། །རྒྱུན་དེ་རྣམ་པ་གསུམ་དུ་འགྱུར། །གཞི་དང་དེ་ཡི་རང་བཞིན་དང༌། །མི་འཕྲོགས་པ་ཡིས་རབ་ཕྱེ་བའོ། །རང་བཞིན་རྣམ་པ་རྒྱུ་ཡིན་ཏེ། །གཞི་ནི་ཐབས་ཞེས་བྱ་བ་



»
རེ་གཉིས་
༄༅། །ཡིན། །དེ་བཞིན་མི་འཕྲོགས་འབྲས་བུ་སྟེ། །གསུམ་གྱིས་རྒྱུད་ཀྱི་དོན་བསྡུས་པའོ། །ཞེས་བཤད་པ་ལྟ་བུའོ། །གསུམ་པ་དེའི་ངེས་ཚིག་རྣམ་པར་གཞག་པ་ནི། དེ་ལ་རྒྱུ་ཞེས་བྱ་བ་ནི། ད་ལྟ་དངོས་སུ་མེད་ཀྱང་སྤྱིར་རྐྱེན་
དང་ཕྲད་ན་འབྲས་བུ་སྐྱེར་རུང་གི་ནུས་པ་ལ་བྱ་སྟེ། དཔེར་ན་སྣོད་ན་གནས་པའི་ས་བོན་དང་འདྲའོ། །དེ་བས་ན་རང་གི་སེམས་འདི་ད་ལྟ་སངས་རྒྱས་དངོས་སུ་མ་གྲུབ་ཀྱང་ཐབས་དང་ཕྲད་ན་སངས་རྒྱས་འབྱུང་བས་སངས་རྒྱས་ཀྱི་རྒྱུ་ཞེས་བྱ་སྟེ། ཧེ་བཛྲ་
ལས། སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་མས་བསྒྲིབས། །དེ་བསལ་ན་ནི་སངས་རྒྱས་ཉིད། །ཅེས་གསུངས་པ་ལྟ་བུའོ། །དེ་རྒྱུད་དུ་ཇི་ལྟར་འགྲོ་ཞེ་ན། གནས་སྐབས་ཀྱིས་འགྲོ་བ་རིགས་དྲུག་ལ་སོགས་པ་དང་། ལམ་
སྨིན་གྲོལ་དུ་མ་དང་། འབྲས་བུ་སྣ་ཚོགས་སུ་འགྱུར་ཡང་། སེམས་ཉིད་ཀྱི་ངོ་བོ་ལ་འགྱུར་བ་མེད་པར་རྒྱུན་མ་ཆད་པས་རྒྱུད་དེ། གུར་ལས། ནམ་མཁའ་ཇི་སྲིད་མི་འཇིག་པ། །ནམ་མཁའ་ཇི་སྲིད་དེ་སྲིད་སེམས། །ཞེས་གསུངས་པ་ལྟ་བུའོ། །
ཐབས་ཞེས་བྱ་བ་ནི་རྒྱུ་ལ་གནས་པ་དེ་འབྲས་བུར་འབྱིན་པའི་ཐབས་སུ་གྱུར་པས་ཐབས་ཏེ་ཆུ་ལུད་ལྟ་བུའོ། །དེས་ན་སྨིན་གྲོལ་གྱི་ལམ་འཁོར་དང་བཅས་པ་ལ་ཐབས་ཞེས་བྱ་སྟེ། དཔལ་སཾ་པུ་ཊ་ལས། སེམས་ཅན་ཡེ་ཤེས་སྤེལ་བའི་ཕྱིར། །ཐབས་ནི་
སངས་རྒྱས་རྣམས་ཀྱིས་བསྟན། །ཞེས་སོ། །ཐབས་དེ་རྒྱུད་ཇི་ལྟར་ཡིན་ཞེ་ན། གདམས་ངག་གི་བརྒྱུད་པ་བར་མ་ཆད་པའི་ཕྱིར་དང་། ཉམས་མྱོང་ཏིང་ངེ་འཛིན་བར་མ་ཆད་པའི་ཕྱིར་རོ། །དེ་ལྟར་ཡང་སཾ་པུ་ཊ་ལས། བསྟན་བཅོས་ཚད་མ་སློབ་
s7
རྒྱུད་སྡེ་སྤྱི་རྣམ་



དཔོན་དང་། །ལུང་གི་རྗེས་འབྲང་དེ་ཉིད་རིག །གསང་དོན་དེ་ཉིད་དངོས་པོ་ཡང་། །གཅིག་ནས་གཅིག་བརྒྱུད་ཤེས་པར་བྱ། །ཞེས་བྱ་བ་དང་། ཧེ་བཛྲ་ལས། ཆུ་བོའི་རྒྱུན་ནི་རབ་འབབ་དང་། །མར་མེའི་རྩེ་མོ་རབ་བཅིངས་ལྟར། །ཞེས་བྱ་བ་ལ་
སོགས་པ་སྟེ། མཉམ་གཞག་རྒྱུན་མར་ལས་དང་པོ་པ་ལ་མེད་ཀྱང་རྗེས་སྤྱོད་ལ་སོགས་པ་དང་། དང་པོའི་སེམས་ཀྱི་འཕེན་པས་རྒྱུན་ཡིན་ཏེ། སྤྱོད་འཇུག་ལས། རྒྱུན་མི་འཆད་པར་དུ་མ་ཞིག །ནམ་མཁའ་མཉམ་པར་རབ་ཏུ་འབྱུང་། །ཞེས་བཤད་
ཀ པ་ལྟ་བུའོ། །འབྲས་བུ་ཞེས་བྱ་བ་ནི་རྒྱུ་ལ་གནས་པ་མངོན་དུ་གྱུར་པ་སྟེ། མེ་ཏོག་སྨིན་པ་ལྟ་བུའོ། །དེ་བས་ན་སེམས་ཉིད་སངས་རྒྱས་སུ་གྲུབ་པ་དེ་ལ་འབྲས་བུ་ཞེས་བྱ་སྟེ། སཾ་པུ་ཊ་ལས། བརྒྱད་ཀྱི་རང་འདོད་རྣལ་འབྱོར་པའི། །སངས་རྒྱས་རྣམས་
ཀྱི་འབྲས་བུའི་དོན། །ཞེས་སོ། །འབྲས་བུ་དེ་རྒྱུད་ཇི་ལྟར་ཡིན་ཞེ་ན། རྟག་ཏུ་རྒྱུན་མི་འཆད་པའི་ཕྱིར་རྒྱུད་དེ། མདོ་སྡེ་རྒྱན་ལས། རང་བཞིན་དང་ནི་རྒྱུན་མི་འཆད། །རྒྱུན་གྱིས་དེ་དག་རྟག་པ་ཉིད། །ཅེས་གསུངས་ཏེ། ཆོས་ཀྱི་སྐུ་ནི་རང་བཞིན་ ༧
གྱིས་རྟག་སྟེ་འགྱུར་བ་མེད་པས་རྒྱུད་དོ། །ལོངས་སྤྱོད་རྫོགས་པའི་སྐུ་ནི་ཆོས་ཀྱི་ལོངས་སྤྱོད་རྒྱུན་མི་འཆད་པའི་ཕྱིར་རྒྱུད་དོ། །སྤྲུལ་པའི་སྐུ་ནི་མཛད་པ་ཕྲིན་ལས་ཀྱི་འཁོར་ལོ་རྒྱུན་མི་འཆད་པའི་ཕྱིར་རྒྱུད་དོ། །དེ་ལྟར་དཔལ་སཾ་པུ་ཊ་ལས། རྟག་པར་
མཛད་པ་ཞེས་བྱ་བ་དང་། བཅོམ་ལྡན་འདས་ནི་འོག་མིན་ལས་འཕོ་བར་མི་མཛད་དོ་ཞེས་གསུངས་པ་དང་། སེམས་ཅན་གྱི་རྒྱུད་དུ་རྒྱུ་ཞིང་ཆོས་ཀྱི་སྒོ་དུ་མ་རྗེས་སུ་བསྐོར་ཞིང་རྣམ་པར་དག་པའི་བཅོམ་ལྡན་འདས་འཁོར་བར་ལྷན་ཅིག་ཏུ་བཞུགས་སོ། །



རེ་གསུམ་
༄༅། །ཞེས་གསུངས་པ་ལྟ་བུའོ། །དེ་ལྟར་ན་སྤྱིར་དུ་རྒྱུད་ཅེས་བྱ་བའི་དོན་དེ་བསྟན་ནས། ད་ནི་བྱེ་བྲག་སོ་སོའི་རྒྱུད་ཀྱི་དོན་དེ་འཆད་དོ། །དེ་ལ་རྒྱུད་ཀྱི་མཚན་ནི་ཕལ་ཆེར་ཡང་དག་པར་རྫོགས་པའི་སངས་རྒྱས་ཀྱི་ཡེ་ཤེས་འབྲས་
བུའི་རྒྱུད་ལས་བརྩམས་ཏེ་བཏགས་ནས། དེ་ནས་ཐབས་རྒྱུད་དང་རྒྱུ་རྒྱུད་ལ་ཤུགས་ལ་སྦྱར་བའི་མཚན་མ་སྟེ། དཔེར་ན་དཔལ་ཀྱེའི་རྡོ་རྗེ་དང་། གསང་བ་འདུས་པ་དང་། ཡང་དག་པར་སྦྱོར་བ་ལ་སོགས་པ་ལྟ་བུའོ། །ཡང་ཁ་ཅིག་ནི་འབྲས་བུའི་རྒྱུད་
དང་ཐབས་རྒྱུད་ལས་བཏགས་ཏེ་དཔེར་ན་དེ་ཁོ་ན་ཉིད་འདུས་པ་ལྟ་བུའོ། །ཁ་ཅིག་ནི་ཐབས་རྒྱུད་ཁོ་ནའི་མིང་ཡིན་ཏེ། དཔེར་ན་ལེགས་པར་གྲུབ་པར་བྱེད་པ་ལྟ་བུའོ། །དེ་བཞིན་དུ་ཁ་ཅིག་ནི་ཞུ་བ་པོའི་མིང་སྟེ་དཔུང་བཟང་ལྟ་བུའོ། །ཁ་ཅིག་ནི་གཞུང་
ཚད་ཀྱི་མིང་སྟེ་རྒྱུད་འབུམ་ཕྲག་ལྔ་པ་ལྟ་བུ་སྟེ་དེ་ལ་སོགས་པ་དུ་མ་ཡོད་དོ། །དེ་ལ་རེ་ཞིག་ཀྱེའི་རྡོ་རྗེའི་རྒྱུད་ཅེས་བྱ་བ་ནི། རྒྱུད་ལས། དེ་ནི་སྙིང་རྗེ་ཆེན་པོ་ཉིད། །བཛྲའང་ཤེས་རབ་བརྗོད་པར་བྱ། །ཐབས་དང་ཤེས་རབ་བདག་ཉིད་རྒྱུད། །དེ་ནི་ང་
རྒྱུ་ཡིས་བཤད་ཀྱིས་ཉོན། །ཞེས་གསུངས་ཏེ། ཀྱེ་ནི་སྙིང་རྗེ་སྟེ་ཐབས་ཡིན་ལ། རྡོ་རྗེ་དེ་དང་འདྲ་བས་ཤེས་རབ་བོ། །དེ་བས་ན་སངས་རྒྱས་རྣམས་ཀྱི་དམིགས་པ་མེད་པའི་ཐུགས་རྗེ་ཆེན་པོ་དང་ཤེས་རབ་ཆེན་པོ་ཟུང་དུ་ཆུད་པ་ལ་ཀྱེའི་རྡོ་རྗེ་སྟེ་འབྲས་བུའི་
རྒྱུད་དོ། །དེ་ལྟ་བུའི་འབྲས་བུ་ཐོབ་པར་བྱེད་པའི་ལམ་ཡང་ཀྱེའི་རྡོ་རྗེ་རྒྱུའང་ཀྱེའི་རྡོ་རྗེ་ཡིན་དགོས་པས་རྒྱུད་གསུམ་ཀ་ཀྱེའི་རྡོ་རྗེ་སྟེ། ཕྱོགས་ཀྱི་གླང་པོས། ཤེས་རབ་ཕ་རོལ་ཕྱིན་གཉིས་མེད། །ཡེ་ཤེས་དེ་ནི་དེ་བཞིན་གཤེགས། །བསྒྲུབ་བྱ་དེ་དོན་སྦྱོར་
རྒྱུད་སྡེ་སྤྱི་རྣམ་



བ་ཡིས། །གཞུང་དང་ལམ་ཡང་དེ་སྒྲ་ཡིན། །ཞེས་བཤད་པ་ལྟ་བུའོ། །དེ་ལ་རྒྱུ་རྒྱུད་ཀྱེའི་རྡོ་རྗེའི་ཐབས་ཤེས་རབ་གཉིས་སུ་མེད་པ་གང་ཡིན་ཞེ་ན། དཔལ་གསང་བ་འདུས་པའི་རྒྱུད་ཕྱི་མ་ལས། ཤེས་རབ་ཐབས་ནི་སྙོམས་འཇུག་པ། །རྣལ་འབྱོར་
ཞེས་ནི་བཤད་པ་ཡིན། །གང་ཞིག་དངོས་མེད་ཤེས་རབ་སྟེ། །ཐབས་ནི་དངོས་པོའི་མཚན་ཉིད་དོ། །ཞེས་གསུངས་པས། དངོས་པོ་གཟུང་བ་དང་འཛིན་པ་ལ་སོགས་པ་སྣ་ཚོགས་སུ་སྣང་བས་ཐབས་ཏེ་འཁོར་བ། དེ་ཉིད་ངོ་བོ་སྤྲོས་པ་མཐའ་དག་དང་
བྲལ་བས་ཤེས་རབ་སྟེ་མྱ་ངན་ལས་འདས་པའོ། །དེ་གཉིས་དབྱེར་མེད་པ་ནི་རྒྱུའི་རྒྱུད་ཀྱེའི་རྡོ་རྗེའོ། །ཡང་གསུངས་པ། འཁོར་བ་སྤངས་ནས་གཞན་དུ་ནི། །མྱ་ངན་འདས་པ་རྟོགས་མི་འགྱུར། །འཁོར་བ་གཟུགས་དང་སྒྲ་ལ་སོགས། །འདི་རྣམས་
ཟླ ཆོས་ནི་མྱ་ངན་འདས། །ཞེས་གསུངས་པ་ལྟ་བུའོ། །ཐབས་ཀྱི་རྒྱུད་ཀྱི་ཐབས་ཤེས་རབ་གཉིས་སུ་མེད་པ་ནི། རྒྱུའི་རྒྱུད་དེ་ལྟར་གནས་པའི་བྱིན་གྱིས་རླབས་ཀྱིས་བྱུང་བ་ལམ་སྨིན་གྲོལ་གྱི་ཏིང་ངེ་འཛིན་འཁོར་དང་བཅས་པའོ། །དེའང་སྨིན་ལམ་དབང་ནི་
ཐབས༔ གྲོལ་ལམ་བསྐྱེད་རྫོགས་གཉིས་ནི་ཤེས་རབ། དབང་ལའང་བུམ་དབང་ནི་ཐབས། དབང་ཕྱི་མ་གསུམ་ནི་ཤེས་རབ། གྲོལ་ལམ་ལའང་བསྐྱེད་པའི་རིམ་པ་ནི་ཐབས། རྫོགས་རིམ་ནི་ཤེས་རབ། བསྐྱེད་རིམ་ལའང་ཡབ་ཀྱི་ཆ་ནི་
ཐབས༑ ཡུམ་གྱི་ཆ་ནི་ཤེས་རབ། རྫོགས་པ་ལའང་། དམིགས་བཅས་ནི་ཐབས། དམིགས་མེད་ནི་ཤེས་རབ་བོ། །དེ་དག་རེ་རེ་ལའང་ཐབས་ཤེས་རབ་དུ་མ་ཞིག་ཡོད་དེ་མདོར་ན་ཐབས་ཤེས་རབ་ཏུ་མ་གྱུར་པ་གང་ཡང་མེད་དོ། །དེ་དག་གི་དབྱེ་བ་
660



ཤ་
༄༅། །མང་པོ་དང་དེ་དག་ལ་ཐབས་ཤེས་རབ་དུ་མའི་ལུང་ནི་ཡི་གེ་མངས་པས་འཇིགས་པས་མ་བྲིས་སོ། །དེ་ལྟར་ན་ལམ་ཐོབས་རྒྱུད་ཀྱེའི་རྡོ་རྗེའོ། །འབྲས་བུའི་རྒྱུད་ཀྱི་ཐབས་ཤེས་རབ་གཉིས་སུ་མེད་པ་ནི་གཟུགས་ཀྱི་སྐུ་ལ་ཐབས་
ཞེས་བྱ། ཆོས་ཀྱི་སྐུ་ལ་ཤེས་རབ་ཅེས་བྱ། གཟུགས་སྐུའང་ཡབ་ཀྱི་ཆར་སྣང་བ་ནི་ཐབས་ཡིན་ལ། ཡུམ་གྱི་ཆར་སྣང་བ་ནི་ཤེས་རབ་བོ། །ཆོས་སྐུའང་དམིགས་པ་ལས་གྲོལ་བའི་ཤེས་རབ་དབྱིངས་ནི་ཤེས་རབ་ཡིན་ལ། སྙིང་རྗེ་ཆེན་པོ་ཡེ་ཤེས་ཀྱི་ཆ་
ནི་ཐབས་སོ། །དེ་ལྟར་ཡང་སཾ་པུ་ཊ་ལས། སྤྲོས་པ་མེད་པའི་རང་བཞིན་ཉིད། །ཤེས་རབ་ཅེས་ནི་ཡོངས་སུ་གྲགས། །ཡིད་བཞིན་ནོར་ལྟར་མ་ལུས་པའི། །ཐམས་ཅད་དོན་མཛད་སྙིང་རྗེ་ཆེ། །དམིགས་མེད་གནས་སུ་ཤེས་རབ་དང་། །དམིགས་
# མེད་སྙིང་རྗེ་ཆེན་པོ་ཉིད། །བློ་དང་ལྷན་ཅིག་གཅིག་གྱུར་པས། །ནམ་མཁའ་ནམ་མཁའ་ཇི་ལྟ་བའོ། །ཞེས་གསུངས་པ་ལྟ་བུའོ། །དེ་ལྟར་ན་འབྲས་བུའང་ཀྱེའི་རྡོ་རྗེ་ཡིན་པས་ཀྱེའི་རྡོ་རྗེའི་རྒྱུད་དོ། །དེ་ལྟ་བུའི་རྒྱུད་དེ་ཉིད་རྒྱལ་པོ་ཡིན་ཏེ། རྒྱུའི་རྒྱུད་རང་
བཞིན་གྱིས་རྣམ་པར་རྟོག་པས་མི་རྫི་བས་རྒྱལ་པོ། ཐབས་རྒྱུད་དེས་གློ་བུར་གྱི་རྣམ་རྟོག་སྤོང་བས་རྒྱལ་པོ། འབྲས་བུའི་རྒྱུད་གློ་བུར་དུའང་རྣམ་རྟོག་གིས་མི་རྫི་བས་རྒྱལ་པོའོ། །དཔལ་ཡང་དག་པར་སྦྱོར་བའི་རྒྱུད་ཆེན་པོ་ཞེས་བྱ་བའི་མཚན་གྱི་དོན་ཡང་
དེ་ཉིད་ཡིན་ཏེ། རྒྱུད་དེ་ཉིད་ལས་ཡང་དག་པར་སྦྱོར་བ་ནི་ཐབས་དང་ཤེས་རབ་ཀྱི་བདག་ཉིད་ཅན་ནོ། །ཞེས་འབྱུང་བས་དེ་ཀྱེའི་རྡོ་རྗེ་དང་འདྲའོ། །ཆེན་པོ་ནི་རྒྱལ་པོ་དང་འདྲའོ། །དེ་བས་ན་བཤད་པ་སྔ་མ་བཞིན་སྦྱར་བར་བྱ་སྟེ་རྒྱུད་གསུམ་གྱི་བདག་ཉིད་



རྒྱུད་སྡེ་ཀུན་བཏུས་
ཅན་དུ་ཤེས་པར་བྱའོ། །འཕགས་པ་མཁའ་འགྲོ་མ་རྡོ་རྗེ་གུར་ཞེས་བྱ་བའི་རྒྱུད་ཀྱི་རྒྱལ་པོའི་བརྟག་པ་ཞེས་བྱ་བའི་མཚན་གྱི་དོན་ནི། འཕགས་པ་ནི་སྡིག་པ་མི་དགེ་བའི་ཆོས་ལས་རིང་དུ་འཕགས་པའོ། །མཁའ་འགྲོ་མ་ནི་ཆོས་ཀྱི་སྐུ་ནམ་མཁའ་ལྟར་མི་
རྟོག་པར་ནམ་མཁའ་དང་མཉམ་པས་མཁའ་འགྲོ་མའོ། །གཟུགས་ཀྱི་སྐུ་གཉིས་རྫུ་འཕྲུལ་གྱིས་སངས་རྒྱས་ཀྱི་ཞིང་ཐམས་ཅད་དུ་ཁྱབ་པར་འགྲོ་བས་མཁའ་འགྲོ་མའོ། །རྡོ་རྗེ་ནི་སྟོང་པ་ཉིད་དེ་ཤེས་རབ་ཀྱི་རང་བཞིན་ནོ། །གུར་ནི་དྲྭ་བ་ལས་འབྲེལ་པ་
སྟེ༑ ཕན་ཚུན་ཁྱབ་པར་གྱུར་པའི་ཡེ་ཤེས་ཏེ། དེ་བཞིན་གཤེགས་པའི་ཐུགས་རྗེ་ཆེན་པོ་སྟེ་ཐབས་སོ། །དེ་ལྟར་ན་ཐབས་ཤེས་རབ་གཉིས་སུ་མེད་པ་སྟེ་འབྲས་བུ་ཡང་དག་པར་རྫོགས་པའི་སངས་རྒྱས་སོ། །རྒྱུད་ནི་རྒྱུད་གསུམ་སྟེ་སྔ་མ་དང་འདྲའོ། །
འཕགས་པ་མཁའ་འགྲོ་མ་ནི་ཐབས་དང་། འབྲས་བུའི་རྒྱུད་ལ་སྦྱར་རོ། །བརྟག་པ་ཞེས་བྱ་བ་ནི་རྡོ་རྗེ་རྩེ་མོ་ལས། ཆོས་ཀུན་གཟུགས་ཅན་མ་ཡིན་ཡང་། །གཟུགས་ཅན་དུ་ཡང་འདི་རུ་བསྟན། །ཆོས་ཀུན་ཚིག་གི་སྤྱོད་ཡུལ་མིན། །སྒྲ་རུ་ཡང་ནི་འདིར་
བསྟན་ཏོ། །དེ་བས་ངོ་མཚར་ཆོས་འདི་རུ། །རྟོག་པས་བརྟག་པ་ཡིན་པར་བརྗོད། །ཅེས་གསུངས་ཏེ། སངས་རྒྱས་ཀྱི་གཟུགས་ཀྱི་སྐུ་ནས་རྗོད་བྱེད་སྒྲའི་རྒྱུད་ཡན་ཆད་ལ་བྱའོ། །རྒྱལ་པོ་ནི་སྔ་མ་དང་འདྲའོ། །དེ་ལྟར་ན་བརྗོད་བྱ་དོན་གྱི་རྒྱུད་ནི་སེམས་
ཉིད་གཉིས་སུ་མེད་པའི་ཡེ་ཤེས་ཐབས་ཤེས་རབ་ཟུང་དུ་འབྲེལ་པ་རྒྱུད་གསུམ་གྱི་བདག་ཉིད་ཅན་ནོ། །གཉིས་པ་དེ་རྗོད་པར་བྱེད་པའི་སྒྲའི་རྒྱུད་ལ་གཉིས། རྗོད་བྱེད་སྒྲ་རྒྱུད་དངོས་དང་། དེ་ལས་བྱུང་བའི་དགོས་འབྲེལ་ལོ། །དང་པོ་ལ་གཉིས་ཏེ། ཐུན་
ff2



༄༅། །མོང་ལས་གྲགས་པ་དང་། ཐུན་མོང་མ་ཡིན་པ་ལས་གྲགས་པའོ། །དང་པོ་ལ་གསུམ་སྟེ། རྗོད་བྱེད་མཚན་ཉིད་པ་དང་། བཏགས་པ་བ་དང་། དེ་ལ་བརྩད་པ་སྤངས་པའོ། །དང་པོ་བརྗོད་བྱ་རྒྱུད་གསུམ་སྟོན་པར་བྱེད་
པའི་མིང་དང་ཚིག་དང་ཡི་གེའི་རྣམ་པ་རང་རང་གི་རྣམ་པར་རིག་པ་ལ་སྒྲ་སྤྱི་དང་དོན་སྤྱི་འདྲེས་པའི་རྣམ་པར་སྣང་བ་གང་ཡིན་པའོ། །གཉིས་པ་བཏགས་པ་བ་ནི་དེ་ཉིད་རྒྱུད་ལ་སྐྱེ་བར་བྱེད་པའི་གྲོགས་སུ་གྱུར་པ་སྟེ་སངས་རྒྱས་རྣམས་ཀྱི་གསུངས་ནས་
འཆད་པ་པོའི་ངག་གི་བར་དང་གླེགས་བམ་དུ་བྲིས་པའི་བར་རོ། །དེ་ལ་བཏགས་པ་བར་ཇི་ལྟར་འདོགས་ཤེ་ན། རང་གི་སྒྲ་རྒྱུད་བློ་ལ་སྒྲ་གནས་པའི་འབྲས་བུ་ཡིན་པའི་ཕྱིར་དང་། གཞན་མ་རྟོགས་པ་ལ་སྒྲའི་རྒྱུད་བློ་ལ་སྐྱེད་པའི་རྒྱུ་ཡིན་པའི་ཕྱིར་
# གདགས་པར་བྱའོ། །དོན་གསུམ་པ་རྩོད་སྤང་ནི་གལ་ཏེ་སྒྲའི་རྒྱུད་ཀྱང་རང་གི་རྣམ་པར་རིག་པ་ལས་འཇོག་ན། མཛོད་ལས། ཆོས་ཀྱི་ཕུང་པོ་བརྒྱད་ཁྲི་དག །གང་རྣམས་ཐུབ་པས་གསུངས་དེ་དག །ཚིག་གམ་མིང་ཡིན་དེ་དག་ནི། །གཟུགས་སམ་ ཙ
འདུ་བྱེད་དག་ཏུ་འདུས། །ཞེས་བཤད་པ་དང་འགལ་ལོ་ཞེ་ན། འགལ་མོད་དེ་ལྟར་སྨྲ་བ་ནི་བྱེ་བྲག་སྨྲ་བའམ་མདོ་སྡེ་པའི་གྲུབ་པའི་མཐའ་ཡིན་ཏེ། ཁོ་བོ་ཅག་ཀུན་རྫོབ་ཏུ་རྣམ་པར་རིག་པ་ཙམ་དུ་འདོད་པའི་ཕྱིར་རོ། །གལ་ཏེ་རྣམ་རིག་ལ་སྣང་བའི་མིང་
ཚིག་གི་རྣམ་པ་རྗོད་བྱེད་ཀྱི་རྒྱུད་ཡིན་ན་ཐམས་ཅད་རྒྱུད་དུ་འགྱུར་རོ་ཞེ་ན། མ་ཡིན་ཏེ་མིང་ཚིག་གི་རྣམ་པ་ནི་རྗོད་བྱེད་ཙམ་ལ་བྱའི། རྒྱུད་ནི་བརྗོད་བྱ་རྒྱུད་གསུམ་སྟོན་ན་ཡིན་ནོ། །གལ་ཏེ་འོ་ན་རྟོག་པའམ་བྱ་བའི་རྒྱུད་མང་པོ་ཞིག་རྒྱུད་མི་སྟོན་པས་རྒྱུད་མ་



རྒྱུད་སྡེ་ཀུན་བཏུས་
ཡིན་ལ། ཕ་རོལ་ཏུ་ཕྱིན་པའང་རྒྱུད་སྟོན་པས་རྒྱུད་དུ་འགྱུར་རོ་ཞེ་ན། དེ་ལྟར་ཆ་གཅིག་ནས་ཡིན་ཏེ། རྒྱུད་སྟོན་པས་རྒྱུད་བླ་མའི་བསྟན་བཅོས་ཞེས་བྱ་བ་ལྟ་བུའོ། །བྱ་སྤྱོད་མང་པོའང་འོད་ཟེར་ཅན་གྱི་རྟོག་པའམ་ཆོ་ག་ཞིབ་མོ་ཞེས་བྱ་བ་ལ་སོགས་པ་
བཏགས་པ་ལྟ་བུའོ། །འོ་ན་གོང་དུ་རྒྱུད་སྡེ་བཞིར་ཕྱེ་བ་དང་འགལ་ལོ་ཞེ་ན། གཙོ་ཆེར་ཐབས་རྒྱུད་ཆོ་ག་ཞིབ་མོ་ཞེས་བཏགས་ཀྱི་དེ་དག་གིས་ཀྱང་མཐར་རྒྱུད་ཀྱི་དོན་སྟོན་པས་རྒྱུད་ཡིན་ནོ། །དོན་གཉིས་པ་ཐུན་མོང་མ་ཡིན་པ་ལས་གྲགས་པའི་རྗོད་བྱེད་
སྒྲརྒྱུད་མཚན་ཉིད་པ་ནི། རྡོ་རྗེ་རྩེ་མོ་ལས། སེམས་ཅན་ཀུན་ལ་འཕན་པའི་ཕྱིར། །སངས་རྒྱས་རྣམས་ཀྱིས་ཆོས་ལོངས་སྤྱོད། །སངས་རྒྱས་ཐུགས་རྗེས་བསྐུལ་ནས་ནི། །རྒྱུད་དོན་ཡང་དག་བྱུང་བ་ཡིན། །ཞེས་འབྱུང་བས། འོག་མིན་གྱི་བྱང་ཆུབ་
སེམས་དཔའ་ཆོས་ཀྱི་ལོངས་སྤྱོད་ནི་རྗོད་བྱེད་སྒྲ་རྒྱུད་མཚན་ཉིད་པ་ཡིན་ལ། དེ་ལས་བྱུང་བས་བཏགས་པ་བ་ནི་ད་ལྟའི་རྣལ་འབྱོར་པའི་བློ་ལ་སྣང་བ་དང་། གླེགས་བམ་གྱི་བར་ནི་རྗོད་བྱེད་སྒྲའི་རྒྱུད་བཏགས་པ་བའོ། །གང་ལྟར་ཡང་རུང་སྟེ། མཚན་
ཉིད་པ་དང་བཏགས་པ་བ་གཉིས་ནི་རྗོད་བྱེད་ཀྱི་རྒྱུད་ཀྱི་ཚོགས་སོ། །སྤྱི་དོན་གཉིས་པ་དེ་ལས་བྱུང་བའི་དགོས་འབྲེལ་ལ་བཞི་སྟེ། བརྗོད་བྱ། དགོས་པ། དགོས་པའི་དགོས་པ། འབྲེལ་པའོ། །དང་པོ་བརྗོད་བྱ་ནི་རྒྱུད་གསུམ་མོ། །རང་དང་གཞན་
རྒྱུད་གསུམ་ཉམས་སུ་ལེན་པ་ནི་དགོས་པའོ། །རྒྱུད་གསུམ་པོ་མཐར་ཕྱིན་པ་ནི་དགོས་པའི་ཡང་དགོས་པའོ། །གལ་ཏེ་རྗོད་བྱེད་སྒྲརྒྱུད་མཚན་ཉིད་པ་དང་ཐབས་རྒྱུད་ལ་ཁྱད་པར་གང་ཡོད། དགོས་པའི་དགོས་པ་དང་འབྲས་བུའི་རྒྱུད་ལ་ཁྱད་པར་གང་
64



ཆ ༄༅། །ཡོད་ཅེ་ན། རྗོད་བྱེད་ཅེས་བྱ་བ་ནི་གསུམ་ཀའི་སྤྱི་རང་གི་བློ་རྣམ་རིག་ལ་སྣང་བ་ཡིན་ལ། རྒྱུད་གསུམ་པོ་ཉིད་ནི་བརྗོད་བྱ་ཡིན་ཞིང་། འབྲས་བུ་ཉིད་མངོན་དུ་གྲུབ་པ་ནི་དགོས་པའི་ཡང་དགོས་པ་ཡིན་ནོ། །ཡང་ན་སྟོང་པ་
དང་སྙིང་རྗེ་གཉིས་སུ་མེད་པ་ནི་བརྗོད་བྱ་ཡིན་ལ་དེ་ཉམས་སུ་བླངས་པས་གནས་སྐབས་ཀྱི་འབྲས་བུ་གྲུབ་པ་ནི་དགོས་པ་ཡིན་ལ། འབྲས་བུའི་རྒྱུད་མངོན་པར་གྲུབ་པ་ནི་དགོས་པའི་ཡང་དགོས་པ་ཡིན་ནོ། །འབྲེལ་པ་ནི་ཐམས་ཅད་ཐབས་དང་ཐབས་ལས་
བྱུང་བ་རྒྱུ་འབྲས་སུ་འབྲེལ་ལོ། །དེ་ལྟར་ན་རྒྱུད་ཀྱི་མཚན་དོན་གྱི་སྒོ་ནས་དགོས་འབྲེལ་ཡན་ལག་བཞི་བསྟན་པ་འདི་ཉིད་ཀྱིས་ཀྱང་རྒྱུད་བཤད་དུ་རུང་བས་རྒྱུད་བཤད་ཐབས་ཀྱིན་མན་ངག་ཏུའང་འགྱུར་ལ། གཙོར་ནི་རྒྱུད་ཀྱི་དགོས་པ་དང་བརྗོད་བྱ་བསྟན་
ཨ དོ། །རྒྱུད་ཀྱི་མཚན་གྱི་དོན་གྱི་ལེའུ་སྟེ་གཉིས་པའོ།། །།ད་ནི་སྤྱི་དོན་གསུམ་པ་རྒྱུད་བཤད་ཐབས་ཀྱི་མན་ངག་བཤད་པར་བྱའོ། །དེ་ལ་བཤད་ཐབས་ཀྱི་མན་ངག་དཔག་ཏུ་མེད་ཀྱང་
། བླ་མ་གོང་མ་རྣམས་ཀྱི་གསུང་ནི་དྲུག་སྟེ། ཉན་པ་པོས་རྟོགས་སླ་
ཨ་ ཞིང་གཟུང་བདེ་བར་བྱ་བའི་ཕྱིར། གདམས་ངག་དྲུག་གིས་བཤད་པ་དང་། སེམས་ཀྱི་རྒྱུད་རྒྱུན་ཆགས་གཅིག་གཏན་ལ་དབབ་པ་ལ་དགོངས་ནས་རྒྱུད་གསུམ་གྱིས་བཤད་པ་དང་། དབང་ལམ་དུ་བྱ་བའི་ཕྱིར་བདག་ཉིད་ཅན་གསུམ་གྱིས་བཤད་པ་
དང་༑ འབྲས་བུ་སྐུ་བཞི་ལམ་དུ་བྱ་བའི་ཕྱིར་གནས་པ་བཞིས་བཤད་པ་དང་། སྤང་བྱ་མི་མཐུན་པའི་ཕྱོགས་སྤོང་བ་ལ་དགོངས་ནས་དག་པ་གསུམ་གྱིས་བཤད་པ་དང་། སྣོད་མ་ཡིན་པ་ལ་གབ་ཅིང་གསང་བའི་དོན་དུ་གསང་བ་རྣམ་པ་བདུན་གྱིས་བཤད་
ts



པ་སྟེ་དྲུག་ཏུ་གསུངས་སོ། །དེ་ལ་དང་པོ་གདམས་ངག་དྲུག་ནི། དཔལ་ནམ་མཁའ་དང་མཉམ་པའི་རྒྱུད་ལས་གསུངས་པ། ཡི་གེ་དང་ནི་ཡན་ལག་དང་། །བསྡུས་པའི་དོན་དང་སྤྱི་ཡི་དོན། །སྦས་དང་དེ་བཞིན་མཐར་ཐུག་པར། །རྒྱུད་རྣམས་ངེས་པ་
ཁོ་ན་ཡིན། །ཞེས་གསུངས་ཏེ། བརྗོད་པར་བྱ་བའི་དོན་བཤད་པར་བྱ་བའི་མན་ངག་གསུམ་དང་། དེ་རྗོད་པར་བྱེད་པའི་སྒྲ་འཆད་ལུགས་ཀྱི་མན་ངག་གསུམ་མོ། །དང་པོ་ནི་སྤྱིའི་དོན་དུ་བཤད་པ་དང་། སྦས་པའི་དོན་དུ་བཤད་པ་དང་། མཐར་ཐུག་
པའི་དོན་དུ་བཤད་པའོ། །སྒྲ་གསུམ་ནི་ཡན་ལག་གི་དོན་གྱིས་བཤད་པ་དང་། ཡི་གེའི་དོན་གྱིས་བཤད་པ་དང་
། མན་ངག་གི་དོན་གྱིས་བཤད་པའོ། །དེ་ལ་སྤྱིའི་དོན་ཞེས་བྱ་བ་ནི་གཉིས་ཀྱི་ཐུན་མོང་དུ་གྱུར་པ་ལ་བྱའོ། །དེ་ལའང་གཉིས། ཕ་རོལ་ཏུ་
ཕྱིན་པའི་ཐེག་པ་སྤྱི་དང་
། བསྐྱེད་པའི་རིམ་པ་སྤྱིའོ། །དང་པོ་ནི་ཕ་རོལ་ཏུ་ཕྱིན་པའི་ཐེག་པ་ནས་བཤད་པའི་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་ལམ་ལྔ་དང་། ས་བཅུ་ལ་སོགས་པ་ཉིད་གསང་སྔགས་ཀྱིའང་བརྗོད་བྱར་བསྟན་པས་ཐུན་མོང་བ་
ཡིན་པས་སྤྱིའོ། །བསྐྱེད་རིམ་སྤྱི་ནི་ལམ་བསྐྱེད་པའི་རིམ་པ་ནི་ཕྱག་རྒྱ་ཆེན་པོ་མཆོག་སྒྲུབ་བས་ཀྱང་བསྒོམ་ལ། ཐུན་མོང་གི་དངོས་གྲུབ་སྒྲུབ་པས་ཀྱང་བསྒོམ་པར་བྱ་བས་ཐུན་མོང་ཡིན་པས་སྤྱིའོ། །དེ་ལྟར་སློབ་དཔོན་ཟླ་གྲགས་ཀྱིས་ཀྱང་བཤད་
པ༑ མདོ་སོགས་ལ་ནི་རབ་ཞུགས་པའི། །འགྱོད་པ་ཟློག་པར་བྱེད་པ་དང་། །བསྐྱེད་པའི་རིམ་དང་ལྡན་པ་དག །སྤྱི་ཡི་དོན་ནི་ཡིན་པར་བཤད། །ཅེས་བཤད་པ་ལྟ་བུའོ། །སྦས་པའི་དོན་ཞེས་བྱ་བ་ནི་གོང་མའི་ཡུལ་དུ་གྱུར་ལ་འོག་མའི་ཡུལ་དུ་མ་གྱུར་
666



༄༅།
།པས་སྦས་པའོ། །དེ་ལ་གོང་མ་ནི་མཆོག་དབང་གསུམ་ཐོབ་པའི་ཡུལ་ཡིན་ལ། འོག་མ་བུམ་དབང་ཐོབ་པའི་ཡུལ་མ་ཡིན་པས་སོ། །དེ་ནི་ཐབས་ལས་མིང་བཏགས་ན་རང་བྱིན་བརླབ་ཀྱི་ཐབས་དང་། དཀྱིལ་འཁོར་འཁོར་
ལོའི་ཐབས་ཞེས་བྱ་ལ། བྱང་ཆུབ་ཀྱི་སེམས་ལས་མིང་བཏགས་ན་ཀུན་རྫོབ་བྱང་ཆུབ་སེམས་དང་། དོན་དམ་བྱང་ཆུབ་སེམས་ཞེས་བྱ་སྟེ། ཧེ་བཛྲ་ལས། དཀྱིལ་འཁོར་འཁོར་ལོའི་ཐབས་དང་ནི། །རང་བྱིན་བརླབ་པའི་རིམ་པས་ཀྱང་། ཀུན་རྫོབ་
དོན་དམ་ཚུལ་ཅན་གྱི། །བྱང་ཆུབ་སེམས་ནི་རབ་ཏུ་བསྐྱེད། །ཅེས་སོ། །ཡེ་ཤེས་ལས་མིང་བཏགས་ན་རང་བྱུང་དང་ལྷན་ཅིག་སྐྱེས་པའི་ཡེ་ཤེས་ཞེས་བྱའོ། །མདོར་ན་གསང་བ་ཆོས་ཀྱི་དཀྱིལ་འཁོར་གསུམ་ལ་བློ་གཏད་དེ་བཤད་པ་མཐའ་དག་སྦས་
དོན་ནོ། །དེ་ལ་དཀྱིལ་འཁོར་གསུམ་ནི། དཀྱིལ་འཁོར་ལུས་སུ་གསུངས་པ་སྟེ། །དཀྱིལ་འཁོར་བྷ་གར་བརྗོད་པ་ཉིད། །དཀྱིལ་འཁོར་བྱང་ཆུབ་སེམས་ཉིད་དེ། །དཀྱིལ་འཁོར་གསུམ་ནི་བརྟག་པར་བྱ། །ཞེས་གསང་བ་འདུས་པ་དང་སཾ་པུ་ཊའི་རྒྱུད་
ཕྱི་མ་གཉིས་ཀ་ལས་བཤད་དོ། །དེ་ལ་ལུས་རགས་པ་དང་ཕྲ་བ་རྩའི་གནས་ལུགས་ཀྱི་བར་སྟོན་པ་ནི་ལུས་ཀྱི་དཀྱིལ་འཁོར་རོ། །ཐབས་ཤེས་རབ་ཀྱི་རྡོ་རྗེ་པདྨ་དང་རྩ་ཡི་གེའི་གནས་ལུགས་སྟོན་པ་ནི་བྷ་གའི་དཀྱིལ་འཁོར་རོ། །ཀུན་རྫོབ་ཐིག་ལེའི་གནས་
ལུགས་དང་དོན་དམ་དེ་ལས་སྐྱེས་པའི་བདེ་སྟོང་གི་ཏིང་ངེ་འཛིན་གྱི་ཚུལ་སྟོན་པ་ནི་བྱང་ཆུབ་སེམས་ཀྱི་དཀྱིལ་འཁོར་རོ། །དེ་དག་གི་ཞར་ལ་དེ་རྣམས་ལ་མངོན་དུ་བྱེད་པ་སྙིང་པོ་ཡེ་ཤེས་རླུང་སྟོན་པ་རྣམས་ཀྱང་སྦས་པར་བསྔའོ། །མཐར་ཐུག་པ་དེ་ནི་དེ་
[99
བ



ལས་གོང་དུ་བོགས་དབྱུང་དུ་མེད་པས་མཐར་ཐུག་པ་སྟེ་སངས་རྒྱས་ཀྱི་ཡེ་ཤེས་སོ། །དེའང་རྣམ་པ་གཉིས་ཏེ་སྤྱིའི་དོན་གྱི་མཐར་ཐུག་སྟེ་ཐེག་པ་ཐུན་མོང་བ་ལས་གྲགས་པ་ས་བཅུ་གཅིག་པ་དང་། སྦས་དོན་གྱི་མཐར་ཐུག་སྟེ་གསང་སྔགས་ལས་གྲགས་
པའི་ས་བཅུ་གཉིས་པ་དང་ས་བཅུ་གསུམ་པའོ། །གལ་ཏེ་མཐར་ཐུག་གཉིས་མི་རིགས་ཏེ་སྤྱི་དོན་མཐར་ཐུག་ཡིན་ན་དེའི་སྟེང་དུ་ཡོན་ཏན་བསྐྱེད་དུ་མེད་པས་སྦས་དོན་གྱི་མཐར་ཐུག་མི་རིགས་ལ། ཡོན་ཏན་བསྐྱེད་དུ་ཡོད་ན་སྤྱི་དོན་ལ་མཐར་ཐུག་མི་རིགས་
སོ་ཞེ་ན། ཡོན་ཏན་བསྐྱེད་དུ་ཡོད་དེ་ཕ་རོལ་ཏུ་ཕྱིན་པ་ལས་ཆོས་ཀྱི་དབྱིངས་ཀྱི་ཡེ་ཤེས་ཞེས་བྱ་བའང་མ་བཤད་ལ། གསང་སྔགས་ལས་བཤད་པ་དང་། ཕ་རོལ་ཏུ་ཕྱིན་པ་ལས་སྐུ་གསུམ་ལས་མ་བཤད་ལ། གསང་སྔགས་ལས་སྐུ་བཞི་དང་ལྔ་བཤད་པ་
རྒྱུདང༌། དེ་བཞིན་དུ་དཔལ་སཾ་པུ་ཊ་ལས། གང་དག་བསམ་གྱིས་མི་ཁྱབ་པའི་གནས་མངོན་དུ་མ་བྱས་པ་དེ་དག་ནི་བདེ་བར་གཤེགས་པ་སྟེ་སངས་རྒྱས་ཡིན་ལ། མཚན་གཞི་མཚོན་པར་བྱེད་པ་ནི་རྡོ་རྗེ་སེམས་དཔའ་ཡང་དག་པར་གསུངས་སོ། །ཞེས་བྱ་
བ་འདིས་ཕར་ཕྱིན་པས་ཤེས་བྱ་གཞན་སྣང་ལས་མི་མཁྱེན་ཏེ། ཕར་ཕྱིན་པས་གཟུགས་ཀྱང་གཞན་ལ་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱང་གཞན་ཞེས་གསུངས་ལ། གསང་སྔགས་ཀྱིས་ཐམས་ཅད་རང་སྣང་དུ་མཁྱེན་ཞེས་པས་འདིས་ཁྱད་པར་
ཡོད་དོ། །འོ་ན་སྤྱི་དོན་ལ་མཐར་ཐུག་ཏུ་གཞག་པ་མི་འཐད་སྙམ་ན་འཐད་དེ་ཉེ་བའི་བྱ་བ་བྱས་པའི་ཕྱིར་རོ། །དཔེར་ན་མངོན་རྟོགས་རྒྱན་ལས། ས་དགུ་འདས་ནས་ཡེ་ཤེས་ནི། །གང་གིས་སངས་རྒྱས་སར་གནས་པ། །དེ་ནི་བྱང་ཆུབ་སེམས་དཔའི་
688



།ས། །བཅུ་པ་ཡིན་པར་ཤེས་པར་བྱ། །ཞེས་ས་བཅུ་པ་ལ་སངས་རྒྱས་ཀྱི་སར་བཤད་པ་དང་འདྲའོ། །གལ་ཏེ་སློབ་དཔོན་ཟླ་གྲགས་ཀྱིས། འོད་གསལ་བ་ནི་རབ་སྟོན་དང་། །ཟུང་དུ་འཇུག་པ་རྟོགས་པ་སྟེ། །རྣམ་པ་
གཉིས་སུ་མཐའ་བཤད་དེ། །མཐའ་ནི་མུར་ཐུག་པ་ཡི་ཚིག །ཅེས་སྟོང་པ་ཉིད་ལ་སོགས་པ་སྟོན་པ་ལ་མཐར་ཐུག་ཏུ་བཤད་པས་དེ་དང་འགལ་ལོ་སྙམ་ན་མི་འགལ་ཏེ་སྟོང་ཉིད་དང་ཟུང་འཇུག་ལ་ལུགས་གཉིས་ཡོད་དེ། དེའི་མཐར་ཐུག་པ་ཐོབ་པ་
༡ དང་༑ སྤྱིའི་བློའི་ཡུལ་དུ་བསྟན་པའོ། །སྤྱི་བློའི་ཡུལ་མིང་གི་རྗེས་སུ་འབྲངས་པ་ཙམ་དེ་ནི་ཕར་ཕྱིན་པ་དང་སྤྱིའི་དོན་དུ་བཤད་ལ། མཐར་ཐུག་ཐོབ་པ་ནི་སངས་རྒྱས་ཉིད་དེ། འོད་གསལ་བ་ནི་ཆོས་ཀྱི་སྐུ་ལ། ཟུང་འཇུག་ནི་ལོངས་སྤྱོད་རྫོགས་པའི་
# སྐུའོ། །དེ་ལྟར་བརྗོད་པར་བྱ་བའི་དོན་གསུམ་ལ་ཕྱེ་ན་དྲུག་ཏུ་བསྟན་ཏོ། །དེ་རྗོད་པར་བྱེད་པའི་སྒྲ་གསུམ་ནི་ཡན་ལག་གི་དོན་གྱིས་བཤད་པ་དང་། ཡི་གེའི་དོན་གྱིས་བཤད་པ་དང་། མན་ངག་གི་དོན་གྱིས་བཤད་པའོ། །དང་པོ་ཡན་ལག་གི་དོན་ཙི
བ་ནི། འཇིག་རྟེན་ལས་གྲགས་པའི་སྒྲ་དང་བཅས། བསྟན་བཅོས་ལས་གྲགས་པའི་སྒྲ་དང་བཅས། སྒྲ་འཇུག་པའི་རྒྱུ་མཚན་ངེས་པའི་ཚིག་དང་བཅས་པས་གཞུང་དངོས་ཀྱི་དོན་ལ་འཇུག་པའོ། །དེའང་འཇིག་རྟེན་ལས་གྲགས་པ་ནི་དཔེར་ན་རྒྱུ་མེ་ཤེལ་
ལས་གྲུབ་པ་ནམ་མཁའ་ལ་གནས་པ་ཚ་བའི་འོད་ཅན་དེ་ལ་ཉི་མ་ཞེས་གྲགས་སོ། །དེ་ཉིད་ལ་བསྟན་བཅོས་ལས་བཅུ་གཉིས་པ་དང་། འོད་ཟེར་བརྒྱ་པ་དང་། པདྨོའི་གཉེན་དང་། སྣང་བྱེད་དང་། ཉིན་མོར་བྱེད་པ་ལ་སོགས་པ་གྲགས་པ་བཞིན་ནོ། །



སྒྲ་འཇུག་པའི་རྒྱུ་མཚན་ཡང་ཉི་མ་ལ་ཁྱིམ་བཅུ་གཉིས་ཡོད་པས་དང་། པདྨོ་ཁ་འབྱེད་པས་དང་། མུན་པ་སེལ་བ་མཚན་མོ་འཇོམས་པ་ལ་སོགས་པ་ཡོན་ཏན་དུ་མ་ཡོད་པས་དེ་དང་དེ་དག་ཏུ་གདགས་སུ་རུང་བས་ཚུལ་འདི་ལྟ་བུ་རྣམས་ལ་ཡན་ལག་གི་
དོན་གྱིས་བཤད་དོ། །ཡི་གེའི་དོན་གྱིས་བཤད་པ་ནི་གཞུང་དངོས་ལ་རྒྱུ་མཚན་མི་རྙེད་ཀྱང་ཡི་གེ་སོ་སོར་བྱས་ནས་རྒྱུ་མཚན་རྙེད་པ་སྟེ་དེའང་སྒྲས་དྲངས་ཏེ་བཤད་པ་དང་། ཡི་གེ་ཁ་ཕྲལ་ཏེ་སྨྲས་དྲངས་པས་བཤད་པ་དང་། ཡི་གེའི་དབྱིབས་མཐུན་པས་
བཤད་པའོ། །དང་པོ་ནི་དཔེར་ན། ན་ག་ཧ་ཨ་ཤཱ་ཞེས་བྱ་བ་ལྟ་བུས་དངོས་སུ་བཤད་དུ་མི་བཏུབ་པ་ལ་སྒྲས་དྲངས་ན། ན་ནི་ན་ར་སྟེ་མི། ག་ནི་ག་བི་སྟེ་བ་ལང་ཞེས་བྱ་བ་ལྟ་བུའོ། །གཉིས་པ་ནི་དཔེར་ན། ཧཱུཾ་ཞེས་བྱ་བ་ནི་གཟུང་བ་དང་འཛིན་པ་དང་
# །བྲལ་བའོ། །ཞེས་གསུངས་པ་ལ་དངོས་སུ་གཟུང་འཛིན་དང་བྲལ་བའི་དོན་བཤད་དུ་མི་བཏུབ་པས་ཡི་གེ་ཕྲལ་ཏེ་སྒྲར་དྲངས་ནས་བཤད་ན། ཧ། གྲ་ཧ་ཀ་ནི་གཟུང་བའི་ཡུལ་དུ་འགྲོ་ལ། ཧ། གྲ་ཧ་ཙ་ནི་འཛིན་པའི་སེམས་སུ་འགྲོ་ལ། ཞབས་སྐྱེད་ཨཱ་
ལ་རྐྱེན་ཤ་བྱིན་པས་ཤཱ་སྟེ་ཤཱན་ཏུ་སྟོང་པར་འགྲོ། ཀླད་ཀོར་མ་ཡིན་པས་མ་ནོ་ཏ་སྟེ་ཡིད་ཡིན་པས་གཟུང་འཛིན་གཉིས་ཀྱིས་སྟོང་པའི་ཡིད་ཙམ་ཞེས་བྱ་བ་ལྟ་བུར་འགྲོ་བ་ལ་བྱའོ། །དབྱིབས་མཐུན་པས་བཤད་པ་ནི་དཔེར་ན་ཨེ་བི་མ་ཡ་ནི་ལྟེ་བ་དང་སྙིང་ག་
དང་མགྲིན་པ་དང་སྤྱི་བོའོ་ཞེས་གསུངས་པ་ལྟ་བུ་དངོས་སུ་བཤད་དུ་མི་བཏུབ་པ་ལ་དབྱིབས་ཀྱིས་མཚོན་ནས་ཨེ་གྲུ་གསུམ་དང་དབྱིབས་མཐུན་པས་ལྟེ་བ་སྤྲུལ་པའི་འཁོར་ལོར་བརྗོད་པ་ལྟ་བུའོ། །བསྡུས་པའི་དོན་གྱི་མན་ངག་གིས་བཤད་པ་ནི། འཇིག་
f0



རེ་དགུ་
༄༅། །རྟེན་ལས་གྲགས་པའི་སྒྲ་ཡང་མ་ཡིན་བསྟན་བཅོས་ལས་གྲགས་པའང་མ་ཡིན་ཡི་གེས་བཤད་དུའང་མི་བཏུབ་སྟེ། སངས་རྒྱས་རྣམས་ཀྱིས་བརྡམཛད་པ་སྟེ་དཔེར་ན་ཆང་ལྟ་བུ་ལ་འཇིག་རྟེན་ན་ཆང་ཞེས་གྲགས། བསྟན་
བཅོས་ལས་མྱོས་བྱེད་ཅེས་གྲགས་ཏེ་འདིར་མ་ད་ན་ཞེས་པ་ལྟ་བུ་དེ་བཞིན་གཤེགས་པའི་བརྡར་གྱུར་པ་ལས་སོ་སོ་སྐྱེ་བོ་རྣམས་ཀྱི་སྤྱོད་ཡུལ་མ་ཡིན་པ་སྟེ། དེ་བཞིན་དུ་ཚོད་མ་ལ་མ་ལ་ཨིན་དྷ་ནཾ་དང་། བཟའ་བ་ལ་ཏྲི་པི་ཏ་ཞེས་བརྗོད་པ་ལྟ་བུ་སྟེ། ཟླ་བ་
གྲགས་པས། ཀོ་ཊ་ཀཱ་ལ་སོགས་པའི་སྒྲ། །འཇིག་རྟེན་བསྟན་བཅོས་ལ་མེད་ཅིང་། །དེ་བཞིན་གཤེགས་པའི་བརྡར་གྱུར་པ། །འདི་ནི་ཇི་བཞིན་མིན་པར་བརྗོད། །ཅེས་གསུངས་པ་ལྟ་བུའོ། །དེ་ལྟར་ན་བརྗོད་བྱའི་དོན་གསུམ་མམ་ཕྱེ་ན་དྲུག་པོ་དེ་རེ་རེ་
a ལའང་རྗོད་བྱེད་ཀྱི་སྒྲ་འཆད་ལུགས་གསུམ་གྱིས་འཆད་པ་ཡིན་ནོ། །དེ་དག་ཀྱང་དཔེར་བརྗོད་སྤྱིར་བསྟན་པ་དང་། རྒྱུད་ཇི་ལྟར་འཆད་པའི་ཚུལ་བསྟན་པའོ། །དང་པོ་ནི་ཕར་ཕྱིན་པ་སྤྱི་ལྟ་བུ་ལ། ཡན་ལག་གི་དོན་གྱིས་བཤད་པ་ནི། དང་པོར་བྱམས་པ་
ཁྲུ། བསྒོམ་པར་བྱ་ཞེས་བྱ་བ་ལྟ་བུ། དང་པོ་ནི་གོ་རིམ། བྱམས་པ་ནི་བདེ་བ་དང་བདེ་བའི་རྒྱུ་དང་ཕྲད་པར་འདོད་པ། བསྒོམ་པར་བྱ་བ་ནི་རྣལ་འབྱོར་པས་དེ་ལྟ་བུ་ལ་བསམ་པར་བྱ་ཞེས། འཇིག་རྟེན་དང་བསྟན་བཅོས་ལས་གྲགས་པའི་སྒྲ་ཇི་བཞིན་པའོ། །
ཡི་གེའི་དོན་ནི། ཡི་དྭགས་བསྟན་ལ་རབ་ཏུ་གནས། །ཞེས་བྱས་པ་ན། ཕ་རོལ་ཏུ་ཕྱིན་པ་དག་ཀྱེ་མ་ཡི་དྭགས་ལ་ཇི་ལྟར་སྡོད་སྙམ་པ་ལ། ཡི་དྭགས་ནི་སྲེ་ཏ་ལ་པྲ་ཏི་རབ་ཏུའོ། །ཨེ་ཏ་ནི་སོང་བ་སྟེ་རྣམ་པར་རྟོག་པ་རབ་ཏུ་སོང་བ་ལ་སྡོད་པའོ། །དེ་
རྒྱུད་སྡེ་སྤྱི་རྣམ་



བཞིན་དུ་ཕ་རོལ་ཏུ་ཕྱིན་པ་ཉིད་གང་ཡིན་སྙམ་ན། པཱ་ར་ནི་མཆོག་ཏེ་སངས་རྒྱས་སོ། །མི་ཏཱ་ནི་འགྲོ་བ་སྟེ་སངས་རྒྱས་ཀྱི་སར་འགྲོ་བ་ཞེས་བྱ་བ་ལྟ་བུའོ། །མན་ངག་གི་དོན་གྱིས་བཤད་པ་ནི། སྙིང་སྟོབས་སྐུ་དང་རྡུལ་ངག་བཅས། །མུན་པ་སེམས་ཀྱི་
རང་བཞིན་ལས། །ཞེས་བརྗོད་པ་ན། ཀྱེ་མ་སྔགས་པ་ནི་མུ་སྟེགས་གྲངས་ཅན་འཛིན་པའོ་སྙམ་པ་ལ། རྡུལ་མུན་པ་སྙིང་སྟོབས་ཀྱི་བརྡས་ནི་ཀུན་བརྟགས་པ་དང་གཞན་དབང་དང་ཡོངས་གྲུབ་ཡིན་ནོ་ཞེས་བཤད་པ་དང་། དེ་བཞིན་དུ་ཕྱག་བཅུ་བ་ཉིས་
བ བསྒོམ་ཞེས་བྱས་པ་ན་ཕྱག་བཅུ་གཉིས་ཀྱི་ཅི་བྱ་སྙམ་པ་ལ་དེ་ནི་རྟེན་ཅིང་འབྲེལ་པར་འབྱུང་བ་བཅུ་གཉིས་ཤེས་པར་བྱ་བའི་དོན་ཡིན་ནོ་ཞེས་བྱ་བ་ལྟ་བུ་སྟེ། མདོར་ན་ཕ་རོལ་ཏུ་ཕྱིན་པ་བདག་གསང་སྔགས་ལ་ཞུགས་པ་ན་རིམ་པ་གཉིས་ཀྱི་དོན་མ་གོ་བས་འདི་
ལྟ་བུ་ལམ་མ་ཡིན་ནམ་སྙམ་པའི་འགྱོད་པ་བསལ་བའི་ཕྱིར། ཁ་ཅིག་ནི་སྒྲ་ཇི་བཞིན། ཁ་ཅིག་ནི་ཡི་གེའི་སྒོ་ནས། ཁ་ཅིག་ནི་བརྡ་ཡིན་ནོ་ཞེས་བསྟན་པའི་སྒོ་ནས་དེ་དབག་གཞུག་པའི་ཕྱིར་བསྟན་པ་ནི་ཕ་རོལ་ཏུ་ཕྱིན་པའི་སྤྱི་དོན་ཏེ། ཡེ་ཤེས་རྡོ་རྗེ་ཀུན་ལས་
བཏུས་པ་ལས། ངོ་མཚར་གྱི་རྡོ་རྗེའི་ཚིག་ཐོས་ནས་སྨོད་པར་བྱེད་པ་དེ་རྣམས་ལ་མི་འགལ་བའི་སྒོ་ནས་བཤད་པ་འདི་ནི་སྤྱིའི་དོན་ཏོ། །ཞེས་གསུངས་པ་ལྟ་བུའོ། །བསྐྱེད་པའི་རིམ་པ་སྤྱི་དོན་དུ་ཡན་ལག་གི་དོན་གྱིས་བཤད་པ་ནི། ཧཱུྃ་ལས་བྱུང་བའི་རྡོ་རྗེ་
ནི༑ །ཁ་དོག་ནག་པོ་འཇིགས་ཆེན་པོ། །རྡོ་རྗེ་ལྟེ་བའི་དབུས་གནས་པར། །ཡང་ནི་ཧཱུཾ་གི་དེ་ཉིད་བསྒོམ། །ཞེས་བྱ་བ་ལ་སོགས་པ་གཞུང་བཞིན་བཤད་པས་གོ་བ་རྣམས་སོ། །ཡི་གེའི་དོན་གྱིས་བཤད་པ་ནི། ན་དང་ག་ཧ་དང་པོ་དང་། །མཐའ་ཡི་ཤུ་
f12



༣ ༄༅། །དང་དང་པོའི་ཤཱ། །ཞེས་བྱ་བ་ལ་སོགས་པ་ལ། ན་ར་ནི་མི་ཤ། ག་བི་ནི་བ་ལང་། ཞེས་བྱ་བ་ལ་སོགས་པ་ལྟ་བུ་སྒྲས་དྲངས་ཏེ་བཤད་པས་བཟའ་བའི་དམ་ཚིག་དུ་སྟོན་པ་རྣམས་ལྟ་བུའོ། །མན་ངག་གི་དོན་གྱིས་བཤད་པ་
ནི༔ གོ་རཱི་རི་དྭགས་མཚན་མ་འཛིན་ཞེས་བྱ་བ་ལ། གོ་རི་ནི་དབང་ཕྱུག་ཆེན་པོའི་ཆུང་མ་སྟེ་དེའི་བརྡས་རྣམ་པར་སྣང་མཛད་མཁའ་འགྲོ་མའི་སྐུའོ། །རི་དྭགས་མཚན་མ་ནི་ཟླ་བ་སྟེ། དེའི་བརྡས་བྱང་ཆུབ་སེམས་ཀྱི་ཐིག་ལེའོ། །ཞེས་བྱ་བ་ལྟ་བུའོ། །
# རང་བྱིན་གྱིས་བརླབས་པ་སྦས་པ་ཡན་ལག་གི་དོན་གྱིས་བཤད་པ་ནི། ལྟེ་བ་སྤྲུལ་པའི་འཁོར་ལོ་རྩ་འདབ་དྲུག་ཅུ་རྩ་བཞི་ཞེས་བྱ་བ་ལ་སོགས་པ་ལྟ་བུའོ། །ཡི་གེའི་དོན་གྱིས་བཤད་པ་ནི། ཨེ་ཛཾ་མ་ཡ་བཞིས་འཁོར་ལོ་བཞི་བསྟན་ཏེ་དབྱིབས་མཐུན་པའི་སྒོ་
ནས་སོ། །མན་ངག་གི་དོན་གྱིས་བཤད་པ་ནི། ཆོས་དང་ལོངས་སྤྱོད་རྫོགས་པ་དང་སྤྲུལ་པ་ནི་སྐུ་དང་གསུང་དང་ཐུགས་སོ་ཞེས་བྱ་བའི་བརྡས་འཁོར་ལོ་བཞི་དང་རྩ་གསུམ་བསྒོམ་ཞེས་བྱ་བར་བསྟན་པ་ལྟ་བུའོ། །དཀྱིལ་འཁོར་འཁོར་ལོའི་ཐབས་ཡན་
བས ལག་གི་བཤད་པ་ནི། འཁྱུད་དང་འོ་བྱེད་ལ་སོགས་པ། །སྣ་ཚོགས་རྣམ་པ་སྣ་ཚོགས་བཤད། །ཅེས་བྱ་བ་ལ་སོགས་པ་གཞུང་དངོས་དོན་གྱིས་སྒྲས་གོ་བ་རྣམས་སོ། །ཡི་གེའི་དོན་གྱིས་བཤད་པ་ནི། ཨེ་བི་གཉིས་ཀྱི་བརྡས་མཁའ་གསང་གཉིས་
ཚདབྱིབས་མཐུན་པའི་སྒོ་ནས་བསྟན་པ་ལྟ་བུའོ། །མན་ངག་དོན་གྱིས་བཤད་པ་ནི། རྡོ་རྗེ་བློ་ལ་ཞེས་བཤད་དེ། །པདྨ་ཀཀྐོ་ལ་ཞེས་ཟེར། །ཞེས་བཤད་པ་ལྟ་བུའོ། །མཐར་ཐུག་པའི་དོན་དུ་ཡན་ལག་གི་དོན་གྱིས་བཤད་པ་ནི། དེ་བཞིན་གཤེགས་པ་ཐམས་
673



རྒྱུད་སྡེ་ཀུན་བཏུས་
ཅད་ཀྱི་སྐུ་དང་གསུང་དང་ཐུགས་ཀྱི་སྙིང་པོ་རྗེ་བཙུན་གསང་བ་ལས་ཆེས་གསང་བའི་ཞེས་བྱ་བ་ལ་སོགས་པ་ལྟ་བུའོ། །ཡི་གེའི་དོན་གྱིས་བཤད་པ་ནི། བཞུགས་སོ་ཞེས་བྱ་བ་ལ་བི་ཛ་ཧ་ར་སྟེ། བི་ཙི་ཏྲནི་སྣ་ཚོགས་ཡིན་ལ། ཛན་ནི་སྐྱེ་བོའོ། །ཧ་ར་ནི་
འཕྲོག་པ་སྟེ། གདུལ་བྱའི་སྐྱེ་བོ་སྣ་ཚོགས་ཀྱི་ཡིད་འཕྲོག་པ་སྟེ། སྤྲུལ་པའི་སྐུ་སྟོན་པ་ལྟ་བུའོ། །མན་ངག་གི་དོན་གྱིས་མཐར་ཐུག་ཏུ་བཤད་པ་ནི། ཚངས་པ་ཁྱབ་འཇུག་ཞི་བ་དང་། །ཐམས་ཅད་སངས་རྒྱས་དེ་ཉིད་བརྗོད། །ཅེས་བྱ་བས་ཡེ་ཤེས་ལྔ་
བཤད་པ་ལྟ་བུའོ། །དེ་ལྟར་ན་མཐར་ཐུག་གཅིག་ཏུ་བསྡུས་པས་ལྔ་ལ་གསུམ་གསུམ་སྟེ་བཅོ་ལྔར་སྦྱར་བར་བྱའོ། །མཐར་ཐུག་གཉིས་སོ་སོར་བྱས་ན་འཆད་ལུགས་ཀྱི་མན་ངག་བཅོ་བརྒྱད་དུ་འགྱུར་རོ། །ཡེ་ཤེས་རྡོ་རྗེ་ཀུན་ལས་བཏུས་པ་ཞེས་བྱ་བའི་རྒྱུད་
ལས་མཐའ་དྲུག་གི་བཤད་པ་ཞེས་བྱ་བ་གསུངས་པ་ནི་འཆད་ལུགས་ཀྱི་མན་ངག་འདི་ཉིད་ཡིན་ནོ། །ཇི་ལྟར་ཡིན་ན། བརྗོད་བྱ་སྤྱིའི་དོན་གཉིས་སུ་ཡན་ལག་གི་དོན་གྱིས་བཤད་པ་ནི་སྒྲ་ཇི་བཞིན་པ་ཞེས་བྱའོ། །བརྗོད་བྱ་སྤྱི་དོན་བ་ཉིས་སུ་ཡི་གེ་དང་མིན་
ངག་གི་དོན་གྱིས་བཤད་པ་ནི་སྒྲ་ཇི་བཞིན་མ་ཡིན་པ་ཞེས་བྱའོ། །བརྗོད་བྱ་སྦས་པའི་དོན་དུ་ཡན་ལག་གི་དོན་གྱིས་བཤད་པ་ནི་ངེས་པའི་དོན་དུ་བཤད་པ་ཞེས་བྱ་ལ། བརྗོད་བྱ་སྦས་དོན་དུ་ཡི་གེ་དང་མན་ངག་གིས་བཤད་པ་ནི་དྲང་བའི་དོན་གྱི་བཤད་པ་ཞེས་
བྱའོ། །བརྗོད་བྱ་མཐར་ཐུག་ཏུ་ཡན་ལག་གི་དོན་གྱིས་བཤད་པ་ནི། དགོངས་པ་མ་ཡིན་པས་བཤད་པ་ཡིན་ལ། ཡི་གེ་དང་མན་ངག་གིས་བཤད་པས་མཐར་ཐུག་པའི་དོན་དུ་འགྱུར་བ་ནི་དགོངས་པས་བཤད་པ་ཞེས་བྱ་བ་ཡིན་ནོ། །བཤད་ཐབས་ཀྱི་མན་
674



༄༅། །ངག་དེས་རྒྱུད་ཇི་ལྟར་འཆད་པའི་ཚུལ་ལ་གཉིས་ཏེ། གཞུང་གི་ཚིག་དོན་ལ་བརྗོད་བྱ་གསུམ་སོ་སོར་སྦྱར་བ་དང་། ཚིག་རེ་རེ་ལ་བརྗོད་བྱའི་དོན་གསུམ་ཀ་སྦྱར་བའི་བཤད་པའོ། །དང་པོ་ནི་རྗོད་བྱེད་ཀྱི་སྒྲ་ཡན་ལག་གི་དོན་
གཙོ་ཆེ་བར་བྱས་ཏེ་ཡི་གེ་དང་མན་ངག་ཀྱང་སྐབས་ཀྱི་ཅུང་ཟད་ཙམ་བྱས་ནས་འཆད་པ་སྟེ། དེ་ནི་གཞུང་གི་སྐབས་ཁ་ཅིག་ཏུ་ནི་སྤྱི་དོན། ཁ་ཅིག་ནི་སྦས་པ། ཁ་ཅིག་ནི་མཐར་ཐུག་པའི་དོན་དུ་འཆད་པ་སྟེ། འདི་ནི་གཞུང་གི་ཡི་གེ་དང་མིང་དང་ཚིག་ལ་
འཇུག་པ་ཡིན་པས་ཡི་གེའི་དོན་གྱི་བཤད་པ་ཞེས་བྱ། གཞུང་ཐད་སོའི་བཤད་པ་ཞེས་བྱ། བཀའ་བསྟན་བཅོས་སྤྱི་ལ་གྲགས་པ་དང་མཐུན་པས་ཡོངས་གྲགས་ཀྱི་བཤད་པ་ཞེས་བྱ། ཡན་ལག་གི་དོན་གཙོ་ཆེ་བས་ཡན་ལག་གི་དོན་གྱི་བཤད་པ་ཞེས་
༄༅བྱའོ། །གཉིས་པ་ནི་དེའི་དོན་དུ་ཚིག་རེ་རེའང་བློ་དམན་པ་རྣམས་ལ་ཕ་རོལ་ཏུ་ཕྱིན་པ་དང་མི་མཐུན་པའི་འགྱོད་པ་བཟློག་པའི་ཕྱིར་ཕ་རོལ་ཏུ་ཕྱིན་པ་སྤྱིར་ཡང་འཆད། བསྐྱེད་པའི་རིམ་པ་སྤྱིར་ཡང་ཆོ་ག་ལ་དགའ་བ་རྣམས་ལ་འཆད། ཟབ་མོ་ལ་མོས་པ་
རང་གི་ལུས་ལ་དགའ་བ་དང་། ཆགས་ཅན་ཕྱག་རྒྱ་བསྟེན་པ་ལ་དགའ་བ་གཉིས་ལ་ཙཎྜ་ལཱི་ལྟར་ཡང་འཆད་ལ། དཀྱིལ་འཁོར་འཁོར་ལོའི་ཐབས་ལྟར་ཡང་འཆད། རྟོགས་པ་དང་མི་ལྡན་པ་རྣམས་ལ་སྤྱི་བློས་མོས་པ་ཡུལ་དུ་བྱ་བའི་ཕྱིར་དང་། རྟོགས་
ལྡན་རྣམས་ལ་ཏིང་ངེ་འཛིན་གྱིས་དཔེའི་ཚུལ་དུ་རྟོགས་པར་བྱ་བའི་ཕྱིར་མཐར་ཐུག་པའི་དོན་དུའང་འཆད་དོ། །དེ་ལྟར་བཤད་ཡམས་མང་དུ་ཡོད་ཀྱང་། ཡི་གེའི་དོན་དང་། སྤྱིའི་དོན་དང་། སྦས་པའི་དོན་དང་། མཐར་ཐུག་པའི་དོན་དུ་བཤད་པ་ཞེས་
རྒྱུད་སྡེ་སྤྱི་རྣམ་



རྒྱུད་སྡེ་ཀུན་བཏུས་
ཡེ་ཤེས་རྡོ་རྗེ་ཀུན་ལས་བཏུས་པ་ལས་དེ་ལྟར་ཚུལ་བཞིའི་བཤད་པ་ཞེས་མིང་བཏགས་ལ། བརྒྱུད་པ་འདིའི་ལུགས་ཀྱི་ཡི་གེའི་དོན་གྱིས་བཤད་པ་ནི། སྔ་མ་ཁྲ་བོར་བཤད་པ་དེ་ཡིན་ལ། སྤྱི་དང་། རང་བྱིན་བརླབ་དང་དཀྱིལ་འཁོར་འཁོར་ལོའི་སྦས་པ་
གཉིས་དང་། མཐར་ཐུག་པ་སྟེ་བཞི་པོ་ལ་བཞི་བཤད་ཅེས་མིང་འདོགས་སོ། །གང་ལྟར་ཡང་དོན་ལ་འགལ་བ་མེད་དོ། །ཚུལ་འདིར་བཤད་པ་འདི་ནི་རྣལ་འབྱོར་ཆེན་པོའི་རྒྱུད་མཐའ་དག་དེ་ལྟ་བུ་ཡིན་པར་ཁོང་དུ་ཆུད་པར་བྱའོ། །སློབ་དཔོན་ཁ་ཅིག་
གིས༑ ཕྱི་དང་གསང་བ་དེ་བཞིན་ནང་། །དེ་བཞིན་ཉིད་དོན་རྣམ་པ་བཞི། །དཀྱིལ་འཁོར་ལས་ཀྱི་ཕྱག་རྒྱ་དང་། །ལུས་དང་རང་བཞིན་གྱིས་གནས་པའོ། །ཞེས་གསུངས་པ་དེའང་བཤད་ཚུལ་འདི་དང་མཐུན་པར་ཤེས་པར་བྱའོ། །བཤད་ཐབས་ཀྱི་
མན་ངག་གཉིས་པ། སེམས་ཀྱི་རྒྱུད་རྒྱུན་ཆགས་ལ་དགོངས་ནས་རྒྱུད་གསུམ་དུ་བཤད་པ་ནི། གསང་བ་འདུས་པའི་རྒྱུད་ཕྱི་མ་ལས། རྒྱུད་ནི་རྒྱུན་ཆགས་ཞེས་བྱ་སྟེ། །རྒྱུན་དེ་རྣམ་པ་གསུམ་དུ་འགྱུར། །གཞི་དང་དེ་ཡི་རང་བཞིན་དང་། །མི་
འཕྲོགས་པ་ཡིས་རབ་ཕྱེ་བའོ། །རང་བཞིན་རྣམ་པ་རྒྱུ་ཡིན་ཏེ། །གཞི་ནི་ཐབས་ཞེས་བྱ་བ་ཡིན། །དེ་བཞིན་མི་འཕྲོགས་འབྲས་བུ་སྟེ། །གསུམ་གྱིས་རྒྱུད་ཀྱི་དོན་བསྡུས་པའོ། །ཞེས་གསུངས་པའི་དོན་ཏེ། འདི་ལའང་བཤད་ཐབས་ཀྱི་མན་ངག་གི་
ཚུལ་བསྟན་པ་དང་། དེས་རྒྱུད་ཇི་ལྟར་འཆད་པའི་ཚུལ་བསྟན་པའོ། །དང་པོ་ནི་རྒྱུའི་རྒྱུད་དང་། ཐབས་ཀྱི་རྒྱུད་དང་། འབྲས་བུའི་རྒྱུད་དོ། །དེ་ལ་རྒྱུ་རྒྱུད་ནི་སེམས་ཅན་ཐམས་ཅད་ལ་ཆོས་ཉིད་རང་བཞིན་གྱིས་དག་པ་མྱ་ངན་ལས་འདས་པ་ཇི་ལྟར་
9༔



༉ ༄༅། །ཡིན་པའི་ཚུལ་དང་། དེ་ཆོས་ཅན་རྒྱས་པར་ཕྱེ་ན་ཕུང་པོ་ཁམས་དང་སྐྱེ་མཆེད་ཀྱིས་བསྡུས་པའི་ཆོས་སུམ་ཅུ་རྩ་ལྔའམ་མདོར་ན་ལུས་ངག་ཡིད་གསུམ་ཇི་ལྟར་གནས་པའི་ཚུལ་བསྟན་པ་རྣམས་སོ། །ཐབས་ཀྱི་རྒྱུད་ནི་སྨིན་
པར་བྱེད་པའི་ལམ་དབང་བསྐུར་བ་དང་། གྲོལ་བྱེད་ཀྱི་ལམ་བསྐྱེད་པའི་རིམ་པ་དང་། རྫོགས་པའི་རིམ་པ་སྟེ་གཉིས་པོ་འཁོར་དང་བཅས་པ་ཇི་ལྟར་ཉམས་སུ་ལེན་པའི་ཚུལ་དང་། འབྲས་བུའི་རྒྱུད་ནི་རྒྱུ་ལ་ཇི་ལྟར་གནས་པ་དབང་གིས་སྨིན་པར་བྱས་ནས་
g དབང་ཐོབ་པ་བཞིན་དུ་བསྐྱེད་རིམ་བསྒོམ་པ་དང་། རྫོགས་རིམ་བསྒོམས་པས། རྟོགས་པའི་ཏིང་ངེ་འཛིན་རྒྱུད་ལ་སྐྱེས་ནས་གྲུབ་པའི་ས་ཐོབ་སྟེ། དེ་ཁོ་ན་བཞིན་དུ་སངས་རྒྱས་ཀྱི་སྐུ་དང་ཡེ་ཤེས་མངོན་དུ་གྱུར་པ་གང་ཡིན་པའོ། །འདི་དག་རྒྱས་པར་ནི་
རྒྱུད་ཀྱི་མངོན་པར་རྟོགས་པ་ལས་ཤེས་པར་བྱ་བས་འདིར་རྒྱས་པར་མ་སྨྲས་སོ། །གཉིས་པ་དེས་རྒྱུད་ཇི་ལྟར་འཆད་ན། འདིའང་སྔ་མ་ལྟར་གཉིས་ཏེ་ཁ་ཅིག་ཏུ་རྒྱུ་རྒྱུད་ཁ་ཅིག་ཏུ་ཐབས་རྒྱུད་ཁ་ཅིག་ཏུ་སྨིན་ལམ་ཁ་ཅིག་ཏུ་གྲོལ་ལམ། ཁ་ཅིག་ཏུ་འབྲས་
བུའི་རྒྱུད་འཆད་པ་སྟེ། ཁྲ་བོར་བཤད་པ་དང་ཚིག་རེ་རེའང་རྒྱུད་གསུམ་དང་ལྡན་པར་བཤད་པའོ། །དེ་ལྟར་གདམས་ངག་དྲུག་གིས་གཞུང་ཚིག་དང་ཡི་གེའི་དོན་བཤད། རྒྱུད་གསུམ་གྱིས་དོན་ཉམས་བླང་གི་མངོན་རྟོགས་སུ་སྦྱར་ཏེ་བྱེད་པས་འདི་
གཉིས་བཤད་ཐབས་ཀྱི་གཙོ་བོ་ཡིན་ནོ། །བཤད་ཐབས་གསུམ་པ་དབང་ལམ་དུ་བྱ་བའི་ཕྱིར་བདག་ཉིད་ཅན་གསུམ་གྱིས་བཤད་པ་ནི། ནམ་མཁའ་དང་མཉམ་པའི་རྒྱུད་ལས། སྔགས་དང་དབྱིབས་དང་ཆོས་བདག་ཉིད། །སྦྱོར་བ་རྣམ་པ་གསུམ་གྱིས་
i7



ནི༑ །སྲིད་པའི་ཉེས་པས་མི་གོས་ཤིང་། །རྒྱུད་ཀྱི་དོན་ལ་འཇུག་པར་བྱ། །ཞེས་གསུངས་སོ། །འདི་ལའང་གཉིས་ཏེ། བདག་ཉིད་ཅན་གསུམ་གང་ཡིན་བཤད་པ་དང་། དེས་རྒྱུད་ཇི་ལྟར་འཆད་པའི་ཚུལ་བསྟན་པའོ། །དང་པོའང་ལུས་ལ་བུམ་པའི་
དབང་བསྐུར་ནས་ལུས་ཉིད་སྤྲུལ་པའི་སྐུ་སྟོན་པར་བྱེད་པའི་བསྐྱེད་པའི་རིམ་པ་དབྱིབས་ཀྱི་བདག་ཉིད། ངག་ལ་གསང་བའི་དབང་བསྐུར་ནས་ངག་ཉིད་ལོངས་སྤྱོད་རྫོགས་པའི་སྐུར་སྟོན་པ་ཙནྟཱ་ལི་སྔགས་ཀྱི་བདག་ཉིད། སེམས་ལ་ཤེས་རབ་ཡེ་ཤེས་ཀྱི་
དབང་བསྐུར་ནས་སེམས་ཉིད་ཆོས་ཀྱི་སྐུར་སྟོན་པར་བྱེད་པ་དབང་ཆོས་ཀྱི་བདག་ཉིད། ལུས་ངག་ཡིད་མཐའ་དག་རླུང་དང་བཅས་པ་ལ་དབང་བཞི་པ་བསྐུར་ནས་རླུང་ངོ་བོ་ཉིད་ཀྱི་སྐུར་སྟོན་པ་མཐར་ཐུག་ཆོས་ཀྱི་བདག་ཉིད་དོ། །དེ་ལྟར་ན་དབང་ཆོས་དང་
མཐར་ཐུག་ཆོས་གཉིས་ཀ་ཆོས་སུ་སྡུད་པ་ན་བདག་ཉིད་ཅན་གསུམ་མོ། །དེ་དག་སོ་སོར་བྱས་ན། ལུས་ལ་ཞེས་བྱ་བ་ནི་སྦྱང་གཞིའམ་རྒྱུའི་རྒྱུད་དོ། །བུམ་པའི་དབང་ཞེས་བྱ་བ་ནི། སྨིན་ལམ་མོ། །བསྐྱེད་པའི་རིམ་པ་ཞེས་བྱ་བ་ནི་གྲོལ་ལམ་མོ། ། ཅི
སྤྲུལ་པའི་སྐུ་ཞེས་བྱ་བ་ནི་འབྲས་བུའོ། །དེ་ལྟར་བཞི་ཀ་ཕྱིའི་ཆོས་ཡིན་པས་ནི་དབྱིབས་ཀྱི་བདག་ཉིད་ཅེས་མིང་དུ་བཏགས་སོ། །འོག་མ་གསུམ་ཡང་དེས་བསྒྲེས་ཏེ་ཤེས་པར་བྱའོ། །གཉིས་པ་དེས་རྒྱུད་ཇི་ལྟར་འཆད་པའང་། ལུགས་གཉིས་ཏེ་རྒྱུད་ཁྲོ་
བོར་བཤད་པ་ནི་སྐབས་ཁ་ཅིག་ཏུ་དབྱིབས་ཀྱི་ལུས། ཁ་ཅིག་ཏུ་དབྱིབས་ཀྱི་སྨིན་ལམ། ཁ་ཅིག་ཏུ་དབྱིབས་ཀྱི་གྲོལ་ལམ། ཁ་ཅིག་ཏུ་དབྱིབས་ཀྱི་འབྲས་བུ། ཁ་ཅིག་ཏུ་སྔགས་ཀྱི་སྦྱང་གཞི་ངག ཁ་ཅིག་ཏུ་འབྲས་བུ་ལོངས་སྐུ་ལ་སོགས་པ་འཆད་



དོན་གསུམ་
།པའོ། །བཤད་ལུགས་གཉིས་པ་ནི་ཚིག་རེ་རེ་ལའང་སྔགས་དང་དབྱིབས་དང་ཆོས་སུ་འཆད་ལ་དེ་རེ་རེ་ལའང་རྒྱུ་དང་དབང་དང་ལམ་དང་འབྲས་བུར་འཆད་པས་བཅུ་གཉིས་སུ་བཤད་པའམ་ཆོས་ལ་གཉིས་སུ་བྱས་ཏེ་བཅུ་དྲུག་
གིས་འཆད་པར་འགྱུར་རོ། །བཤད་ཚུལ་འདི་ནི་རབ་ཏུ་རྒྱ་ཆེ་སྟེ། སྔར་གྱི་གདམས་ངག་དྲུག་དང་རྒྱུད་གསུམ་གྱི་བཤད་པ་ཕྱོགས་གཅིག་ཏུ་བྱས་པ་དང་འདྲའོ། །བཤད་ཐབས་བཞི་པ་འབྲས་བུ་སྐུ་བཞི་ལམ་དུ་བྱ་བའི་ཕྱིར་གནས་པ་བཞིར་བཤད་པ་
ནི༑ དཔལ་ནམ་མཁའ་དང་མཉམ་པ་ལས། གོང་བུ་ཆུ་དང་གཟུགས་སུ་བཅས། །དེ་བཞིན་གཟུགས་ལས་འདས་པ་དང་། །གནས་པ་རྣམ་པ་བཞི་རུ་ནི། །རྒྱུད་རྣམས་ངེས་པ་ཁོ་ན་ཡིན། །ཞེས་གསུངས་སོ། །འདིའང་བཤད་ཐབས་གང་ཡིན་པ་
* བཤད་པ་དང་། དེས་རྒྱུད་འཆད་པའི་ཚུལ་བསྟན་པའོ། །དང་པོ་ནི་ལོངས་སྤྱོད་རྫོགས་པའི་སྐུ་ནི་གོང་བུར་གནས་པ་དེ་བདེ་བ་ལ་ལོངས་སྤྱོད་པས་སོ། །ཆོས་ཀྱི་སྐུ་ནི་ཆུ་རུ་གནས་པ་སྟེ། ཆུ་ལ་ཆུ་བཞག་པ་ལྟར་རོ་གཅིག་པའམ། ཆུའི་ཐིག་ལེ་ལྟར་
༥ རྣམ་རྟོག་གི་ཟུར་མེད་པའོ། །སྤྲུལ་པའི་སྐུ་ནི་གཟུགས་སུ་གནས་པ་སྟེ་ཞལ་ཕྱག་གི་རྣམ་པ་ཅན་ཡིན་པས་སོ། །ངོ་བོ་ཉིད་ཀྱི་སྐུ་ནི་གཟུགས་ལས་འདས་པར་གནས་པ་སྟེ་ཐམས་ཅད་དེར་ཐིམ་པའི་ཕྱིར་རོ། །འབྲས་བུ་སྐུ་བཞི་གནས་པ་བཞི་ཡིན་པ་ལྟར་རྒྱུ་
རྒྱུད་སྦྱང་གཞི་གནས་པ་བཞིར་གནས་ཏེ་མངལ་སྐྱེས་ཀྱི་སེམས་ཅན་གྱི་དབང་དུ་བྱས་ནས། དང་པོ་ཕ་མ་གཉིས་འཁྲིག་པའི་བདེ་བ་ལ་ལོངས་སྤྱོད་པའི་ཚེ་བར་དོའི་སེམས་ཅན་ཡང་བདེ་བ་དེ་ལ་ཆགས་པས་མངལ་དུ་འཇུག་པའི་ཕྱིར་བདེ་བ་ལ་ལོངས་སྤྱོད་
679
རྒྱུད་སྡེ་སྤྱི་རྣམ་



པས་ལོངས་སྐུ་སྟེ་གོང་བུར་གནས་ལ། ཁུ་ཁྲག་གི་ནང་དུ་བར་དོའི་རྣམ་ཤེས་བརྒྱལ་ཏེ་མེར་མེར་པོ་ལ་སོགས་པ་ཆུ་རུ་གནས་པའོ། །དབང་པོ་རྫོགས་ཏེ་ལུས་གནས་པའི་གནས་སྐབས་ནི་གཟུགས་སུ་གནས་པའོ། །ཤི་བའི་གནས་སྐབས་ནི་གཟུགས་
ལས་འདས་པར་གནས་པའོ། །དེ་ལྟར་རྒྱུ་དང་འབྲས་བུ་གཉིས་གནས་པ་བཞི་ཡིན་པའི་ཕྱིར་ཤུགས་ལ་དབང་བཞི་དང་ལམ་བཞི་དེ་བཞིན་དུ་སྦྱར་ལ། ལམ་རེ་རེ་ལའང་གནས་པ་བཞི་བཞི་དང་ལྡན་ཏེ། དཔེར་ན་རྒྱུ་རྡོ་རྗེ་འཆང་ལྷ་མོ་དབྱུང་བ་དང་བཅས་
| པ་ནི་གོང་བུར་གནས་པ། རྒྱུ་རྡོ་རྗེ་འཆང་འོད་དུ་ཞུ་བ་ནི་ཆུ་རུ་གནས་པ། འབྲས་བུར་བཞེངས་པ་ནས་དབང་བསྐུར་གྱི་བར་ནི་གཟུགས་སུ་གནས་པ། ལྷ་བསྡུ་བ་ནི་གཟུགས་ལས་འདས་པར་གནས་པ་ཞེས་བྱ་བ་ལྟ་བུའམ། དེ་བཞིན་དུ་སཾ་པུ་ཊའི་བརྟག་
པ་ལྔ་པའི་གཉིས་པ་ལས་དཔག་ཏུམེད་པ་སྦྱར་བ་ལྟ་བུའོ། །གཉིས་པ་དེས་རྒྱུད་འཆད་པའི་ཚུལ་ནི་སྔ་མ་ལྟར་ཁྲུ་བོར་སྦྱར་བ་ནི་སྐབས་ཁ་ཅིག་ཏུ་རྒྱུའི་གནས་པ། ཁ་ཅིག་ཏུ་འབྲས་བུའི། ཁ་ཅིག་ཏུ་ལམ་གྱི་སྦྱར་བ་དང་། ཚིག་རེ་རེ་ལ་གནས་པ་བཞི་བཞི་
སྦྱར་བ་ནི་མེད་ཀྱང་ཚིག་རེ་རེ་ལ་རྒྱུ་དང་ལམ་དང་འབྲས་བུར་སྦྱར་བརྒྱུད་གསུམ་ཆར་དུ་སྦྱར་ཏེ་འདི་ནི་རྒྱུད་གསུམ་གྱི་བཤད་པ་དང་ཆ་འདྲའོ། །བཤད་ཐབས་ལྔ་པ་སྤྱང་བྱ་མི་མཐུན་པའི་ཕྱོགས་སྤོང་བའི་དབང་དུ་བྱས་ནས་དག་པ་གསུམ་གྱི་བཤད་པ་
ནི༑ ཧེ་བཛྲ་ལེའུ་དགུ་པ་ལས། ངེས་པར་དངོས་པོ་ཐམས་ཅད་ཀྱི། །དག་པ་དེ་བཞིན་ཉིད་དུ་བརྗོད། །ཕྱི་ནས་རེ་རེའི་དབྱེ་བ་ཡིས། །ལྷ་རྣམས་ཀྱིས་ནི་བརྗོད་པར་བྱ། །རང་རིག་བདག་ཉིད་དག་པ་ཉིད། །དག་པ་གཞན་གྱི་རྣམ་གྲོལ་མིན། །ཞེས་
680



།སོ། །འདི་ལའང་བཤད་ཐབས་གང་ཡིན་པ་དང་
། དེས་རྒྱུད་འཆད་པའི་ཚུལ་བསྟན་པའོ། །དང་པོའང་དེ་བཞིན་ཉིད་ཀྱི་དག་པ་དང་། ལྷ་སོ་སོའི་དག་པ་དང་། རང་རིག་པའི་དག་པའོ། །འདི་གསུམ་ཡང་རྒྱུའི་རྒྱུད་ཀྱིས་
བསྡུས་པའི་དག་པ་གསུམ་དང་། ཐབས་རྒྱུད་ཀྱིས་བསྡུས་པའི་དག་པ་གསུམ་དང་། འབྲས་བུའི་རྒྱུད་ཀྱིས་བསྡུས་པའི་དག་པ་གསུམ་མོ། །དེ་ལ་རྒྱུ་རྒྱུད་ཀྱི་གསུམ་ནི་ཆོས་ཐམས་ཅད་ཀྱི་དེ་བཞིན་ཉིད་གདོད་མ་ནས་མ་སྐྱེས་པ་ནི་དེ་བཞིན་ཉིད་ཀྱི་དག་
པ༑ ལུས་ཞལ་ཕྱག་གི་རྣམ་པར་སྣང་བ་ལྷ་སོ་སོའི་དག་པ། སྣང་བ་ཐམས་ཅད་རང་གི་སེམས་ཉིད་དུ་གྲུབ་པ་རང་རིག་པའི་དག་པའོ། །ཐབས་རྒྱུད་ཀྱི་དག་པ་གསུམ་ནི་དང་པོར་ཐོས་བསམ་གྱིས་སྒྲོ་འདོགས་བཅད་པའི་ལྟ་བ་ནི་དེ་བཞིན་ཉིད་ཀྱི་དག་
# པ༑ ལམ་བསྐྱེད་པའི་རིམ་པ་ནི་ལྷ་སོ་སོའི་དག་པ། རྫོགས་པའི་རིམ་པ་རང་རིག་པའི་དག་པའོ། །འདིས་དབང་བསྐུར་ཡན་ཆད་ཀྱང་དག་པ་གསུམ་དུ་སྦྱར་བར་ཤེས་པར་བྱའོ། །འབྲས་བུའི་རྒྱུད་ཀྱི་དག་པ་གསུམ་ནི། ངོ་བོ་ཉིད་ཀྱི་སྐུ་དེ་བཞིན་ཉིད་ཀྱི་
དག་པ། གཟུགས་སྐུ་གཉིས་ལྷ་སོ་སོའི་དག་པ། ཆོས་ཀྱི་སྐུ་རང་རིག་པའི་དག་པའོ། །གཉིས་པ་དེས་རྒྱུད་འཆད་པའི་ཚུལ་ཡང་རྒྱུད་གསུམ་སོ་སོར་སྦྱར་ཏེ་འཆད་པ་ནི་བཤད་པ་ཁྲ་བོའོ། །ཚིག་རེ་རེ་ལ་དག་པ་གསུམ་གསུམ་སྦྱར་དུ་མི་བཏུབ་
ཀྱང་༑ ཚིག་རེ་རེ་ལ་རྒྱུའི་དང་། ཐབས་ཀྱི་དང་། འབྲས་བུར་སྦྱར་ཏེ་བཤད་པ་བྱེད་པ་ནི་བཤད་ཚུལ་ཡོངས་སུ་རྫོགས་པ་སྟེ་འདིའང་རྒྱུད་གསུམ་གྱི་བཤད་པ་དང་མཚུངས་པར་ཤེས་པར་བྱའོ། །བཤད་ཐབས་ཀྱི་མན་ངག་དྲུག་པ་གསང་བ་བདུན་དུ་
68i



བཤད་པ་ནི། དཔལ་སཾ་པུ་ཊའི་རྒྱུད་ཕྱི་མ་ལས། གསང་བ་ནི་མི་གསལ་བའོ། །གསང་བ་ནི་དེ་ཁོ་ན་ཉིད་མདོར་བསྟན་པའོ། །གསང་བ་ནི་ས་བོན་ལྔའོ། །གསང་བ་ནི་དམ་པའི་དངོས་པོ་སྦས་པའོ། །གསང་བ་ནི་གསང་བའི་པདྨའོ། །གསང་བ་ནི་ལྟེ་
བའི་དགའ་བའོ། །གསང་བ་ནི་ཐམས་ཅད་དུ་འགྲོ་བ་བསྡུས་པའོ། །གསང་བ་ནི་བདེ་བ་མཐའ་ཡས་པ་སྟེ་རྒྱུད་ཀྱི་གཞུང་གི་བཤད་པའོ། །ཞེས་བརྒྱད་གསུངས་སོ། །འདི་ལའང་གཉིས་ཏེ། བཤད་ཐབས་གང་ཡིན་པ་དང་། དེས་རྒྱུད་འཆད་པའི་ཚུལ་
བསྟན་པའོ། །དང་པོ་ནི་རྒྱུད་ལས་བརྒྱུད་གསུངས་ན་གསང་བ་བདུན་ཇི་ལྟར་ཡིན་ཞེ་ན། དེ་ཉིད་ལས་གསང་བའི་སྒྲ་ནི་བདུན་པ་སྟེ། བརྒྱད་པ་ནི་བརྗོད་དུ་མེད་པའི་མཚན་ཉིད་དོ་ཞེས་གསུངས་པས། བདེ་བ་མཐའ་ཡས་པ་ཞེས་བྱ་བ་དང་། གསང་བ་
མི་གསལ་བ་ཞེས་བྱ་བ་དེ་གཉིས་ནི། རྟོགས་བྱའི་དོན་རྒྱུའི་རྒྱུད་ནི་མི་གསལ་བ་ཞེས་བྱ་བས་བསྟན་ལ། བདེ་བ་མཐའ་ཡས་པས་དེ་རྟོགས་པ་བསྟན་པས་དེ་གཉིས་ཀ་གནས་ལུགས་སུ་གཅིག་པའི་ཕྱིར་བདུན་པ་ཡིན་པ་དང་། གནས་ལུགས་རྟོགས་པ་ཉིད་
བསྟན་རྒྱུ་མེད་པས་བརྒྱད་པ་བརྗོད་དུ་མེད་པ་ཞེས་བྱ་བ་ཡིན་པས་དེ་མ་གཏོགས་སོ། །དེ་ཁོ་ན་མདོར་བསྟན་པ་ནི་སྨིན་པར་བྱེད་པའི་ལམ་དབང་ངོ་། །ས་བོན་ལྔ་ནི་བསྐྱེད་པའི་རིམ་པའོ། །དམ་པའི་དངོས་པོ་སྦས་པ་ནི་རྟོགས་པའི་ལྟ་བའོ། །གསང་བའི་
པདྨ་ནི་དཀྱིལ་འཁོར་འཁོར་ལོའི་ཐབས་སོ། །ལྟེ་བའི་དགའ་བ་ནི་རང་བྱིན་གྱིས་བརླབ་པའོ། །ཐམས་ཅད་དུ་འགྲོ་བ་བསྡུས་པ་ནི་ལམ་གྱི་ཡན་ལག་རྣམས་བསྟན་ཏོ། །གཉིས་པ་འདིས་རྒྱུད་བཤད་པའི་ཚུལ་ནི་བཤད་ཐབས་སྔ་མ་རྣམས་ལྟར་ཚིག་རེ་རེ་ལ་
682
ཆ་



རྦ ༄༅། །བཤད་ཐབས་མང་པོ་སྦྱར་བ་ནི་མི་གསུང་ཏེ། གཞུང་ཡི་གེའི་དོན་ཉིད་ཀྱིས་གནས་སྐབས་གང་དང་གང་དུ་འབྲེལ་པ་ཁྲ་བོར་བཤད་པ་སྦྱར་ཏེ་འདི་ནི་མངོན་པར་རྟོགས་པ་དང་འདྲའོ། །དེ་ལྟ་བུའི་བཤད་ཐབས་འདི་དང་སློབ་
དཔོན་ཁ་ཅིག་གིས་རྒྱུད་དོན་ཡན་ལག་ལྔའི་བཤད་པ་ཞེས་བྱ་བ་དང་ཡང་འདྲ་སྟེ། དེ་ལ་ཡན་ལག་ལྔ་ནི་སྔོན་དུ་འགྲོ་བ་དབང་གི་ཡན་ལག ལམ་མངོན་པར་རྟོགས་པའི་ཡན་ལག་སྟེ་རིམ་པ་གཉིས་དང་། གྲོགས་དམ་ཚིག་དང་སྡོམ་པའི་ཡན་ལག་སྟེ་
ལམ་གྱི་གྲོགས་དང་། བརྟན་པར་བྱེད་པ་སྤྱོད་པའི་ཡན་ལག་དང་། འབྲས་བུ་ལས་ཀྱི་ཚོགས་ཡན་ལག་སྟེ། དམན་པ་ཞི་སོགས་འབྲིང་གྲུབ་ཆེན་ཏེ་གཉིས་པོ་ཐུན་མོང་གི་འབྲས་བུ། སངས་རྒྱས་ཏེ་མཆོག་གི་འབུས་བུ་ཞེས་བྱ་བར་བསྡུས་ཏེ་འཆད་
* དོ༑ །ཡང་གསང་བ་འདུས་པའི་རྒྱུད་ཕྱི་མ་ལས། བསྙེན་པ་དང་། སྒྲུབ་པ་དང་། ཉེ་བར་སྒྲུབ་པ་དང་། སྒྲུབ་པ་ཆེན་པོ་དང་དེ་ཐམས་ཅད་ཀྱི་ཐུན་མོང་གི་ཡན་ལག་ཅེས་བྱ་བ་བཞིའམ་ལྔར་བསྡུས་ཏེ་བཤད་པའང་། འདི་དང་ཚུལ་མཚུངས་སོ། །ཡང་
ཚ་ བདེ་མཆོག་ཉུང་ངུར་ལམ་གྱི་གསང་བ་དང་། འབྲས་བུའི་གསང་བ་དང་། དེ་རྫོགས་པར་བྱེད་པའི་ཡན་ལག་ཅེས་བྱ་བར་བསྡུས་ཏེ་འཆད་པ་དང་ཡང་ཚུལ་མཚུངས་སོ། །མདོར་ན་རྒྱུད་བཤད་ཐབས་ཀྱི་མན་ངག་གི་ཚུལ་གཉིས་ཏེ། ཚིག་རེ་རེ་ལ་
བསྡུས་པའི་དོན་དང་། ཚིག་དོན་དུ་མ་སྦྱར་བ་དང་། ཚིག་རེ་རེ་ལ་བཤད་པ་རེ་རེ་སྦྱར་བའོ། །མང་པོར་སྦྱོར་བ་ནི་གང་ལྟར་སྦྱོར་ཡང་རུང་སྟེ་སྔ་མ་རྣམས་དང་མཚུངས་སོ། །དེ་རེ་རེར་སྦྱོར་བ་ནི་གང་ལྟར་སྦྱོར་ཡང་རུང་སྟེ་ཕྱི་མ་གསང་བ་བདུན་དང་
63



མཚུངས་སོ། །དེའང་མངོན་རྟོགས་ནི་རྒྱུད་གསུམ་དུ་དོན་གྱིས་འགྱུར་ལ། ཚིག་དོན་ནི་ཡན་ལག་གི་དོན་གྱིས་བཤད་པ་གཙོ་ཆེ་བར་འགྱུར་རོ། །ད་ནི་དེ་ལྟ་བུའི་བཤད་ཐབས་ལ་རྩོད་པ་སྤང་བ་བཤད་པར་བྱའོ། །དེ་ལ་གསུམ་སྟེ། བཤད་ཐབས་མང་པོ་
དོན་མེད་པ་སྤང་བ་དང་། བཤད་ཡམས་གཅིག་ཏུ་བཤད་པ་ཚོགས་པ་ལ་བཤད་པར་ཐལ་བ་སྤང་བ་དང་། བཤད་ཐབས་མང་པོ་གཞན་གྱི་བཤད་ཚུལ་དུ་ཐལ་བ་སྤང་བའོ། །དང་པོ་ནི་གལ་ཏེ་བཤད་ཚིག་རེ་རེ་ལ་མང་པོ་སྦྱོར་རོ་ཞེས་བྱ་བ་དེ་དོན་མེད་དེ་ད་
ཚུ ལྟར་མང་པོ་འཆད་པ་དེ་མི་སྣང་བའི་ཕྱིར་རོ་ཞེ་ན། བདེན་ཏེ་ཚིག་མཐའ་དག་ལ་མང་པོ་སྦྱོར་བ་ད་ལྟ་མི་སྣང་སྟེ་ད་ལྟ་སྙིགས་མའི་དུས་སུ་གྱུར་པས་བློ་གྲོས་དང་བརྩོན་འགྲུས་ཞན་པས་མི་ནུས་པར་གྱུར་ཏོ། །འོན་ཀྱང་བཤད་ཚུལ་འདི་དག་ཁོང་དུ་ཆུད་པ་
# དང༑ གླེང་གཞི་ལ་སོགས་པ་མདོར་བསྟན་པའི་ཚིག་དང་དཀའ་བའི་གནས་འགའ་ཞིག་ལ་བཤད་པ་ཡོད་པས་ཐམས་ཅད་ལ་སྣང་བ་སྐྱེད་པར་བྱེད་དེ། ཕྱོགས་གཅིག་གིས་ཀུན་མཚོན་པར་བྱེད་དོ། །གལ་ཏེ་ཡང་བཤད་ཚུལ་རེ་རེ་བརྗོད་པ་འདི་ཡི་གེའི་
དོན་ལ་ཞུགས་པ་ཙམ་ཡིན་པས་འདིའང་ཚོགས་པ་ལ་བཤད་པར་འགྱུར་ཏེ། སློབ་དཔོན་ཟླ་གྲགས་ཀྱིས། ཇི་བཞིན་སྒྲ་དང་དགོངས་མིན་དང་། །དྲང་བའི་དོན་དུ་གང་གྱུར་དང་། །ཡི་གེའི་དོན་དང་སྤྱི་ཡི་དོན། །ཚོགས་པ་ལ་ནི་བཤད་པར་འདོད། །ཇི་
བཞིན་སྒྲ་མིན་ངེས་དོན་དང་། །དེ་བཞིན་དགོངས་ཏེ་བཤད་པ་ཉིད། །སྦས་དང་མཐར་ཐུག་པ་རྣམས་ནི། །སློབ་མ་ལ་ནི་བཤད་པར་འདོད། །ཅེས་པས་སོ་ཞེ་ན། དེ་ཡང་དག་པ་མ་ཡིན་ཏེ། གཉིས་ཀ་ལ་རྒྱུད་ཚང་བར་བཤད་པར་ཡང་མི་འགྱུར་།
684



རྦ
དོན་དྲུག་
༄༅། །ལ། སློབ་མ་ལ་གཉིས་ཀ་འཆད་དུ་བཅུག་ཀྱང་། ཚོགས་པ་ལ་རྒྱུད་ཚང་བར་བཤད་ཏུ་མི་བཏུབ་སྟེ། སློབ་དཔོན་ཟླ་གྲགས་ཀྱི་འགྲེལ་པ་ལས། ཁ་ཅིག་ན་དགོངས་ཏེ་བཤད་པ་ལ་སོགས་པ་རེ་རེ་ལས་མ་བཤད་པ་མཐོང་
བས་དེ་འཇོག་པར་འགྱུར་རོ། །དེས་ན་མ་ཡིན་ནོ། །འོ་ན་བཤད་པ་གཉིས་གང་ཡིན་ན། སྤྱི་དོན་གཉིས་སུ་འཆད་ལུགས་ཀྱི་མན་ངག་གསུམ་གྱིས་རྒྱུད་མཐའ་དག་འཆད་པ་ནི་ཚོགས་པ་ལ་བཤད་པ་ཡིན་ལ། སློབ་མ་སློབ་དཔོན་དུ་གྱུར་པ་ཟབ་པ་རྒྱ་ཆེ་
བའི་བློ་དང་ལྡན་པ་ལ་བཤད་པ་མཐའ་དག་བྱེད་དོ། །ཡི་གེའི་དོན་དུ་བཤད་པ་འདིའང་སྦས་པ་དང་མཐར་ཐུག་འཆད་པས་སློབ་མ་ལ་བཤད་པ་ཡིན་པ་དང་སྤྱི་དོན་ཡང་སྟོན་པས་བཤད་པ་ཚང་བ་བསྡུས་པ་ཡིན་པས་སློབ་མ་བློ་ཞན་པ་བསྒྲུབ་པ་དོན་དུ་གཉེར་
བ་ལ་བཤད་པ་ཡིན་ནོ། །རྩོད་པ་སྤང་བ་གསུམ་པ་ནི་འདི་ན་ཁ་ཅིག་ན་རེ་དེ་ལྟར་བཤད་ཐབས་ཀྱི་མན་ངག་མང་དུ་སྦྱར་ཡང་ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད་ལས་རྒྱན་བདུན་ཞེས་བྱ་བ་གླེང་བསླང་བ་ལྔ་དང་
། རིགས་པ་བཞི་དང་། མཐའ་དྲུག་
ཚན་ དང་ ཚུལ་བཞི་དང་། བཤད་པ་གཉིས་དང་། སློབ་མ་བརྟག་པ་དང་། བདེན་པ་གཉིས་ཞེས་བྱ་བ་གསུངས་པ་དེ་འདིར་མ་ཚང་བ་དང་། ཡང་སྤྱི་དང་སྦས་པ་ལ་སོགས་པར་བཤད་པ་འདི་ཀུན་ལས་བཏུས་པའི་རྒྱུད་ཀྱི་རྗེས་སུ་འབྲངས་ནས། སློབ་
དཔོན་འཕགས་པ་ཡབ་སྲས་ཀྱི་ལུགས་ཡིན་གྱིས་དགྱེས་པའི་རྡོ་རྗེ་ན་མེད་པས་དེ་འདིར་བཀབ་པ་ཡིན་ནོ་ཞེས་བླུན་པོ་ཕལ་ཆེར་བླུན་པར་གྱུར་པ་རང་གི་ལུགས་ཙམ་ལ་མགུ་བས་གཞན་སྨོད་པར་བྱེད་པ་འདུ་ཤེས་མེད་པའི་ལྷ་ཚེ་རིང་པོ་ལྟ་བུར་གྱུར་པ་ཁ་ཅིག་
695
རྒྱུད་སྡེ་སྤྱི་རྣམ་



ཟེར་རོ། །དེ་ལ་རྒྱན་བདུན་ཞེས་བྱ་བ་བདག་ཅག་གི་བླ་མ་མི་གསུང་བས་མ་སྨྲས་ཀྱིས་དེ་དག་ཚང་བར་ཡོད་དོ། །ཇི་ལྟར་ཡོད་ན་རྒྱན་བདུན་ནི། མིང་དང་རྒྱུ་དང་རྒྱུད་མཛད་པ་པོ་དང་ཚོད་དང་དགོས་པ་སྟེ་ལྔ་ནི་གླེང་བསླང་བ་དང་། རྒྱུད་དང་གླེང་གཞི་
དང་ངེས་པའི་ཚིག་དང་རྒྱུ་སྟེ་རིགས་པ་བཞི་སྟེ། དེ་ལྟར་གཉིས་ནི་རྒྱུད་སྡེའི་དབྱེ་བ་དང་བྱུང་ཚུལ་དང་མཚན་དོན་གྱི་སྐབས་ཀྱིས་ཤེས་པར་ནུས་སོ། །མཐའ་དྲུག་དང་ཚུལ་བཞི་དང་བཤད་ཚུལ་གཉིས་ནི་རྒྱུད་བཤད་ཐབས་ཀྱི་མན་ངག་གིས་བསྟན་
ལ༑ སློབ་མ་བརྟག་པ་དང་བདེན་པ་གཉིས་ནི་རྒྱུད་ཀྱི་མངོན་པར་རྟོགས་པས་ཤེས་པར་ནུས་ཏེ་དེ་དག་ཀྱང་བཤད་ཚུལ་འདིའི་ཁོངས་སུ་འདུས་པར་རིག་པར་བྱའོ། །ཡང་གཞན་གྱི་བཤད་པ་འདི་ལ་བཀབ་བོ་ཞེས་བྱ་བ་དེ་ལ་འདི་འདྲི་བར་བྱ་སྟེ། བཀབ་པ་
# ཞེས་བྱ་བ་དེ་རང་གི་བཤད་སྲོལ་ལ་མེད་པ་ལ་གཞན་གྱི་བཤད་སྲོལ་ལ་མཐོང་ནས་དེ་ལེགས་སུ་རེ་ནས་བཀབ་པ་ལ་ཟེར་རམ། རྒྱུད་ཀྱི་ནང་ན་མིང་མི་སྣང་བ་རྒྱུད་གཞན་གྱིས་གསལ་བར་བྱས་པ་ལ་བཀབ་ཅེས་ཟེར། དེ་ལ་དང་པོ་ལེགས་སུ་རེ་ནས་མེད་པ་
བཀབ་བོ་ཞེས་སྨྲ་ན། འཕགས་སྐོར་གྱི་ནི་ཚུལ་བཞི་དང་མཐའ་དྲུག་ཅེས་བྱ་བ་ཡིན་ལ། བདག་ཅག་གི་ནི་གདམས་ངག་དྲུག་ཅེས་བྱ་བ་ནམ་མཁའ་དང་མཉམ་པའི་རྒྱུད་ཀྱི་ཡིན་པ་ག་ལ་མཚུངས། གལ་ཏེ་དོན་མཐུན་ནོ་ཞེ་ན། དེ་ནི་ཤིན་ཏུ་ལེགས་ཏེ་
སངས་རྒྱས་ཀྱི་དགོངས་པ་མ་ནོར་བར་འཆད་པ་དེ་ཚུལ་འདི་ཡིན་པར་རིག་པར་བྱའོ། །གཞན་ཡང་མཐའ་དྲུག་ཚུལ་བཞི་དང་གདམ་ངག་དྲུག་མཐུན་དུ་བཅུག་ཀྱང་། བདག་ཅག་ལ་བཤད་ཐབས་ཀྱི་མན་ངག་གཞན་བདག་ཉིད་ཅན་གསུམ་དང་གནས་པ་
696



༄༅། །བཞི་ལ་སོགས་པ་དུ་མ་ཡོད་ན་འདི་རྣམས་གང་གི་ལུགས་འདིར་བཀབ་པ་ཡིན། དེས་ན་བདག་ཅག་གི་ལུགས་བཤད་ཚུལ་མཐའ་ཡས་པ་འདི་ནི་གྲུབ་པའི་བླ་མ་བརྒྱུད་པ་མ་ཉམས་པ་ལས་ཤེས་ཀྱི་གཞན་གྱིས་འདི་ལྟ་བུ་རྟོགས་
པར་ག་ལ་འགྱུར། འདི་ལྟ་བུའི་ཚུལ་རྟོགས་པ་ནི་གནས་བརྟན་དཔལ་ལྡན་ཆོས་སྐྱོང་རྣལ་འབྱོར་གྱི་དབང་ཕྱུག་བིརླུ་པ་ཞེས་བྱ་བ་ཡོངས་སུ་རྫོགས་པའི་པཎྜི་ཏར་གྱུར་ནས། སྒྲུབ་པ་སྙིང་པོར་མཛད་ནས་སྤྲུལ་པའི་སྐུ་ཡེ་ཤེས་ཀྱི་མཁའ་འགྲོ་མ་ལས་དངོས་
སུ་དབང་བླངས་ཏེ་གྲུབ་པ་ཆེན་པོའི་ས་བརྙེས་ནས་ལུས་དེ་ཉིད་ཀྱིས་ཕྱག་རྒྱ་ཆེན་པོ་མངོན་དུ་མཛད་དེ། ཕྱི་རོལ་པ་དང་ནང་པ་མཐའ་དག་གིས་ཀྱང་ཅུང་ཟད་ཀྱང་བསྙད་པ་མེད་པར་གྲུབ་སྟེ། དེང་སང་ཡང་སྟོབས་ཀྱི་མགོན་པོ་ཞེས་ཀུན་གྱིས་བསྔགས་པ་
# དང་༑ ཡང་རྣལ་འབྱོར་གྱི་དབང་ཕྱུག་ཌོམི་ཤྲཱི་ཧེ་རུ་ཀ་ཞེས་བྱ་བ། བིར་བའི་སློབ་མར་ཡང་གྲགས་ཤིང་། ཡེ་ཤེས་ཀྱི་མཁའ་འགྲོ་མ་ལས་ཀྱང་དབང་བླངས་ཏེ། ར་ཊ་ཞེས་བྱ་བའི་ཡུལ་དུ་ཀུན་ཏུ་བཟང་པོའི་སྤྱོད་པ་མཛད་ནས། ལུས་དེ་ཉིད་ཀྱིས་
བ གནས་གྱུར་པའི་སྐུ་དབང་ཕྱུག་བརྒྱད་དང་ལྡན་པའི་བཅོམ་ལྡན་འདས་དཔལ་ཧེ་རུ་ཀའི་སྐུར་གྱུར་ཏེ་འཇིག་རྟེན་པ་ཐམས་ཅད་མཐུན་པར་གཤེགས་པའི་སློབ་དཔོན་དེ་ལྟ་བུས་རྒྱུད་ཀྱི་དོན་ཇི་ལྟ་བ་བཞིན་དུ་ཐུགས་སུ་ཆུད་ནས། དེ་ཉིད་ཀྱི་ཞལ་སྔ་ནས་བྱུང་བའི་
བརྒྱུད་པ་བར་མ་ཆད་པས་ཤེས་པར་ནུས་སོ། །དེ་ལྟར་དེ་དག་གི་བརྒྱུད་པ་ནི་བིརླ་པའི་སློབ་མ་ནག་པོ་པ་དང་། དེའི་སློབ་མ་ཌ་མ་བ་དང་། དེའི་སློབ་མ་ཨ་བ་དྷཱ་ཏི་པ་དང་། དེའི་སློབ་མ་ག་ཡ་དྷ་ར་དང་། ཡང་ཌོམི་པའི་སློབ་མ་ལ་ཨ་ལ་ལ་བཛྲ་
687



དང་༑ དེའི་སློབ་མ་ནགས་ཁྲོད་པ་དང་། དེའི་སློབ་མ་གནྡྷ་རི་པ་དང་། དེའི་སློབ་མ་ཛ་ཡ་ཤི་ཤཱནྟི་པ་དང་། དེའི་སློབ་མ་མི་ཐུབ་ཟླ་བ་དང་། དེའི་སློབ་མ་དཔའ་བོ་རྡོ་རྗེ་སྟེ། ག་ཡ་དྷ་ར་དང་དཔའ་བོ་རྡོ་རྗེ་གཉིས་ཀའི་སློབ་མ་འབྲོག་མི་ལོ་ཙཱ་བ་ཆེན་པོ་
ཤཱཀྱ་ཡེ་ཤེས་ཏེ། དེས་གངས་ཅན་གྱི་ཁྲོད་ཐམས་ཅད་སྣང་བར་མཛད་དེ། དེང་སང་ཡང་ཧེ་བཛྲའི་རྒྱུད་མཐའ་དག་ལོ་ཙཱ་བ་ཆེན་པོ་དེས་བསྒྱུར་བ་ལ་བཤད་པ་བྱེད་པས་རྒྱུད་ཀྱི་སྡུད་པ་པོ་དང་འདྲའོ། །ལོ་ཙཱ་བ་ཆེན་པོ་དེའི་སློབ་མ་ནི། སྙིང་པོའི་མཐའ་
དང་དེ་བཞིན་རྒྱལ་པོའི་མཐའ། །རིག་པའི་མཐའ་དང་སྣང་བའི་མཐའ་ཅན་ཏེ། །སྙིང་པོའི་མཐའ་དང་རིག་མཐའི་བླ་མ་ལས། །འབར་བའི་མཐའ་ཅན་བླ་མ་གཉིས་སུ་བརྒྱུད། །དཔེར་ན་མཚོ་མ་དྲོས་པ་ལས་ཆུ་བོའི་རྒྱུན་བཞི་འབབ་ཅིང་། རྒྱུན་དེ་དག་
ཀྱང་ཡང་བྱེ་ཞིང་ཡང་འདུས་ཏེ་རྒྱ་མཚོ་ཆེན་པོར་བབས་པ་དང་མཚུངས་པར། བདག་ཅག་གི་བླ་མ་ཆོས་ཀྱི་རྒྱ་མཚོ་ཆེན་པོར་འདུ་བར་གྱུར་པ་ཡིན་ནོ། །གལ་ཏེ་ཡང་རྒྱུད་རང་གི་ནང་ན་གནས་པས་འདིར་གསལ་བར་བྱ་བར་མི་རིགས་སོ་ཞེས་སྨྲ་
ནའང་། དེ་ལྟར་ན་རྒྱུད་བཀླགས་པ་ཙམ་ཉིད་ཀྱིས་ཆོག་གིས་བཤད་པ་འགའ་ཡང་མི་དགོས་པར་འགྱུར་རོ། །ཡང་བླ་མའི་མན་ངག་གིས་འཆད་དོ་ཞེ་ན། གསང་སྔགས་ཐམས་ཅད་མན་ངག་མེད་པར་སུས་འཆད། མན་ངག་དེ་དག་ལུང་གིས་གསལ་
བར་བྱས་ན་ལེགས་པར་འགྱུར་གྱིས། ལུང་མེད་པར་མན་ངག་འབའ་ཞིག་བྱས་ན་རང་བཟོ་མཁན་རྣམས་ཀྱིས་རང་བཟོའི་ཚིག་དུ་མ་འཇུག་པར་འགྱུར་རོ། །དེ་བས་ན་རྒྱུད་ནི་རྒྱུད་ལས་ཤེས་པར་བྱ། །ཞེས་འབྱུང་བ་དང་། ཧེ་བཛྲ་རྡོ་རྗེ་སྙིང་པོའི་འགྲེལ་
f8



+ ༄༅། །པ་ལས་ཀྱང་། དགྱེས་པའི་རྡོ་རྗེ་བདེ་མཆོག་འཁོར་ལོ་དང་ནི་རྡོ་རྗེ་གདན་བཞིའི་ཚིག་ཤེས་འགྱུར། །དེ་བཞིན་བདེ་མཆོག་ཉུང་ངུའི་ཚིག་གིས་རྡོ་རྗེ་གདན་བཞི་དང་ནི་དགྱེས་པའི་རྡོ་རྗེའོ། །ཞེས་བྱ་བ་ལ་སོགས་པ་གསུངས་
པས་སོ། །དེའང་རྒྱུད་མ་ལུས་པ་ཕན་ཚུན་སྦྱར་བ་ནི་མ་ཡིན་ཏེ། བླ་མའི་མན་ངག་གིས་རྩ་བའི་རྒྱུད་ཀྱི་ངེས་ཤེས་སྐྱེད་པ་རྒྱུད་ལས་ཤེས་པར་བྱའོ་ཞེས་བྱ་བའི་དོན་ཏོ། །དེ་བས་ན་རྒྱུད་ཀྱི་བཤད་པ་གཞན་ཕལ་ཆེར་ནི་པཎྜི་ཏ་རྣམས་ཀྱི་སྒྲའི་དཔྱད་པ་
༥ དང་༑ སྒྲུབ་པའི་ཐབས་ཀྱི་མན་ངག་ཙམ་ཤེས་པས་རྒྱུད་སྒྲུབ་པའི་ཐབས་ལྟར་བཤད་པ་ཞེས་བྱ་བ་བཤད་པ་ཕྱོགས་གཅིག་པ་ཙམ་ཡིན་ནོ། །རྒྱུད་ཀྱི་བཤད་པ་འདི་ནི་རྒྱུད་ཡིད་བཞིན་གྱི་ནོར་བུ་ལྟ་བུར་བཤད་པ་ཞེས་བྱ་བ་གསང་སྔགས་ཐམས་ཅད་ཀྱི་ཚུལ་
༈ སྟོན་པ་ཡིན་ནོ། །རྒྱུད་སྡེ་སྤྱིའི་རྣམ་པར་གཞག་པ་ལས་རྒྱུད་བཤད་ཐབས་ཀྱི་མན་ངག་བསྟན་པའི་ལེའུ་སྟེ་གསུམ་པའོ།། །།རྒྱུད་སྡེ་སྤྱི་ཡི་རྣམ་པར་གཞག་པ་རྣལ་འབྱོར་མིག །བློ་གྲོས་རྒྱ་ཆེར་སྐྱེད་བྱེད་རིན་ཆེན་ལུང་གི་མཛོད། །ཟབ་མོའི་མདོ་རྒྱུད་ ༧
ཡ། གསལ་བར་བྱེད་པའི་སྒྲོན་མ་སྟེ། །རྒྱལ་བའི་དགོངས་པ་མཐའ་ཡས་ལྟ་བའི་མེ་ལོང་ཡིན། །དེ་ལྟར་བྲིས་པ་འདི་ནི་བླ་མའི་གསུང་། །དེ་ཡི་གསལ་བྱེད་མདོ་རྒྱུད་བསྟན་བཅོས་ལས། །མཐོང་བ་བྲིས་ཀྱིས་རྟོགས་གེས་བརྟགས་པ་ཡི། །རང་དགར་
བྲིས་པ་འདི་ན་ཡོད་མ་མཆིས། །དེ་བས་དཔལ་ལྡན་བླ་མ་མཁའ་འགྲོའི་ཚོགས། །བདག་གིས་ལེགས་སྨྲས་འདི་ལ་མཉེས་མཛོད་ལ། །བདག་ལ་བརྩེ་དགོངས་སྐུ་གསུམ་མ་ཐོབ་བར། །ལམ་གྱི་བར་དུ་གཅོད་རྣམས་ཞི་བར་མཛོད། །འདི་བྲིས་དགེ་



བས་སེམས་ཅན་ཀུན། །བསོད་ནམས་ཡེ་ཤེས་ཚོགས་རྫོགས་ཏེ། །དཔལ་ལྡན་ས་བཅུའི་རྩེ་མོ་ནི། །རྡོ་རྗེ་འཆང་དབང་གྲུབ་པར་ཤོག །རྒྱུད་སྡེ་སྤྱིའི་རྣམ་པར་གཞག་པ་རྒྱུད་མ་ལུས་པ་ལ་འཇུག་པ་ཞེས་བྱ་བ་འདི་རེ་ཞིག་རྫོགས་ཏེ། སེམས་ཅན་དཔག་
ཏུ་མེད་པས་འདི་རྟོགས་ཏེ་བློ་གྲོས་ཡངས་པ་མཆོག་ཏུ་གྱུར་པ་ཐོབ་པར་གྱུར་ཅིག རྣལ་འབྱོར་པ་བསོད་ནམས་རྩེ་མོས་སྦྱར་བའོ། །དོན་འདི་ནི་ཐོས་པ་འཛིན་པའི་དངོས་གྲུབ་བརྙེས་པའི་བདག་ཉིད་ཆེན་པོ་ཐུགས་ལེགས་པར་སྦྱངས་པའི་གསེར་བཙོ་མ་
ལྟར་དྭངས་ཤིང་རྣམ་པ་ཐམས་ཅད་ཀྱི་མཆོག་དང་ལྡན་པའི་གངས་རིའི་ངོགས་སུ་ཡོངས་སུ་རྫོགས་པའི་སྒྲོན་མེའི་བསིལ་ཟེར་བབས་པ་ལྟར་ཀུན་ནས་གསལ་ཞིང་མ་རྙོག་པས་ཤེས་བྱ་ལ་བསྙེངས་པ་མི་མངའ་བའི་ས་མངོན་དུ་མཛད་ཅིང་མི་འཕྲོགས་པའི་
མཁྱེན་རབ་སྐྱ་རེངས་ལྟར་གསལ་བའི་གཟི་བརྗིད་ཀྱིས་མི་ཤེས་པའི་མུན་པའི་དགྲ་སྡེ་བཅོམ་པས་འཁོན་དུ་གྱུར་པའི་ཆོ་འབྲང་དང་ལྡན་པའི་སྐྱེས་བུ་ཆེན་པོ་བསོད་ནམས་དང་ཡེ་ཤེས་ཀྱི་ཚོགས་མ་ལུས་པ་ཡོངས་སུ་རྫོགས་པར་མཛད་པས་ལྷ་དང་བཅས་པའི་
འཇིག་རྟེན་གྱི་གཙུག་གི་ནོར་བུའི་རྩེ་མོས་བཀུར་བའི་གནས་སུ་གྱུར་པ་མཁས་པ་ཆེན་པོ་འཇིག་རྟེན་གྱི་རྒྱུན་རིག་པ་འཛིན་པའི་དངོས་གྲུབ་བརྙེས་ནས་བདེ་བ་ཅན་དུ་མངོན་སུམ་དུ་གཤེགས་པར་གྱུར་པ་དེས་མཛད་པ་ལས་ཚིག་གི་སྡེབ་སྦྱོར་གྱི་ཕྲེང་བ་དཔག་
དཀའ་བའི་སྟོབས་ཀྱིས་ལས་དང་པོ་པ་རྣམས་ཀྱི་ཡིད་ལ་འཛིན་དཀའ་བར་གྱུར་པའི་སྐབས་ཁ་ཅིག་རྗེ་བཙུན་ཆེན་པོ་བདེ་བར་གཤེགས་པ་དང་མི་གཉིས་པའི་ཐུགས་མངའ་བའི་བཀས་གནང་བ་དང་དམ་པའི་གྲོགས་འགའ་ཞིག་གིས་བསྐུལ་བས་དུས་ཕྱིས་ས་
6d



རྡ
༄༅། །སྐུའི་དབེན་གནས་དམ་པ་དེ་ཉིད་དུ་འཁྲུངས་པའི་གནོད་བྱེད་དང་འཁོན་པའི་གཞོན་ནུ་ཐ་སྙད་ལ་ཞུགས་པའི་ཤེས་རབ་དང་ལྡན་པ་ཀུན་དགའ་རྒྱལ་མཚན་གྱིས་གཡར་ཁྲལ་བླངས་ནས་གཟུང་བདེ་བར་བགྱིས་པ་ལགས་སོ། །
མཁའ་འགྲོའི་དབང་པོ་དཔག་གཡས་ནམ་མཁའ་ལ། །ལྡིང་བའི་མཚན་མ་རྗེས་སུ་མཐོང་གྱུར་ནས། །སྦྲང་རྩི་འཛིན་པ་པདྨོའི་རྩ་ལག་དང་། །ལྡན་པ་དེ་ཡང་རྗེས་སུ་བརྩོན་པ་ལགས། །ཞེས་བྱ་བར་རྟོགས་པར་བྱའོ།། །།བལ་ཡུལ་མཆོད་རྟེན་རིན་པོ་
ཆེ་བྱ་རུང་ཁ་ཤོར་གྱི་ཉེ་འགྲམ་རྒྱལ་ཡོངས་ས་ཆེན་ཞེས་པ་གློག་ཀླད་པར་ཁང་ལས། ༧སྐྱབས་རྗེ་བཅོ་བརྒྱད་ཁྲི་ཆེན་རྡོ་རྗེ་འཆང་མཆོག་གི་ཐུགས་བཞེད་མཐའ་དག་ལྷུན་འགྲུབ་ཆེད། སྐྱབས་འོག་པ་ཚར་གྲྭ་གུ་རུས་པར་རྩ་དང་པར་བསྐྲུན་ཞུས་པའི་དགེ་འབྲས་
ཤྲཱི སངས་རྒྱས་ཞིང་དུ་བསྔོའོ།། །།
69
རྒྱུད་སྡེ་སྤྱི་རྣམ་
ISBN:- 99933-820-1-9



692
