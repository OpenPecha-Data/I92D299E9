༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
4676
27883
Title
རྒྱུད་སྡེ་ཀུན་བཏུས།
rgyud sde kun btus
བློ་གཏེར་དབང་པོ།
Author
blo gter dbang po
scanned from computer set output
Descriptor
Original Publication
kathmandu
Place
sachen international, guru lama
Publisher
2004
28
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
666
scanned at m/s satluj infotech images, 63-f sujan singh park, new
delbi 110003, india for the tibetan buddhist resource center, 150
17th st., new york city, ny 10011, usa 2005



LC SURROGATE CATALOGING RECORD
Control Number: W27883
Type of Material: Book (Print, Microform, Electronic, etc.)
Personal Name: Blo gter dbang po, 1847-1914,
Main Title: Rgyud sde kun btus
Published/Created: Kathmandu : Sachen International, Guru Lama, 2004.
Description: 32 v.
Notes:
In Tibetan
Scanned from computer set output
Subjects: Buddhism
Sa skya pa
ISBN: 99933-820-1-9
LC Classification: BQ +



Inputting & Published By: Sachen International, Guru Lama, KTM, Nepal.
These generous sponsors kindly sponsored the publication of these volumes as an offering to fulfill the wishes of H.E. Chogye Trichen Rinpoche.
1) Sponsor volumes 01-18:-
2) Sponsor volume 19:-
3) Sponsor volume 20:-
4) Sponsor volume 21:-
5) Sponsor volume 22:-
6) Sponsor volume 23:-
7) Sponsor volume 24:-
Mr. Rafael Mira & family of Valencia, Spain
Ven. Lama Jampu Thaye & Dechen Dolma, Sakya Thinley Rinchen Ling, England, U.K.
Dr. Anthony & Mrs. Rana Lister, Birmingham, England.
Ven. Ponlob Tashi Rinpoche & his center. Ruyi sireet no: 120, Hsindianshi Taipei, Taiwan.
Mr. Hsu Wan Shan, Taipei, Taiwan.
Sakya Tenphel Ling, Sakya center, singapore.
Ven. Lama Dorjee & Mr. Ku Pak Ming & Family, Singapore.



8) Sponsor volume 25:-
9) Sponsor volume 26:-
10) Sponsor volume 27:-
11) Sponsor volumes 28 & 29:-
12) Sponsor volume 30:-
13) sponsor volume 31:-
14) sponsor volume 32:-
15) Daily expenses sporters:-
Miss Lim Siong Choo, Singpore, Dedicated to the Long life & good health of Ven. Chiwang Tulku Rinpoche.
Mr. Lim Eng Tian, Lim Leh Chu, Lim Wen Yi & Lim Jun Kang, Singapore.
Mdm. Tan Ah Hee & Family, Singapore.
Mr. & Mrs. Lo on behalf of their late son Hubert. Clo Ven. Sik Lung King, Hong Kong.
Miss Yoyo chan, C/o Ven: Sik Lung King, Hong Kong.
Miss Apple, C/o Ven. Sik Lung King, Hong Kong.
Mr. Ng Wang On & Ven. Sik Lung King, Hong Kong.
Mr. Ong Lye Seng, New Leong Boon, Ng Goo Teck, Mrs. Tai Mei Heong, singapore, & John, Noellina, and Jennifer Deweese.
Shah offset, 1614 Lal Kuan, Delhi - 110006
ISBN: 99933-820-1-9
PRINTED AT:-



[rsBN:- 99933-820-1-9
༄༅། །རྒྱུད་སྡེ་རིན་པོ་ཆེ་ཀུན་ལས་བཏུས་པའི་གླེགས་བམ་ཉེར་བརྒྱད་པ་༼ས་༽པའི་དཀར་ཆག་བཞུགས་སོ།།
༡༽ རྒྱུད་ཀྱི་མངོན་པར་རྟོགས་པ་རིན་པོ་ཆེའི་ལྗོན་ཤིང་ཞེས་བྱ་བ་བཞུགས་སོ།།
༢༽ རྒྱུད་ཀྱི་མངོན་པར་རྟོགས་པའི་གསལ་བྱེད་ལེགས་པར་བཤད་པ་གོང་མའི་དགོངས་རྒྱན་ཞེས་བྱ་བ་བཞུགས་སོ།།
1-292
གཅིག་པུའོ།
293-665
དཀར་ཆག་



ཟླ་
འཐུས
sgགbན་
ནོ
ཝཱ
བྷི
ནོ
༄༅། །སརྦཏཐཱགཏཱནཾཝགོགུརྱདྷརཀོབྷཊྛརཀོརཏཿ ཀཱིརྟིདྡྷཛཙཔྲཝཙནཔུསྟཀཿ པྲཐམཱཏྟནྣཱ བྷིསམཡཾརཏྣསྱཱཏརུནྣཱམབིཛཧཱརཏིསྨ།
༄༅། །དེ་བཞིན་གཤེགས་པ་ཐམས་ཅད་ཀྱི་གསུང་གི་གསང་བ་འཛིན་པ་རྗེ་བཙུན་རིན་པོ་ཆེ་གྲགས་པ་རྒྱལ་མཚན་གྱི་གསུང་རབ་གླེགས་བམ་དང་པོ་ལས་རྒྱུད་ཀྱི་
མངོན་པར་རྟོགས་པ་རིན་པོ་ཆེའི་ལྗོན་ཤིང་ཞེས་བྱ་བ་བཞུགས་སོ།།
ལྗོན་ཤིང་



རྒྱུད་སྡེ་ཀུན་བཏུས་
།སྡེབ་སྦྱོར་མཉམ་པའི་བྲྀཏྟ་ཡི་གེ་བཅུ་གཅིག་པ་གསུམ་བསྔགས་ལ་ངོ་མཚར་རྟོགས་བྱེད་ཀྱི་རྣམ་གྲངས་ཉིས་སྟོང་ཞེ་བརྒྱད་མཆིས་པའི་ནང་གསེས་གཞུང་གིས་དངོས་སུ་མ་ཟིན་པ་བརྒྱ་སོ་ལྔ་པ་ནས་རྙེད་པའི་པུསྟཱརའོ།།
༄༅། །ནམོབྷཊྚརཀོགུརུབྷོབྷཏྟིན། བཛ྄དྷརེནྡཝཱགོནིདྷིརཏྠོ། ནིརྨལཏནྟརློབྷེདནོཝཀཾ ཏྟ རཀབིཥཎིནིརྨཐིཏིཝཐོ། ཀྲྀཏུཛཡནྟསམྱོགུརོ པོཏྟཾ།
༄༅། །རྗེ་བཙུན་བླ་མ་རྣམས་ལ་གུས་པས་ཕྱག་འཚལ་ལོ། །རྡོ་རྗེ་འཆང་དབང་གསུང་གི་རིན་ཆེན་གཏེར། །དྲི་མེད་རྒྱུད་དོན་འབྱེད་པར་བྱེད་པའི་ངག །རྟོག་གེའི་དུག་ཆུས་མ་སྦགས་དེ་ཉིད་དོན། །
མཚུངསམེད་བླ་མའི་གསུང་རབ་རྟག་ཏུ་རྒྱལ། །སྤྲོས་བྲལ་ཐུགས་རྗེའི་བདག་ཉིད་ཅན། །ལྷན་ཅིག་སྐྱེས་པ་བདེ་བ་ཆེ། །རྡོ་རྗེ་འཆང་གཙོ་བླ་ཆེན་ལ། །སྤྱི་བོར་ཐལ་སྦྱར་བཏུད་བྱས་ནས། །རྡོ་རྗེ་ལྟ་བུའི་རྒྱུད་



༈
༄༅། །དོན་གྱི། །མངོན་པར་རྟོགས་པ་གསལ་བྱེད་འདི། །མན་ངག་བྲལ་བའི་སྐྱེ་བོ་ལ། །བརྩེ་བས་གསལ་པོར་བྲི་བར་བྱ། །ཡང་དག་པར་རྫོགས་པའི་སངས་རྒྱས་རྗེ་བཙུན་རྡོ་རྗེ་བདག་མེད་མ་ལས་བདེ་བར་གཤེགས་པའི་བཀའ་
རབ་འབྱམས་ཀྱི་གསུང་གི་བདུད་རྩི་དུག་ཆུ་དང་བྲལ་བ་གསན་པའི་སྙིམ་པས་ངོམས་པར་གསོལ་བས། སངས་རྒྱས་ཀྱི་གསུང་ལ་ཐུགས་ཀྱི་སྣང་བ་ཐོབ་པའི་སློབ་དཔོན་ཆོས་སྐྱོང་མི་འཕྲོགས་པའི་མཁྱེན་རབ་དང་ཐུགས་རྗེར་ལྡན་པའི་དངོས་གྲུབ་ཀྱི་
མཆོག་བརྙེས་ནས་རྣལ་འབྱོར་གྱི་དབང་ཕྱུག་བིརླ་པ་ཞེས་བྱ་བར་ཡོངས་སུ་གྲགས་སོ། །སློབ་དཔོན་ཆེན་པོ་དེའི་ཡང་དག་པའི་གདམས་ངག་ལུང་དང་བཅས་པ་སློབ་དཔོན་ཀཧ་པ་ཞེས་བྱ་བ་ལས་བརྒྱུད་དེ་འོངས་པ་དང་ལྡན་པའི་པཎྜི་ཏ་ག་ཡ་དྷ་ར་
དང་༑ དཔལ་བིདྨ་པའི་སློབ་མར་ཡང་གྲགས་མོད་ཀྱི་སྤྲུལ་པའི་སྐུ་ཡེ་ཤེས་ཀྱི་མཁའ་འགྲོ་མ་ལས་དངོས་སུ་གསན་ཞིང་མཆོག་གི་དངོས་གྲུབ་བརྙེས་པའི་སློབ་དཔོན་དཔལ་ཌོམྦི་ཧེ་རུ་ཀའི་གདམས་པ་དང་ལུང་ཕྱིན་ཅི་མ་ལོག་པར་བརྒྱུད་པ་དང་ལྡན་པའི་
དགེ་སློང་དཔའ་བོ་རྡོ་རྗེ་ཞེས་བྱའོ། །དེ་ལྟར་མཁས་པ་གཉིས་ཀྱི་གསུང་གི་བདུད་རྩི་བབས་པ་རྗེ་བཙུན་འབྲོག་མི་ཤཱཀྱ་ཡེ་ཤེས་ལས་བརྒྱུད་པའི་ཧེ་བཛྲ་རྩ་བ་དང་། བཤད་པའི་རྒྱུད་གསུམ་གཅིག་ཏུ་བསྲེས་པའི་མངོན་པར་རྟོགས་པའི་ཡི་གེ་བླ་མ་གོང་མ་
རྣམས་ཀྱིས་མཛད་པ་མི་གསལ་བ་གསལ་བར་མཛད་པའི་ཕྱིར་བདག་གི་བླ་མས་རྒྱུད་ཀྱི་ལུང་རྣམས་གསུངས་པ་བཞིན་ཕྱོགས་གཅིག་ཏུ་བསྡེབས་ཏེ་ཅུང་ཟད་གསལ་བར་མཛད་དོ། །དེ་ཡང་གསལ་བར་བྱ་བའི་ཕྱིར་སློབ་དཔོན་གྱི་ཞལ་སྔ་ནས་ཀྱང་བྲིས་



ཤིག་ཅེས་གསུང་ཞིང་། རྒྱུད་ཀྱི་དོན་ཤེས་པར་འདོད་པའི་སློབ་མས་ཀྱང་གསོལ་བ་བཏབ་པས་ན་འདི་བྲི་བ་ལ་སྐྱོན་མེད་དོ། །དེ་ཡང་ཧ་ཅང་རྒྱས་པ་དང་བསྡུས་པས་འཇིགས་པས་བླ་མ་རྣམས་ཀྱིས་གསུངས་པ་བཞིན་བྲི་བར་བྱའོ། །དེ་ལ་གང་ཟག་གི་
རྒྱུད་ལ་སྐྱེ་བའི་རིམ་པའི་མངོན་པར་རྟོགས་པ་ནི་གསུམ་སྟེ། རྒྱུའི་རྒྱུད་སྔོན་དུ་འགྲོ་བའི་རྟེན་གྱི་གང་ཟག་དང་། དེས་ཉམས་སུ་བླངས་བའི་ཐབས་ཀྱི་རྒྱུད་དང་། དེ་ཉམས་སུ་བླངས་པ་ལས་བྱུང་བ་འབྲས་བུའི་རྒྱུད་དོ། །དེ་ཡང་འདུས་པའི་རྒྱུད་ཕྱི་མ་
ལས༑ རྒྱུད་ནི་རྒྱུན་ཞེས་བྱ་བ་སྟེ། །རྒྱུད་དེ་རྣམ་པ་གསུམ་དུ་འགྱུར། །གཞི་དང་དེ་ཡི་རང་བཞིན་དང་། །མི་འཕྲོགས་པ་ཡིས་རབ་ཕྱེ་བའོ། །རང་བཞིན་རྣམ་པ་རྒྱུ་ཡིན་ཏེ། །གཞི་ནི་ཐབས་ཞེས་བྱ་བར་བརྗོད། །དེ་བཞིན་མི་འཕྲོགས་འབྲས་བུ་སྟེ། །
གསུམ་གྱིས་རྒྱུད་ཀྱི་དོན་བསྡུས་པའོ། །ཞེས་གསུངས་པས་སོ། །དེ་ལ་ཐོག་མར་རྒྱུའི་རྒྱུད་སྔོན་དུ་འགྲོ་བ་རྟེན་གྱི་གང་ཟག་ནི་སློབ་དཔོན་གནྡྷ་རི་པས་རྒྱུད་ལ་འཇུག་པ་ཞེས་བྱ་བ་ལས། རྒྱུ་རིགས་སྤང་བྱ་རྐྱེན་ལ་ལྟོས། །གང་ཟག་རྣམ་པ་བཞིར་ནི་
བཤད༑ །ཅེས་པ་ལ་བརྟེན་ནས། གང་ཟག་ནི་བཞི་སྟེ། རྒྱུ་ལ་ལྟོས་པ་དང་། རིགས་ལ་ལྟོས་པ་དང་། སྤང་བྱ་ལ་ལྟོས་པ་དང་། རྐྱེན་ལ་ལྟོས་པའི་གང་ཟག་གོ །དེ་དག་ཀྱང་གསུམ་དུ་འདུ་སྟེ། དང་པོ་ནི་སྤྱིར་འབྲས་བུ་འགྲུབ་པའི་རྒྱུ་དང་ལྡན་པ་
དང་༑ གཉིས་པ་དང་། གསུམ་པ་ནི་རྐྱེན་ཐ་དད་པ་ལ་ཞུགས་ན་འགྲུབ་ཉེ་བ་དང་། བཞི་པ་ནི་དེ་དག་གི་གནས་སྐབས་ཀྱི་ཆོས་ལ་དགོངས་ཏེ་གསུངས་པའོ། །དེ་ལ་དང་པོ་ལ་བཞི། སེམས་ཅན་རྣམས་སངས་རྒྱས་ཀྱི་སྙིང་པོ་ཅན་དུ་བསྟན་པ་



གསུམ་
།དང་། རྒྱུ་གང་གིས་གང་དུ་འཁོར་བ་དང་། རྐྱེན་གང་གིས་ཇི་སྲིད་ཅིག་ཏུ་འཁོར་བ་དང་། སེམས་སྦྱངས་ན་གྲོལ་བར་འགྱུར་བའི་ཚུལ་ལོ། །དང་པོ་ནི། རིགས་ཀྱི་སྤྱི་ཉེ་བར་གཟུང་ནས་རིགས་དྲུག་གི་བསྡུས་པའི་
སེམས་ཅན་ཐམས་ཅད་ཀྱང་རྒྱུད་འདིར་འཇུག་པའི་སྐལ་བ་དང་ལྡན་པ་སངས་རྒྱས་ཀྱི་སྙིང་པོ་ཅན་གྱི་རྟེན་གྱི་གང་ཟག་ཡིན་ཏེ། རྩ་རྒྱུད་ཕྱི་མའི་བཞི་པ་ལས། སངས་རྒྱས་མ་ཡིན་སེམས་ཅན་ནི། །གཅིག་ཀྱང་ཡོད་པ་མ་ཡིན་ཏེ། །དམྱལ་བ་ཡི་དྭགས་
བྱོལ་སོང་དང་། །ལྷ་དང་ལྷ་མིན་མི་རྣམས་དང་། །བཤང་བའི་སྲིན་བུ་ལ་སོགས་པ། །ལྷ་དང་ལྷ་མ་ཡིན་གྱིས་ཀྱང་། །བདེ་བ་གང་ཕྱིར་མི་ཤེས་པ། །རྟག་ཏུ་རང་བཞིན་བདེ་བ་ཅན། །འཇིག་རྟེན་ཁམས་ནི་གང་དུ་ཡང་། །སངས་རྒྱས་གཞན་དུ་རྙེད་
མི་འགྱུར། །སེམས་ནི་རྫོགས་པའི་སངས་རྒྱས་ཉིད། །སངས་རྒྱས་གཞན་དུ་བསྟན་པ་མེད། །ཅེས་གསུངས་སོ། །དེ་ལྟར་སེམས་ཅན་ཐམས་ཅད་སངས་རྒྱས་ཀྱི་སྙིང་པོ་ཅན་ཡིན་ན། མདོ་སྡེ་རྒྱན་ལས། རིགས་ཆད་པའི་གང་ཟག་གསུངས་པ་དང་།
མི་འགལ་ལམ་ཞེ་ན། མི་འགལ་ཏེ། དེ་ནི་སེམས་ཙམ་པའི་དབང་དུ་བྱས་ནས་དྲང་བའི་དོན་གྱི་བཤད་པ་ཡིན་གྱི། འདིར་ནི་རིགས་ཆད་པ་མི་སྲིད་དེ། རྒྱུད་བླ་མ་ལས་ཀྱང་། རྫོགས་སངས་སྐུ་ནི་འཕྲོ་ཕྱིར་དང་། །དེ་བཞིན་ཉིད་དབྱེར་མེད་ཕྱིར་
དང་༑ །རིགས་ཡོད་ཕྱིར་ན་སེམས་ཅན་རྣམས། །རྟག་ཏུ་སངས་རྒྱས་སྙིང་པོ་ཅན། །ཞེས་གསུངས་སོ། །དེ་ལྟར་རང་བཞིན་གྱིས་སངས་རྒྱས་ཡིན་ན་འབད་པ་མེད་པར་གྲོལ་བར་འགྱུར་རོ་སྙམ་ན། །དེ་ལྟར་རང་བཞིན་གྱིས་དག་ཀྱང་གློ་བུར་གྱི་དྲི་



མས་བསྒྲིབས་པའི་ཕྱིར་འཁོར་བ་ཉིད་ཡིན་ནོ། །གཉིས་པ་རྒྱུ་གང་གིས་གང་དུ་འཁོར་བ་ནི། མ་རིག་པའི་རྩ་བ་ལས་བྱུང་སྟེ། རྟེན་འབྲེལ་བཅུ་གཉིས་ཉོན་མོངས་པ་གསུམ་གྱིས་བསྡུས་ནས་སྐྱེ་བ་ཡིན་ཏེ། རྩ་རྒྱུད་ཕྱི་མའི་བཞི་པ་ལས། བྱིས་པ་མི་ཤེས་
པས་བསྒྲིབས་པས། །འདི་ཡི་འགྲོ་བ་མི་ཤེས་པ། །འགྲོ་བ་དྲུག་གི་སྲིད་པའི་མཐར། །གང་ཞིག་རྨོངས་པ་འཁོར་བར་འགྱུར། །ཞེས་གསུངས་ཏེ་ཞིབ་ཏུ་བླ་མས་བཤད་པར་བྱའོ། །གསུམ་པ་རྐྱེན་གང་གིས་ཇི་སྲིད་ཅིག་ཏུ་འཁོར་བ་ནི། སཾ་པུ་ཊའི་དང་
པོའི་དང་པོ་ལས། ཇི་སྲིད་ལུས་ལ་རྣམ་གནས་པ། །དེ་ཡིས་ལས་དང་ལས་མིན་འགྱུར། །དགེ་དང་མི་དགེ་གང་ཅུང་ཟད། །བྱས་པའི་ལས་ནི་ཐམས་ཅད་བྱེད། །ཅེས་གསུངས་ཏེ། ཇི་སྲིད་དུ་ངར་འཛིན་པ་དང་ང་ཡིར་འཛིན་པ་མཚན་མར་བཅས་པ་
ཡོད་པ་དེ་སྲིད་དུ་དངོས་པོ་ལ་མངོན་པར་ཞེན་པ་སྐྱེ་ལ། དེ་ལ་བརྟེན་ཏེ་ཚུལ་བཞིན་མ་ཡིན་པ་ཡིད་ལ་བྱེད་པ་སྐྱེ་སྟེ། དེ་དག་ནི་ཉོན་མོངས་པའི་ཀུན་ནས་ཉོན་མོངས་པ་སྟེ་མ་རིགས་པ་ཡིན་ལ། དེ་ལ་བརྟེན་ཏེ་ལས་ཀྱི་ཀུན་ནས་ཉོན་མོངས་པ་སྐྱེ་ཞིང་། དེ་
ལས་སྐྱེ་བའི་ཀུན་ནས་ཉོན་མོངས་པ་སྟེ། རྟེན་འབྲེལ་བཅུ་གཉིས་ཉོན་མོངས་པ་གསུམ་གྱིས་བསྡུས་པས་འཁོར་བར་འཁྱམ་ཞེས་བྱ་བའི་དོན་ཏོ། །འཁོར་བར་འཁྱམ་པའི་ཚུལ་རྒྱས་པར་གཞན་དུ་ཤེས་པར་བྱའོ། །བཞི་པ་སེམས་སྦྱངས་ན་གྲོལ་བར་
འགྱུར་བ་ནི། དེ་ལྟར་སེམས་རང་བཞིན་གྱིས་དག་ཀྱང་གློ་བུར་གྱི་དྲི་མས་འཁོར་བར་གྱུར་པས་ན། འདི་ལ་བྱེད་པ་པོ་གཞན་མེད་ཅིང་སེམས་ཉིད་རྟོགས་པ་དང་མ་རྟོགས་པའི་དབྱེ་བས་འཁོར་བ་དང་མྱ་ངན་ལས་འདས་པར་འགྱུར་བས་སེམས་འདི་ལེགས་
བྱས་



༄༅། །པར་སྦྱང་བར་བྱ་བ་བསྟན་པ་ནི། གུར་ལེའུ་དང་པོ་ལས། སེམས་ཀྱི་རྡོ་རྗེ་ལས་བྱུང་བ། །སེམས་ཅན་སྣ་ཚོགས་རང་བཞིན་ཅན། །སེམས་ནི་རང་གི་རྣམ་རྟོག་གིས། །སྐྱེ་བོ་དྲི་མས་ནག་པོར་བྱས། །དེ་ཕྱིར་ཀུན་ཏུ་རབ་
འབད་པས། །སེམས་ཀྱི་རྡོ་རྗེ་སྦྱང་བར་བྱ། །སེམས་དག་པ་ནི་བདེ་བ་ཡིན། །ཉོན་མོངས་དུག་ནི་ཐམས་ཅད་འཕྲོག །ཅེས་གསུངས་སོ། །དོ་ཧ་ལས་ཀྱང་། སེམས་ཉིད་གཅིག་པུ་ཀུན་གྱི་ས་བོན་ཏེ། །གང་ལ་སྲིད་དང་མྱ་ངན་འདས་འཕྲོ་བ། །
འདོད་པའི་འབྲས་བུ་ཐམས་ཅད་སྟེར་བྱེད་པའི། །ཡིད་བཞིན་ནོར་འདྲའི་སེམས་ལ་ཕྱག་འཚལ་ལོ། །ཞེས་སོ། །སེམས་དེ་ཡང་ཐོག་མ་དང་། ཐ་མ་དང་། རྟག་པ་དང་། ཆད་པ་ལས་ཡོངས་སུ་གྲོལ་བས་ནམ་མཁའ་ལྟ་བུ་སྟེ། རྡོ་རྗེ་གུར་ལས། ཇི་
* སྲིད་ནམ་མཁའ་མི་འཇིག་པ། །ནམ་མཁའ་ཇི་བཞིན་དེ་བཞིན་སེམས། །ཞེས་གསུངས་སོ། །དེ་དག་ནི་རྒྱུ་ལ་ལྟོས་པའི་རྟེན་གྱི་གང་ཟག་ཅེས་བྱ་བ་རྒྱུད་འདིར་འཇུག་ཏུ་རུང་བའི་སྐལ་བ་དང་ལྡན་པའི་གང་ཟག་སྟེ། འདི་ནི་རྒྱུའི་རྒྱུད་ཅེས་བྱའོ། །
རིགས་ལ་ལྟོས་པ་དང་། སྤང་བྱ་ལ་ལྟོས་པའི་གང་ཟག་འདི་གཉིས་ནི་རྐྱེན་ཐ་དད་ལ་ཞུགས་ན་གྲུབ་ཉེ་བའི་གང་ཟག་ཅེས་བྱ་བ་ཡིན་ཏེ། གང་ཟག་གི་ཁམས་དང་བག་ལ་ཉལ་དང་རྗེས་སུ་མཐུན་པའི་ཕྱིར་བཅོམ་ལྡན་འདས་ཀྱི་ས་ལམ་སྣ་ཚོགས་སུ་གསུངས་
པ་ཡིན་ནོ། །དེ་ལ་དང་པོ་རིགས་ལ་ལྟོས་པ་ལ་ཡང་རྩ་རྒྱུད་ཕྱི་མའི་བཅུ་གཅིག་པ་ལས། གང་གི་སྲིན་ལག་རྩ་བ་ལ། །རྡོ་རྗེ་རྩེ་དགུ་པར་བྱུང་བ། །མི་བསྐྱོད་པ་ཡི་རིགས་མཆོག་ཉིད། །ཅེས་བྱ་བ་ལ་སོགས་པ་དང་། གཉིས་པ་ནི། རྣལ་འབྱོར་པ་



གང་ནག་པོ་ཆེ། །དེ་ཡི་ལྷ་ནི་མི་བསྐྱོད་པ། །ཞེས་བྱ་བ་ལ་སོགས་པ་རྒྱས་པར་ཤེས་པར་བྱའོ། །སྤང་བྱ་ལ་ལྟོས་པ་ནི། གུར་ལེའུ་དང་པོ་ལས། འདོད་ཆགས་ཞེ་སྡང་གཏི་མུག་དང་
། །ང་རྒྱལ་སེར་སྣའི་སྐྱེ་བོ་རྣམས། །བསྡུ་ཕྱིར་རང་གི་འཁོར་ལོ་
ལ༑ །རྡོ་རྗེའི་གཟུགས་ནི་དུ་མ་འཛིན། །ཅེས་གསུངས་ཏེ། གང་ཞེ་སྡང་ཤས་ཆེ་བ་ནི་མི་བསྐྱོད་པའི་རིགས་ཡིན་ནོ་ཞེས་བྱ་བ་ལ་སོགས་པ་རྒྱས་པར་ཤེས་པར་བྱའོ། །རྐྱེན་ལ་ལྟོས་པའི་གང་ཟག་ནི་གོང་དུ་བསྟན་པའི་གང་ཟག་གསུམ་པོ་དེའི་གནས་
སྐབས་ཀྱི་ཆོས་ཀྱི་མིང་བཏགས་པ་ཡིན་ཏེ། རྩ་རྒྱུད་ཕྱི་མའི་གཉིས་པ་ལས། མཚམས་མེད་ལྔ་ནི་བྱེད་པ་དང་། །སྲོག་ཆགས་གསོད་ལ་དགའ་བ་དང་། །གཞན་ཡང་སྐྱེ་བ་དམན་གང་དང་
། །རྨོངས་དང་མ་རུངས་ལས་བྱེད་དང་། །དེ་རྣམས་ཀྱིས་
ཀྱང་འགྲུབ་པར་འགྱུར། །ཞེས་བྱ་བ་ལ་སོགས་པ་གསུངས་སོ། །རྒྱུའི་རྒྱུད་སྔོན་དུ་འགྲོ་བ་རྟེན་གྱི་གང་ཟག་གི་དབྱེ་བ་དང་བཅས་བསྟན་ཟིན་ཏོ།། །།ཐབས་ཀྱི་རྒྱུད་ལ་གཉིས། །སྐལ་བ་མེད་པ་རིམ་གྱིས་འཇུག་པ་དང་། སྐལ་བ་དང་ལྡན་པ་འདི་ཉིད་
ལ་ཅིག་ཆར་དུ་འཇུག་པའོ། །དང་པོ་ནི། རྩ་རྒྱུད་ཕྱི་མའི་གཉིས་པ་ལས། དགེ་བ་བཅུ་ལ་གོམས་པ་དང་། །བླ་མ་ལ་གུས་དབང་པོ་དུལ། །ང་རྒྱལ་ཁྲོ་ལས་རྣམ་པར་གྲོལ། །དེས་ནི་རེ་ཞིག་ངེས་འགྲུབ་འགྱུར། །ཞེས་གསུངས་སོ། །གཉིས་
པའང་། སཾ་པུ་ཊའི་བཅུ་པའི་དང་པོ་ལས། ཐོག་མར་དཀྱིལ་འཁོར་ཆེན་པོ་ཡི། །སྙིང་ག་ཡི་ནི་དཀྱིལ་འཁོར་དུ། །རང་གི་དབང་སོགས་རྒྱས་པ་ཡིས། །རྡོ་རྗེ་སློབ་དཔོན་འགྲུབ་པར་འགྱུར། །ཞེས་གསུངས་པ་ཡིན་ནོ། །དེ་དག་ཀྱང་ཞིབ་ཏུ་བརྗོད་



།ན། དང་པོ་རིམ་གྱིས་འཇུག་པ་ལ་ཡང་གཉིས། ཐུན་མོང་གི་ཐེག་པ་ལ་རིམ་གྱིས་བསླབ་པ་དང་། ཐུན་མོང་མ་ཡིན་པའི་ཐེག་པ་ལ་རིམ་པས་བསླབ་པའོ། །དང་པོ་ལ་གཉིས། སྤྱོད་པ་རིམ་པ་ཅན་ལ་བསླབ་པ་དང་། ལྟ་
བ་རིམ་པ་ཅན་ལ་བསླབ་པའོ། །དེ་དག་ཀྱང་རིམ་པས་ཇི་ལྟར་འཇུག་ཅེ་ན། །རྩ་རྒྱུད་ཕྱི་མའི་བརྒྱུད་པ་ལས། སྐལ་མེད་སེམས་ཅན་གདུལ་དཀའ་བ། །གང་གིས་འདུལ་བར་འགྱུར་བ་ལགས། །བཅོམ་ལྡན་འདས་ཀྱིས་བཀའ་སྩལ་པ། །དང་པོ་གསོ་
སྦྱོང་སྦྱིན་པར་བྱ། །དེ་རྗེས་བསླབ་པའི་གནས་བཅུ་ཉིད། །དེ་ལ་བྱེ་བྲག་སྨྲ་བ་བསྟན། །མདོ་སྡེ་པ་ཡང་དེ་བཞིན་ནོ། །དེ་ལ་རྣལ་འབྱོར་སྤྱོད་པ་ཉིད། །དེ་ཡི་རྗེས་སུ་དབུ་མ་བསྟན། །སྔགས་ཀྱི་རིམ་པ་ཀུན་ཤེས་ནས། །དེ་རྗེས་ཀྱེ་ཡི་རྡོ་རྗེ་བརྩམ། །
སློབ་མས་གུས་པར་བླངས་ནས་ནི། །འགྲུབ་འགྱུར་འདི་ལ་ཐེ་ཚོམ་མེད། །ཅེས་གསུངས་སོ། །དེ་དག་གིས་ནི་འདི་སྐད་བསྟན་པ་ཡིན་ཏེ། བློ་གྲོས་རྒྱ་ཆུང་བའི་རྟེན་གྱི་གང་ཟག་ཐོག་མ་ཉིད་ནས་རྡོ་རྗེ་ཐེག་པ་ཐོས་པས་འཇིགས་པར་འགྱུར་བ་རྣམས་རིམ་
གྱིས་བློ་སྦྱང་བར་བྱའོ། །དེའང་ལྟ་བ་དང་། སྤྱོད་པ་རིམ་གྱི་བསླབ་པའི་སྤྱོད་པ་རིམ་པ་ཅན་ལ་བཞི་ལས་ཕྱེ་བའི་བཅུར་འགྱུར་ཏེ། སྐྱབས་སུ་འགྲོ་བ་དང་། དུས་ཚིགས་ཀྱི་གསོ་སྦྱོང་དང་། སོ་སོར་ཐར་པ་གཏན་ཁྲིམས་བདུན་དང༌། དུས་ནམ་སྐྱེ་ངེས་
པ་མེད་པའི་སེམས་བསྐྱེད་པའོ། །དེ་ལ་དགེ་བའི་བཤེས་གཉེན་གྱིས་གང་ཟག་བློ་དམན་པ་བཀྲི་བར་འདོད་པས། ཐོག་མར་ཚེ་འདིའི་སྤྱོད་ཡུལ་མི་རྟག་པར་བསྟན་པས་སྐྱོ་བ་བསྐྱེད་ནས་ཚེ་འདིའི་མངོན་པར་ཞེན་པ་དོར་ཏེ། ལྷ་མི་ཙམ་འདོད་པར་གྱུར་པའི་



བློ་སྐྱེས་པ་དང་། གསོ་སྦྱོང་སྦྱིན་པར་བྱ་སྟེ། གསོ་སྦྱོང་འདིའང་དང་པོར་སྐྱབས་སུ་འགྲོ་བ་སྔོན་དུ་སོང་བ་ལས་སྐྱེའི། གཞན་ལ་ནི་མ་ཡིན་ཏེ། མཛོད་ལས། གཞན་ལ་བསྙེན་གནས་ཡོད་མོད་ཀྱི། །སྐྱབས་སུ་མ་སོང་བ་ལ་མེད། །ཅེས་བྱ་བ་
དང་༑ སྐྱབས་གསུམ་བདུན་ཅུ་པ་ལས་ཀྱང་། གསུམ་ལ་སྐྱབས་འགྲོའི་དགེ་བསྙེན་ནི། །དེ་ནི་སྡོམ་བརྒྱད་རྩ་བ་ཡིན། །ཞེས་གསུངས་སོ། །སྐྱབས་སུ་འགྲོ་བ་ལ་བདུན། རྒྱུ་གང་གིས་སྐྱབས་སུ་འགྲོ་བ་དང་། ཡུལ་གང་ལ་སྐྱབས་སུ་འགྲོ་བ་
དང་༑ ཚུལ་ཇི་ལྟར་སྐྱབས་སུ་འགྲོ་བ་དང་། དེའི་ཕན་ཡོན་དང་། བསླབ་བྱ་དང་། སྒྲའི་དོན་དང་། དབྱེ་བ་དང་
། ཁྱད་པར་གཞག་པ་བསྟན་པའོ། །དེ་ལ་དང་པོ་རྒྱུ་ནི་རང་འཇིགས་པ་དང་ཡུལ་ལ་དད་པ་སྟེ། གཉིས་ཀྱི་སྒོ་ནས་སྐྱབས་སུ་འགྲོ་
སྟེ༑ ཇི་སྐད་དུ། མདོ་ལས། འཇིགས་པས་ཉེན་པའི་མི་རྣམས་ནི། །ཕལ་ཆེར་རི་དང་ནགས་ཚལ་དང་། །ལྗོན་ཤིང་སོགས་ལ་སྐྱབས་འགྲོ་སྟེ། །སྐྱབས་དེ་མཆོག་གྱུར་མ་ཡིན་ལ། །སྐྱབས་དེ་ལ་ནི་བརྟེན་ནས་ཀྱང་། །སྡུག་བསྔལ་ཀུན་ལས་མི་
གྲོལ་བས། །གང་ཚེ་གང་ཞིག་སངས་རྒྱས་དང་། །ཆོས་དང་དགེ་འདུན་ལ་སྐྱབས་སོང་། །སྐྱབས་དེ་ལ་ནི་བརྟེན་ནས་ཀྱང་། །སྡུག་བསྔལ་ཀུན་ལས་གྲོལ་བར་འགྱུར། །ཞེས་གསུངས་ཏེ། སྡུག་བསྔལ་གྱིས་འཇིགས་པ་འདིའང་ཚེ་འདིའི་སྡུག་
བསྔལ་དང་། ངན་སོང་གི་སྡུག་བསྔལ་དང་། འཁོར་བའི་སྡུག་བསྔལ་གྱིས་འཇིགས་པ་རྣམས་སྐྱབས་སུ་འགྲོ་ཞེས་བྱ་བའི་དོན་ཏོ། །ཡང་རྒྱུ་གཉིས་པ་ཡུལ་ལ་དད་པ་ཐོབ་ནས་སྐྱབས་སུ་འགྲོའི། དད་པ་མེད་ན་མ་ཡིན་ཏེ། མདོ་ལས། དད་པ་མེད་
10



ཨ
དྲུག་
༄༅། །པའི་མི་རྣམས་ལ། །དཀར་པོའི་ཆོས་རྣམས་མི་སྐྱེ་སྟེ། །ས་བོན་མེ་ཡིས་ཚིག་པ་ལ། །མྱུ་གུ་སྔོན་པོ་ཇི་བཞིན་ནོ། །ཞེས་གསུངས་པ་ལྟ་བུའོ། །དད་པ་འདིའང་ཡུལ་གྱི་ཡོན་ཏན་ཅི་རིགས་པ་ཐོས་པ་ལ་བརྟེན་ནས་སྐྱེ་
སྟེ༑ ལྷ་ལས་ཕུལ་དུ་བྱུང་བར་བསྟོད་པ་ལས། སྙིང་ནས་དད་དམ་ཇི་ལྟར་དགའ་བ་དང༌། །ཐེ་ཚོམ་གྱིས་སམ་གཞན་གྱི་ངོར་ཡང་རུང་། །གང་ཞིག་ཐུབ་དབང་ཟླ་བ་དེར་ཕྱག་བྱེད། །དེས་ནི་ལྷ་ཡི་བདེ་བ་ཕུན་ཚོགས་ཐོབ། །ཅེས་གསུངས་པ་ལྟ་བུ་
སྟེ༑ དེ་ལ་མི་བརྟན་པའི་དད་པ་ནི། འཇིགས་པས་ཉེན་པ་རྣམས་ཀྱིས་ཡུལ་འདི་ནི་མཆོག་ཏུ་གྱུར་པ་སྐྱོབ་པའོ་ཞེས་ཐོས་པས། གཞན་གྱི་ངོ་དང་ཐེ་ཚོམ་སྐྱེས་པ་ལ་སོགས་པའི་སྒོ་ནས་སྐྱབས་སུ་འགྲོ་བ་ནི་མི་བརྟན་པའི་སྐྱབས་འགྲོ་ཞེས་བྱའོ། །དཀོན་
མཆོག་གསུམ་གྱི་ཡོན་ཏན་ཅི་རིགས་པ་ཐོས་ནས་དེ་ལ་དད་པ་ཐོབ་པ་ནི་བརྟན་པའི་དད་པ་ཡིན་ཏེ། མདོ་ལས། སངས་རྒྱས་ལ་ཐོས་ནས་དད་པ་ཐོབ་པ་དང་། ཆོས་ལ་ཐོས་ནས་དད་པ་ཐོབ་པ་དང་། དགེ་འདུན་ལ་ཐོས་ནས་དད་པ་ཐོབ་པ་ནི་ཆེས་ཉུང་
ངོ༌༑ །ཞེས་གསུངས་པ་ལྟ་བུའོ། །དེ་ལ་བརྟེན་ཏེ་སྐྱེས་པ་ནི་བརྟན་པའི་སྐྱབས་སུ་འགྲོ་བའོ། །གཉིས་པ་སྐྱབས་སུ་འགྲོ་བའི་ཡུལ་ཤེས་པ་འདིའང་རྒྱས་པར་ཤེས་པ་ལ་ཚད་མེད་དེ། མདོར་བསྡུ་ན་སྐྱོན་གྱི་རྣམ་པ་འགའ་མེད་ཅིང་། ཡོན་ཏན་གྱི་རྣམ་པ་
ལྟ མཐའ་དག་དང་ལྡན་པའི་གང་ཟག་ཟླ་མེད་པ་ནི་སངས་རྒྱས་ཡིན་ལ། དེས་ཐུགས་སུ་ཆུད་པའི་ལམ་སྡུག་བསྔལ་སེལ་བའི་ཐབས་ནི་ཆོས་ཡིན་ལ། དེའི་བཀའ་བཞིན་དུ་རྗེས་སུ་སྒྲུབ་པའི་གྲོགས་ནི་དགེ་འདུན་ཞེས་བྱ་བ་འདི་ཙམ་ཞིག་ཤེས་པ་ལ་བརྟེན་ཏེ་
ལྗོ



སྐྱབས་སུ་འགྲོ་བ་སྐྱེའོ། །དེ་སྐད་དུ་མཛོད་ལས། གང་ཞིག་གསུམ་ལ་སྐྱབས་འགྲོ་དེ། །སངས་རྒྱས་དགེ་འདུན་བྱེད་པའི་ཆོས། །མི་སློབ་པ་དང་གཉིས་ཀ་དང་། །མྱ་ངན་འདས་ལ་སྐྱབས་སུ་འགྲོ། །ཞེས་གསུངས་པ་ལྟ་བུའོ། །གསུམ་པ་སྐྱབས་
སུ་འགྲོ་བའི་ཚུལ་ནི། དེ་ལྟར་འཇིགས་པ་དང་དད་པ་ཐོབ་པ་དེ་སྤྱིར་དཀོན་མཆོག་གསུམ་ལ་མགོན་དང་སྐྱབས་སུ་འཛིན་པ་ཡིན་ཏེ། དེའང་སངས་རྒྱས་ལ་སྟོན་པ། ཆོས་ལ་ལམ། དགེ་འདུན་ལ་གྲོགས་སུ་འཛིན་པ་ཡིན་ནོ། །བཞི་པ་དེ་ལྟར་སྐྱབས་སུ་
སོང་བའི་ཕན་ཡོན་ནི་ལྔ་སྟེ། སྡོམ་པ་ཐམས་ཅད་སྐྱེ་བའི་རྒྱུ་ཡིན་པ་དང་། བསྲུང་བ་ཆེན་པོར་འགྱུར་བ་དང་། ལོག་པར་མོས་པའི་ལསཀྱི་སྒྲིབ་པ་སྲབ་པ་དང་། དམ་པ་དམ་པ་ཞེས་བྱ་བའི་གྲངས་སུ་བགྲང་བ་དང་། བསྟན་པ་ལ་དགའ་བའི་ལྷ་རྣམས་
ཀྱིས་བསྲུང་བའོ། །དང་པོ་ནི། སྐྱབས་གསུམ་བདུན་ཅུ་པ་ལས། གསུམ་ལ་སྐྱབས་འགྲོའི་དགེ་བསྙེན་ནི། །དེ་ནི་སྡོམ་བརྒྱད་རྩ་བ་ཡིན། །ཞེས་གསུངས་སོ། །གཞན་ནི་ཤེས་པར་ཟད་དོ། །ལྔ་པ་བསླབ་བྱ་ནི་གཉིས་ཏེ། ཐུན་མོང་གི་བསླབ་བྱ་
དང་༑ སོ་སོའི་བསླབ་བྱའོ། །ཐུན་མོང་གི་བསླབ་བྱ་ནི། སྐྱེས་བུ་དམ་པ་དང་འགྲོགས་པ་དང་། དམ་པའི་ཆོས་ཉན་པ་དང་། ཚུལ་བཞིན་དུ་ཡིད་ལ་བྱ་བ་དང་། ཆོས་དང་རྗེས་སུ་མཐུན་པས་ཆོས་བསྒྲུབ་པ་ཞེས་བྱ་བ་བཞིའོ། །ཡང་བཞི་སྟེ། དབང་
པོ་མི་རྒོད་པར་བྱ་བ་དང་། སེམས་ཅན་ལ་སྙིང་བརྩེ་བར་བྱ་བ་དང་། དུས་དུས་སུ་དཀོན་མཆོག་མཆོད་པ་ལ་བརྩོན་པར་བྱ་བ་དང༌། སྡོམ་པ་ཅི་ནུས་པ་ཡང་དག་པར་བླང་བར་བྱ་བའོ། །སོ་སོའི་བསླབ་བྱ་ནི། འཕགས་པ་མྱ་ངན་ལས་འདས་པ་ཆེན་པོའི་



བདུན་
༄༅། །མདོ་ལས་གསུངས་པ། གང་ཞིག་སངས་རྒྱས་སྐྱབས་འགྲོ་བ། །དེ་ནི་ཡང་དག་དགེ་བསྙེན་ཏེ། །ནམ་དུའང་ལྷ་ནི་གཞན་དག་ལ། །སྐྱབས་སུ་སོང་བ་མ་ཡིན་ནོ། །དམ་པའི་ཆོས་ལ་སྐྱབས་ཚོལ་ན། །འཚེ་ཞིང་གསོད་
པའི་སེམས་དང་བྲལ། །དགེ་འདུན་ལ་ཡང་སྐྱབས་སོང་བས། །མུ་སྟེགས་ཅན་ལ་ཕྱག་མི་བྱ། །ཞེས་གསུངས་པ་ལྟ་བུའོ། །གཞན་བླ་མ་རྣམས་ཀྱི་གསུང་གི་མན་ངག་གིས་ཀྱང་སྦྱར་བར་ཤེས་པར་བྱའོ། །དྲུག་པ་སྒྲའི་དོན་ནི། ཚེ་འདིའི་འཇིགས་པ་
དང་༑ ཕ་རོལ་གྱི་ངན་སོང་གི་འཇིགས་པ་དང༌། འཁོར་བའི་འཇིགས་པ་རྣམས་ལས་སྐྱོབ་པས་ན་སྐྱབས་ཡིན་ལ། དེར་འགྲོ་བས་ནི་སྐྱབས་སུ་འགྲོ་བ་སྟེ། དཔེར་ན་ཆར་གྱི་འཇིགས་པས་བྲག་སྐྱིབས་སུ་འགྲོ་བ་ལྟ་བུ་སྟེ། ཇི་སྐད་དུ། མདོ་སྡེ་རྒྱན་
ལས༑ འཚེ་བ་དག་ནི་ཐམས་ཅད་དང་། །འཇིགས་ཚོགས་ཐེག་པ་དམན་པ་དང་། །ཐབས་མ་ཡིན་དང་ངན་སོང་ལས། །སྐྱོབ་ཕྱིར་སྐྱབས་ཀྱི་དམ་པ་ཡིན། །ཞེས་གསུངས་པ་ལྟ་བུའོ། །བདུན་པ་དབྱེ་བ་དང་ཁྱད་པར་གཞག་པ་ནི། རྒྱུ་དང་འབྲས་
བུར་དབྱེ་བ་དང་། ཐུན་མོང་དང་ཐུན་མོང་མ་ཡིན་པར་དབྱེ་བའོ། །དང་པོ་ལ་རྒྱུའི་སྐྱབས་འགྲོ་ནི། སྟོན་པ་དང་། ལམ་དང་། གྲོགས་སུ་འཛིན་པ་ཡིན་ལ། འབྲས་བུའི་སྐྱབས་སུ་འགྲོ་བ་ནི། དེའི་གནས་ཐོབ་པར་འདོད་པའོ། །ཐུན་མོང་དང་ཐུན་
མོང་མ་ཡིན་པའི་དབྱེ་བ་ནི། གང་ཟག་གི་དབང་དུ་བྱས་པའི་དབྱེ་བ་ཡིན་ཏེ། འཇིག་རྟེན་པའི་གང་ཟག་གམ། ཉན་ཐོས་སམ། རང་སངས་རྒྱས་ཀྱི་གང་ཟག་གི་སྐྱབས་སུ་འགྲོ་བ་ནི་ཐུན་མོང་གི་སྐྱབས་སུ་འགྲོ་བ་ཡིན་ལ། ཐེག་པ་ཆེན་པོའི་གང་ཟག་གི་



བ
སྐྱབས་སུ་འགྲོ་བ་ནི་ཐུན་མོང་མ་ཡིན་པའི་སྐྱབས་སུ་འགྲོ་བའོ། །འདི་གཉིས་ལ་ཁྱད་པར་ཅི་ཡོད་ཅེ་ན། འབྲས་བུའི་སྐྱབས་གནས་ཀྱི་ཁྱད་པར་དང་། རྒྱུའི་ཁྱད་པར་དང་། དུས་ཀྱི་ཁྱད་པར་དང་། ཆེད་དུ་བྱ་བའི་ཁྱད་པར་རོ། །དང་པོ་ནི་རྒྱུའི་སྐྱབས་
འགྲོའི་གནས་ལ་ཁྱད་པར་མེད་དེ། ཐམས་ཅད་ཀྱང་དཀོན་མཆོག་གསུམ་ལ་སྐྱབས་སུ་འགྲོའོ། །འབྲས་བུའི་སྐྱབས་གནས་ནི་ཉན་ཐོས་དགེ་འདུན་ལ་སྐྱབས་སུ་འགྲོ་སྟེ། དགྲ་བཅོམ་པ་ཐོབ་པར་འདོད་པས་སོ། །རང་སངས་རྒྱས་ཆོས་ལ་སྐྱབས་སུ་
འགྲོ་སྟེ། རྟེན་འབྲེལ་རྟོགས་པར་འདོད་པས་སོ། །ཐེག་པ་ཆེན་པོ་པ་སངས་རྒྱས་ལ་སྐྱབས་སུ་འགྲོ་སྟེ། རང་དང་གཞན་གྱི་དོན་མཐའ་དག་ཆུབ་པ་སངས་རྒྱས་ལས་མེད་ལ་དེ་ཐོབ་པར་འདོད་པའི་ཕྱིར་ཏེ། རྒྱུད་བླ་མ་ལས། སྤང་ཕྱིར་བསླུ་བའི་ཆོས་
ཅན་ཕྱིར། །མེད་ཕྱིར་འཇིག་དང་བཅས་པའི་ཕྱིར། །ཆོས་རྣམས་གཉིས་དེ་འཕགས་པའི་ཚོགས། །གཏན་གྱི་སྐྱབས་མཆོག་མ་ཡིན་ཏེ། །དམ་པའི་དོན་དུ་འགྲོ་བ་ཡི། །སྐྱབས་ནི་སངས་རྒྱས་ཉག་གཅིག་ཉིད། །ཐུབ་པ་ཆོས་ཀྱི་སྐུ་ཅན་ཕྱིར། །ཚོགས་
ཀྱང་དེ་ཡི་མཐར་ཐུག་ཕྱིར། །ཞེས་གསུངས་པ་ལྟ་བུའོ། །རྒྱུའི་ཁྱད་པར་ནི། ཐུན་མོང་གི་རྒྱུ་ནི་དད་པ་ཡིན་པར་སྔར་བསྟན་ལ། ཐུན་མོང་མ་ཡིན་པའི་རྒྱུ་ནི་སྙིང་རྗེའོ། །དུས་ཀྱི་ཁྱད་པར་ནི། ཐུན་མོང་བ་ཇི་སྲིད་འཚོའི་བར་ཡིན་ལ། ཐུན་མོང་མ་ཡིན་
པ་བྱང་ཆུབ་ཐོབ་ཀྱི་བར་ཡིན་ནོ། །ཆེད་དུ་བྱ་བ་ནི་ཐུན་མོང་བ་རང་འཇིགས་པ་ལས་སྒྲོལ་བའི་ཕྱིར་ཡིན་ལ། ཐུན་མོང་མ་ཡིན་པ་གཞན་བསྐྱབ་པའི་ཕྱིར་ཡིན་ནོ། །འདིར་ཐུན་མོང་བའི་སྐྱབས་སུ་འགྲོ་བའི་སྐབས་ཡིན་ཀྱང་དེའི་ཞར་ལ་རབ་ཏུ་ཕྱེ་བ་བསྟན་



༄༅། །པས་ཁྱད་པར་གཞག་པ་བྱས་པ་ཡིན་ནོ། །དེ་ལྟར་སྐྱབས་སུ་འགྲོ་བ་སྐྱེས་པ་དེ་ལ་གསོ་སྦྱོང་སྦྱིན་པར་བྱའོ། །གསོ་སྦྱོང་ལ་བཞི། མིང་གི་དོན་དང་། བསླབ་བྱ་དང་། ཆོ་ག་དང་། དགོས་པའོ། །དེ་ལ་མིང་གི་དོན་ནི་
དགེ་བའི་ས་བོན་གསོ་ཞིང་སྡིག་པ་སྦྱོང་བས་ན་གསོ་སྦྱོང་ཡིན་ལ། འཕགས་པ་རྣམས་ལ་ཉེ་བར་བསྟེན་པས་ན་བསྙེན་གནས་ཞེས་ཀྱང་བྱ་བ་ཡིན་ནོ། །དེ་སྐད་དུ། གང་ཕྱིར་དགེ་བ་མ་ལུས་གསོ་བ་དང་། །རྙེད་པའི་སྡིག་པ་འདིར་ནི་དག་བྱེད་པ། །དེས་
ན་གསོ་དང་སྡིག་པ་དག་བྱེད་པས། །དེ་བཞིན་གཤེགས་པས་གསོ་སྦྱོང་ཞེས་སུ་གསུངས། །ཞེས་གསོ་སྦྱོང་གི་ཆོ་ག་ལས་གསུངས་པ་ལྟ་བུའོ། །གཉིས་པ་བསླབ་བྱ་ནི། གསུམ་ལས་ཕྱེ་བའི་བརྒྱུད་དེ། མཛོད་ལས། ཚུལ་ཁྲིམས་ཡན་ལག་བག་
ཡོད་པའི། །ཡན་ལག་བརྟུལ་ཞུགས་ཡན་ལག་སྟེ། །བཞི་གཅིག་གསུམ་རིམ་གོ་རིམ་བཞིན། །ཞེས་བཤད་པ་ལྟ་བུ་སྟེ། སྲོག་གཅོད་པ་དང་། མ་བྱིན་པར་ལེན་པ་དང་། མི་ཚངས་པར་སྤྱོད་པ་དང་། བརྫུན་དུ་སྨྲ་བ་དང་བཞི་སྤོང་བ་ནི་ཚུལ་ཁྲིམས་
ཀྱི་ཡན་ལག་བཞི་ཡིན་ལ། ཆང་སྤོང་བ་ནི་བག་ཡོད་པའི་ཡན་ལག་སྟེ་གཅིག་གོ །ཁྲི་སྟན་མཐོན་པོ་དང་། མལ་སྟན་ཆེན་པོ་ནི་མལ་སྟན་སྤོང་བ་དང་འབྲེལ་བའི་བརྟུལ་ཞུགས། དུས་མ་ཡིན་པའི་ཁ་ཟས་སྤོང་བ་ནི་ཁ་ཟས་དང་འབྲེལ་བའི་བརྟུལ་
ཞུགས༑ གླུ་གར་དང་རོལ་མོ་དང་རྒྱན་བྱུག་པ་ཁ་དོག་འཆང་བ་ལ་སོགས་པ་སྤོང་བ་ནི་སྒེག་པ་སྤོང་བའི་བརྟུལ་ཞུགས་སོ། །དེ་ལྟར་གསུམ་ནི་བརྟུལ་ཞུགས་ཀྱི་ཡན་ལག་གསུམ་སྟེ་དེ་ལྟར་ན་ཡན་ལག་བརྒྱད་དོ། །གསུམ་པ་ཆོ་ག་ནི་གཞན་དུ་ཤེས་པར་



རྒྱུད་སྡེ་ཀུན་བཏུས་
བྱའོ། །དེ་ལྟ་བུའི་གསོ་སྦྱོང་ལ་དགོས་པ་ནི་གང་ཟག་གི་རིགས་ཀྱིས་དབྱེ་བ་ཡིན་ཏེ། ཐེག་པ་ཆེན་པོའི་གང་ཟག་གིས་ནི་སེམས་ཅན་གྱི་དོན་གྱི་དགོས་པ་ཡོད་དེ། སེམས་ཅན་ཐམས་ཅད་ལ་ཕན་པར་བྱ་བའི་ཕྱིར་དང་། གྲོལ་བར་བྱ་བའི་ཕྱིར་གསོ་སྦྱོང་
ངེས་པར་བྱ་སྟེ། ཞེས་བཤད་པ་ལྟ་བུའོ། །ཉན་ཐོས་དང་རང་རྒྱལ་གྱི་གང་ཟག་རྣམས་ཀྱིས་ནི་བྱང་ཆུབ་རྣམ་པར་གྲོལ་བའི་ཡན་ལག་ཏུ་འགྱུར་བ་སྟེ། བྱང་ཆུབ་ཀྱི་ཡན་ལག་ནི་ཚུལ་ཁྲིམས་ཞེས་བཤད་པ་ལྟ་བུའོ། །དེ་ལས་གཞན་པ་ལས་དང་པོ་པའིའང་
ཆེས་དང་པོ་པ་རྣམས་ཀྱིས་ནི་འཇིགས་སྐྱོབ་ཀྱི་ཚུལ་ཁྲིམས་དང་ལེགས་སྨོན་གྱི་ཚུལ་ཁྲིམས་སྐྱེ་བས་དེའི་དབང་དུ་བྱས་ཏེ། འཕགས་པ་ཀླུ་སྒྲུབ་ཀྱིས། གསོ་སྦྱོང་འདོད་སྤྱོད་ལྷ་ལུས་ཡིད་འོང་བ། །སྐྱེས་པ་བུད་མེད་དག་ལ་རྩོལ་བར་བགྱིད། །ཅེས་
བཤེས་པའི་སྤྲིང་ཡིག་ལས་གསུངས་པ་ལྟ་བུའོ། །རིམ་གྱིས་སྦྱོང་བའི་སྐབས་འདིར་གང་ཟག་ཐ་མ་གཟུང་བར་བྱའོ། །དེ་ལྟར་གསོ་སྦྱོང་ལ་གནས་པ་ཉིན་ཞག་གི་མཐའི་ཚུལ་ཁྲིམས་བསྲུང་ནུས་པ་དེ་ལ། དེ་རྗེས་བསླབ་པའི་གནས་བཅུ་སྦྱིན། །ཞེས་
གསུངས་པས་འདི་ལ་བསླབ་པར་བྱའོ། །དེ་ལ་སོ་སོར་ཐར་པའི་སྡོམ་པ་འདིའང་སོ་སོར་ཕྱེ་ན་དྲུག་སྟེ། གང་ཟག་དང་། བསམ་པ་དང་། རབ་ཏུ་དབྱེ་བ་དང་། མ་ཐོབ་པ་ཐོབ་པར་བྱེད་པའི་ཚུལ་དང་
། ཐོབ་པ་གཏོང་བའི་རྒྱུ་དང་། ཐོབ་ནས་བསྲུང་
བའི་ཚུལ་ལོ། །དང་པོ་གང་ཟག་ནི་གླིང་གསུམ་དུ་སྐྱེས་པའི་སྐྱེས་པ་དང་བུད་མེད་དོ། །གཉིས་པ་ནི། དེ་ལྟ་བུའི་ཚུལ་ཁྲིམས་འདིའང་གང་ཟག་གི་བསམ་པའི་བྱེ་བྲག་གིས་རྣམ་པ་བཞིར་འགྱུར་ཏེ། ཚེ་འདིའི་འཚེ་བ་དང་། རྒྱལ་པོའི་འཇིགས་པ་



༣
དགུ་
༄༅། ། །དང་། ཕྱི་མའི་ངན་སོང་གི་འཇིགས་པའི་སྒོ་ནས་ཚུལ་ཁྲིམས་བསྲུང་བ་རྣམས་ནི། འཇིགས་སྐྱོབ་ཀྱི་ཚུལ་ཁྲིམས་ཞེས་བྱའོ། །ཚེ་འདིའི་བདེ་བ་དང་ཕྱི་མའི་མཐོ་རིས་ཀྱི་བདེ་བ་དོན་དུ་གཉེར་བའི་སྒོ་ནས་ཚུལ་ཁྲིམས་བསྲུང་
བ་རྣམས་ནི་ལེགས་སྨོན་གྱི་ཚུལ་ཁྲིམས་ཞེས་བྱའོ། །འཁོར་བའི་རྒྱ་མཚོ་ལས་ཐར་པ་དོན་དུ་གཉེར་བའི་སྒོ་ནས་བསྲུང་བ་རྣམས་ནི་བྱང་ཆུབ་ཀྱི་ཡན་ལག་གི་ཚུལ་ཁྲིམས་ཞེས་ཀྱང་བྱ། ངེས་པར་འབྱུང་བའི་ཚུལ་ཁྲིམས་ཞེས་ཀྱང་བྱ། སོ་སོར་ཐར་པའི་
སྡོམ་པ་ཞེས་ཀྱང་བྱའོ། །བདེན་པ་མཐོང་བ་རྣམས་ལ་ནི་ཟག་པ་མེད་པའི་ཚུལ་ཁྲིམས་ཞེས་བྱ་བ་ཡིན་ནོ། །སྤྱི་དོན་གསུམ་པ་རབ་ཏུ་དབྱེ་བ་ལ་གཉིས། སོ་སོར་ཐར་པ་རིགས་བདུན་དང་། དེ་བསླབ་པའི་གནས་བཅུར་བསྡུ་བའོ། །དང་པོ་བསྡུ་ན་རྗེས་
བཞི་སྟེ། དགེ་བསྙེན་ཕ་མ་གཉིས། དགེ་ཚུལ་ཕ་མ་གཉིས་དང་། བར་སློབ་མ་དང་། དགེ་སློང་ཕ་མ་གཉིས་སོ། །དང་པོ་ལ་གཉིས། དགེ་བསྙེན་གྱི་བསླབ་པའི་རྣམ་གྲངས་དང༌། དེ་ལ་འགལ་བ་སྤང་བའོ། །དང་པོ་ལ་དྲུག སྐྱབས་གསུམ་
འཛིན་པ་དང་
། སྣ་གཅིག་སྤྱོད་པ་དང་། སྣ་འགའ་སྤྱོད་པ་དང་། ཕལ་ཆེར་སྤྱོད་པ་དང་། ཡོངས་སུ་རྫོགས་པ་དང་། ཚངས་པར་སྤྱོད་པའི་དགེ་བསྙེན་ནོ། །དང་པོ་སྐྱབས་གསུམ་འཛིན་པའི་གང་ཟག་འདིའང་ནུས་ན་དང་པོ་ནས་བསླབ་པའི་གནས་
བཅུ་ཉིད་ལ་བསླབ་ཀྱང་མི་ནུས་ན་སྲོག་གཅོད་པ་སྤོང་བ་ལ་སོགས་པ་གང་རུང་ཅིག་ལ་སློབ་ན་སྣ་གཅིག་སྤྱོད་པའི་དགེ་བསྙེན། གཉིས་ལ་སློབ་ན་སྣ་འགའ་སྤྱོད་པ། གསུམ་ལ་སློབ་ན་ཕལ་ཆེར་སྤྱོད་པ་སྟེ། དེ་བཞི་ནི་ཡང་དག་པ་མ་ཡིན་ནོ། །རྩ་བ་བཞི་
i7



ཆང་དང་ལྔ་སྤོང་བ་ལ་སློབ་ན་ཡོངས་སུ་རྫོགས་པའི་དགེ་བསྙེན་ནོ། །དེའི་སྟེང་དུ་མི་ཚངས་པར་སྤྱོད་པ་བསྲུང་ན་ཚངས་པར་སྤྱོད་པའི་དགེ་བསྙེན་ཞེས་བྱའོ། །དགེ་བསྙེན་འདིས་ནི་མི་དགེ་བ་བཅུ་ཀ་སྤོང་བ་ལ་བསླབ་པར་བྱ་སྟེ། མདོ་ལས། དགེ་
བསྙེན་སྟོན་པ་གཞན་ལ་མི་བརྟེན་པ་ཆོས་དགེ་བ་བཅུ་སྤྱོད་པ་ཞེས་གསུངས་པས་སོ། །གཉིས་པ་དེ་ལ་འགལ་བ་སྤང་བ་ནི། དེ་ལྟར་ན་བསླབ་བྱ་ལྔ་དང་བཅུ་མི་འགལ་ལམ་ཞེ་ན། མི་འགལ་ཏེ། ཇི་སྐད་དུ། ཡན་ལག་ལྔ་ཡི་ཆོ་ག་ཡིས། །གཞུག་པ་རུ་
ནི་འདོད་པས་སོ། །ཞེས་གསུངས་པས། བཅུ་སྨོས་ན་ནི་མངས་པས་འཇིགས་ལ། ལྔ་སྨོས་པས་འཇུག་པར་འགྱུར་རོ། །དེ་ལ་ལྔ་བསྲུངས་པས་བཅུ་ཤུགས་ཀྱིས་བསྲུང་བ་ཡིན་ནོ། །དེ་དག་རྒྱས་པར་མདོ་བསྟན་བཅོས་ཀུན་ནས་གསུངས་སོ། །དགེ་
# བསྙེན་གྱི་བསླབ་པ་འདི་ཡན་ཆད་ལ་ཞིབ་ཏུ་སློབ་པར་འདོད་པས་དགེ་བསྙེན་གྱི་སྡོམ་པ་བརྒྱད་པ་ལས་སྟོན་པས་དེ་ལ་བསླབ་པར་བྱའོ། །དེའི་རྗེས་ལ་དགེ་ཚུལ་གྱི་སྡོམ་པ་ལ་སློབ་པར་འདོད་ན་འདིའང་བསླབ་པའི་གནས་བཅུ་ཞེས་བྱ་བ་འདི་ཉིད་ཀྱིས་ཤེས་
ཏེ༑ གང་ཞིག་གཞན་གྱི་སྲོང་གཅོད་ནོར་འཕྲོག་དང་། །མི་ཚངས་སྤྱོད་བརྫུན་བཅོས་པའི་ཆང་ལ་སོགས། །གར་སོགས་ཕྲེང་སོགས་མལ་ཆེ་མཐོ་བ་དང་། །དུས་མིན་ཁ་ཟས་གསེར་དངུལ་ལྡོག་བྱེད་པའི། །ཡན་ལག་བཅུ་ནི་དགེ་ཚུལ་སྡོམ་པ་
ཡིན། །ཞེས་ཀཱ་རི་ཀ་གསུམ་བརྒྱ་པ་ལས་གསུངས་པ་ལྟ་བུའོ། །དེའི་སྟེང་དུའང་ནུས་ན་དགེ་སློང་གི་སྡོམ་པའི་བར་དུའང་བླང་བར་བྱའོ། གཉིས་པ་དེ་བསླབ་པའི་གནས་བཅུར་བསྡུ་བ་ཡང་། དགེ་སློང་གི་ཁྲིམས་ཉིས་བརྒྱ་ལྔ་བཅུ་རྩ་གསུམ་པོ་ཡང་ལ་



།ལ་ལུས་ཀྱི་ལས་གསུམ་གྱི་ཁོངས་སུ་འདུ། དེ་བཞིན་དུ་ལ་ལ་ངག་གི་ལས་བཞི། ལ་ལ་ཡིད་ཀྱི་ལས་གསུམ་སྟེ། མདོར་ན་བསླབ་པའི་གནས་བཅུར་མ་འདུས་པ་མེད་དོ། །དེ་དག་ཇི་ལྟར་འདུ་ཚུལ་ཡང་རྒྱས་པར་བཤད་
པར་བྱའོ། །སྤྱི་དོན་བཞི་པ་མ་ཐོབ་པ་ཐོབ་པར་བྱེད་པ་ནི་གཞན་དུ་ཤེར་པར་བྱའོ། །ལྔ་པ་གཏོང་བའི་རྒྱུ་ནི། མཛོད་ལས། བསླབ་པ་ཕུལ་དང་ཤི་འཕོས་དང་། །མཚན་གཉིས་དག་ནི་བྱུང་བ་དང་། །རྩ་བ་ཆད་དང་མཚན་འདས་པ། །སོ་སོར་ཐར་པའི་
གླུ འདུལ་བ་གཏོང་། །ཞེས་བྱ་བ་གཞན་ནི་ཤེས་པར་ཟད་ལ། རྩ་བ་ཆད་པ་ནི་ལོག་ལྟ་སྐྱེས་པ་ཡིན་ལ། མཚན་མོ་འདས་པ་ནི་བསྙེན་གནས་ཀྱི་སྡོམ་པ་ནམ་ལངས་པ་དང་གཏོང་བའོ། །དེའི་སྟེང་དུ། ཉན་ཐོས་སྡེ་པ་ལ་ལ་དག ཁ་ཅིག་ལྟུང་བ་བྱུང་བ་
ཎྞཾ ལས༑ །གཞན་དག་དམ་ཆོས་ནུབ་པ་ལས། །ཁ་ཆེ་རྣམས་ནི་བྱུང་བ་ན། །བུ་ལོན་ནོར་བཞིན་གཉིས་སུ་འདོད། །ཅེས་འབྱུང་ངོ༌། །དྲུག་པ་ཐོབ་པ་བསྲུང་བའི་ཚུལ་ལ་གཉིས། མི་ཉམས་པར་བསྲུང་བ་དང་། ཉམས་པ་ཕྱིར་བཅོས་པའོ། །འདི་དག་
རྒྱས་པར་གཞན་དུ་ཤེས་པར་བྱའོ། །བཞི་པ་དུས་ནམ་སྐྱེ་ངེས་པ་མེད་པའི་སེམས་བསྐྱེད་པ་ནི་སྤྱོད་པ་ཡིན་པས་སྐབས་འདིར་འབྱུང་མོད་ཀྱང་ཁ་ཅིག་དབང་བསྐུར་གྱི་སྟ་གོན་གྱི་དུས་ལ་སེམས་བསྐྱེད་མི་བྱེད་པའི་གང་ཟག་ཀྱང་ཡོད་པས། རེ་ཞིག་གཟུང་
བདེ་བའི་ཕྱིར་འོག་ཏུ་བརྗོད་པར་བྱའོ། །སྤྱོད་པ་རིམ་པ་ཅན་ལ་བསླབ་པ་བསྟན་ཟིན་ཏོ། །དེ་ལྟར་གོང་དུ་བསྟེན་པའི་ཚུལ་གྱིས་སྤྱོད་པ་རིམ་ཅན་དུ་བསླབ་པ་ཚུལ་ཁྲིམས་ལ་ཅི་རིགས་པར་བསླབས་ནས། དེའི་འོག་ཏུ་ཐོས་པ་བྱའོ། །དེ་ལྟར་མཛོད་
1
ལྗོ
ན་ཤིང་



ལས༑ ཚུལ་གནས་ཐོས་དང་བསམ་ལྡན་པས། །བསྒོམ་པ་ལ་ནི་རབ་ཏུ་སྦྱར། །ཞེས་གསུངས་པ་ལྟ་བུའོ། །དེའི་འོག་ཏུ་ཐོས་པ་བྱས་པ་ལ་དགོས་པ་ཅི་ཡོད་ཅེ་ན། གོང་དུ་བསླབ་པའི་ཚུལ་ཁྲིམས་ཉིད་ཀྱང་ངེས་པར་འབྱུང་བ་མ་སྐྱེས་པ་རྣམས་ངེས་
པར་འབྱུང་བར་སྒྱུར་བར་བྱེད། སྐྱེས་པ་རྣམས་ཀྱིའང་རབ་ཏུ་དབྱེ་བ་ལ་སོགས་པའི་བྱེ་བྲག་ཐམས་ཅད་ཤེས་པར་བྱེད། མྱ་ངན་ལས་འདས་པ་སྐྱེ་བའི་རྒྱུའི་གཙོ་བོ་ནི་ཚུལ་བཞིན་དུ་ཡིད་ལ་བྱེད་པ་ཡིན་ལ། དེའི་རྒྱུ་ནི་ཐོས་པ་ཡིན་ཏེ། མདོ་ལས། ཐོས་
པས་བྱེ་བྲག་རྣམ་པར་ཤེས། །ཐོས་པས་སྡིག་ལས་ལྡོག་པར་འགྱུར། །ཐོས་པས་དོན་མ་ཡིན་པ་སྤོང་། །ཐོས་པས་མྱ་ངན་འདས་པ་ཐོབ། །ཅེས་གསུངས་པ་ལྟ་བུའོ། །ཐོས་པ་འདིའང་བློ་གྲོས་ཆུང་བ་རྣམས་ལ་ལྟ་བ་རྣམས་རིམ་གྱིས་བསླབ་པར་བྱ་བ་
ཡིན་པས་དེ་ལ་བཞི། བྱེ་བྲག་ཏུ་སྨྲ་བ་དང་། མདོ་སྡེ་པ་དང་། རྣལ་འབྱོར་སྤྱོད་པའི་སེམས་ཙམ་པ་དང་། དབུ་མ་པའོ། །དེ་ཡང་དང་པོ་བསྟན་པར་བྱ་སྟེ། རྒྱུད་ལས། དེ་ལ་བྱེ་བྲག་སྨྲ་བ་བསྟན། །ཞེས་གསུངས་སོ། །དེ་ལ་བྱེ་བྲག་སྨྲ་བ་ཞེས་བྱ་
བ་ནི་ཤེས་བྱ་གཞི་ལྔ་པོ་ཐམས་ཅད་རྫས་སུ་ཡོད་དེ། བྱེ་བྲག་ཏུ་སོ་སོར་ཕྱེ་ནས་སྨྲ་བའི་ཕྱིར་བྱེ་བྲག་ཏུ་སྨྲ་བའོ། །དེ་སྟོན་པའི་བསྟན་བཅོས་བྱེ་བྲག་ཏུ་བཤད་པ་ཉིད་ལ་གཙོར་བྱེད་པ་སྟེ། ཁོ་ན་རེ། བཀའ་རྣམས་ནི་གདུལ་བྱའི་ངོར་གསུངས་པས་དྲང་བའི་
དོན་མང་བ་ཡིན་ལ། བསྟན་བཅོས་འདི་ནི་བཅོམ་ལྡན་འདས་ཀྱིས་ངེས་པའི་དོན་གསུངས་པ་རྣམས་ཕྱོགས་གཅིག་ཏུ་འཕགས་པ་དགྲ་བཅོམ་པ་རྣམས་ཀྱིས་བྱས་པ་ཡིན་ནོ་ལོ། །དེས་ན་འདིར་གཙོར་བྱེད་པས་བྱེ་བྲག་སྨྲ་བའོ། །དེའི་ལུགས་ཀྱི་ཆོས་ཐམས་
20



i
༄༅། །ཅད་བསྡུ་ན་གསུམ། ཤེས་བྱའི་གནས་དང་། ཟག་པ་དང་བཅས་པ་དང་། ཟག་པ་མེད་པའོ། །དེའང་དབྱེ་ན་བརྒྱད་ལས། དང་པོ་ཤེས་བྱའི་གནས་ཀྱིས་གཉིས་བསྟན་ཏེ། ཁམས་བསྟན་པ་དང་། དབང་པོ་བསྟན་
པའོ། །ཟག་པ་དང་བཅས་པས་འཇིག་རྟེན་དང་། ལས་དང་། ཕྲ་རྒྱས་གསུམ་མོ། །ཟག་པ་མེད་པས་ལམ་དང་། གང་ཟག་དང་། ཤེས་པ་དང་། ཏིང་ངེ་འཛིན་གྱི་ཁྱད་པར་དང་གསུམ་དུ་སློབ་དཔོན་དབྱིག་གཉེན་གྱིས་ཕྱེའོ། །དེ་ལ་དང་པོ་ཤེས་
བྱའི་གནས་བརྗོད་ན་གཉིས་ཏེ། རྒྱས་པར་དབྱེ་བ་དང་། བསྡུས་ཏེ་བསྟན་པའོ། །དང་པོ་ལ་གཉིས། རྒྱས་པར་དབྱེ་བའི་ཚུལ་དང་། དེ་བསྡུ་བའི་ཚུལ་ལོ། །དང་པོ་ནི། བཅོམ་ལྡན་འདས་ཀྱིས་མདོ་ལས་རིལ་པོ་ལ་བདག་ཏུ་འཛིན་པའི་གཉེན་པོར་
ཕུང་པོ་ལྔ་གསུངས་སོ། །གཟུགས་ལ་བདག་ཏུ་འཛིན་པའི་གཉེན་པོ་སྐྱེ་མཆེད་བཅུ་གཉིས་གསུངས་སོ། །གཟུགས་དང་སེམས་གཉིས་ཀ་ལ་བདག་ཏུ་འཛིན་པའི་གཉེན་པོར་ཁམས་བཅོ་བརྒྱད་གསུངས་སོ། །ཡང་འཁོར་བའི་རྒྱ་མཚོ་ལས་མྱ་ངན་ལས་
འདས་པའི་སྐམ་སར་ཐོན་པར་བྱ་བའི་ཕྱིར་བདེན་པ་རྣམ་པ་བཞིའི་ཆོས་ཀྱང་གསུངས་སོ། །གཉིས་པ་བསྡུ་བའི་ཚུལ་ལ་གཉིས་ཏེ། ཟག་པ་དང་བཅས་པའི་ཆོས་དང༌། ཟག་པ་མེད་པའི་ཆོས་ཞེས་བྱ་བ་གཉིས་སམ། ཡང་འདུས་བྱས་ཀྱི་ཆོས་
དང་༑ འདུས་མ་བྱས་ཀྱི་ཆོས་ཞེས་བྱ་བ་གཉིས་སོ། །དེ་ལ་དང་པོ་ཟག་པ་ཞེས་བྱ་བ་ནི། ཉོན་མོངས་པ་ཡིན་ལ། དེ་གང་དུ་རྒྱས་པར་འགྱུར་བ་ནི་ཟག་པ་དང་བཅས་པ་སྟེ། དེའང་ལམ་གྱི་བདེན་པ་མ་གཏོགས་པ་ནི་འདུས་བྱས་རྣམས་ཏེ། སྡུག་



བ
བསྔལ་དང་། ཀུན་འབྱུང་དང་། ཕུང་པོ་ལྔ་དང་། སྐྱེ་མཆེད་བཅུ་གཉིས་དང༌། ཁམས་བཅུ་བདུན་དང་། ཆོས་ཀྱི་སྐྱེ་མཆེད་དང་། ཆོས་ཀྱི་ཁམས་ཀྱི་ཕྱོགས་རེ་ནི་ཟག་བཅས་སོ། །ཟག་པ་མེད་པ་ནི་ཉོན་མོངས་པ་ཉེ་བར་ཞི་བ་དང་རྒྱས་པར་མི་
འགྱུར་བ་སྟེ་ལམ་གྱི་བདེན་པ་དང་། ཆོས་ཀྱི་སྐྱེ་མཆེད་དང་། ཁམས་ཀྱི་ཕྱོགས་གཅིག་དང་། ནམ་མཁའ་དང་སོ་སོར་བརྟགས་པས་འགོག་པ་དང་། བརྟགས་མིན་གྱི་འགོག་པ་དང༌། དྲུག་ནི་ཟག་པ་མེད་པའོ། །དེའང་སོ་སོར་བརྟགས་པ་ནི་གཉེན་
པོའི་སྟོབས་ཀྱི་བཅོམ་པས་འགོག་པའོ། །སོ་སོར་བརྟགས་པ་མ་ཡིན་པས་འགོག་པ་ནི་རྐྱེན་མ་ཚང་བས་འགོག་པའོ། །གཉིས་པ་ནི་ཡང་ཆོས་ཀྱི་བསྡུ་བས་ནི་ནམ་མཁའ་དང་འགོག་པ་གཉིས་མ་གཏོགས་པའི་ཆོས་ཐམས་ཅད་ནི་འདུས་བྱས་ཞེས་བྱ་
སྟེ༑ རྒྱུ་དང་རྐྱེན་ལས་བྱས་པའི་དངོས་པོ་ཡིན་པའི་ཕྱིར་རོ། །གསུམ་པོ་ནི་བྱས་པའི་དངོས་པོ་མ་ཡིན་པའི་ཕྱིར་འདུས་མ་བྱས་ཞེས་བྱའོ། །དེ་དག་རབ་ཏུ་དབྱེ་བའི་དབང་དུ་བྱས་ན་གཟུགས་ཀྱི་ཕུང་པོ་ལ་སོགས་པ་འདི་རྣམས་ཀྱི་མཚན་ཉིད་དང་རྣམ་པར་
གཞག་པ་དང་། འདི་དག་ཁམས་གང་ལ་གང་ལྡན་པ་དང་། ཐོགས་བཅས་དང་ཐོགས་མེད་དང་། དམིགས་བཅས་དང་དམིགས་མེད་ལ་སོགས་པའི་རབ་ཏུ་དབྱེ་བ་དང་། དབང་པོ་ཉི་ཤུ་རྩ་གཉིས་ཀྱི་རྣམ་པར་གཞག་པ་དང་། ཤེས་བྱའི་གཞི་ལྔ་གཏན་
ལ་དབབ་པ་དང་། རྒྱུ་དྲུག་དང་། འབྲས་བུ་ལྔ་དང་། རྐྱེན་བཞིའི་མཚན་ཉིད་དང་གང་དང་གང་གིས་ཡིན་པ་ལ་སོགས་པའི་དབྱེ་བ་མཐའ་ཡས་པ་ནི་འདིར་སུས་སྨྲ་བར་ནུས་ཀྱིས་གཞན་ཉིད་དུ་བཙལ་བར་བྱའོ། །གཉིས་པ་བསྡུས་ཏེ་བསྟན་ན་ཤེས་བྱའི་
22



བཅུ་གཉིས་
༄༅། །གཞི་ལྔ་སྟེ། །དེའང་ཆོས་མངོན་པ་མཛོད་ལས། ཆོས་འདི་དག་ཐམས་ཅད་ནི་གཟུགས་དང་སེམས་དང་སེམས་ལས་བྱུང་བ་དང་། སེམས་དང་ལྡན་པ་མ་ཡིན་པའི་འདུ་བྱེད་དང་། འདུས་མ་བྱས་དང་ལྔར་འགྱུར་རོ། །དེ་
ལ་འདུས་མ་བྱས་ལ་ནི་སྐྱེ་བ་མེད་པའོ། །གཞན་དག་ནི་སྐྱེ་བའོ་ཞེས་འབྱུང་ངོ་། །དེ་ལྟ་བུའི་ཤེས་བྱའི་གཞི་ལྔ་པོ་འདི་དག་ཐམས་ཅད་ནི་རྫས་སུ་ཡོད་པ་ཡིན་ལ། རྫས་སུ་མེད་པ་ཡིན་ན་སྐུར་པ་བཏབ་པར་འགྱུར་རོ་སྙམ་དུ་སེམས་སོ། །དེ་ལ་རྫས་ཞེས་བྱ་
བ་ནི་དེ་ལྟ་བུའི་རིགས་སུ་གྱུར་པའི་ངོ་བོར་གྲུབ་པ་ཡིན་ནོ། །དེ་ལ་ཤེས་བྱ་གཟུགས་ཀྱི་གཞི་ནི་རྫས་ཤིན་ཏུ་ཉུང་བ་ལ་དྲུག་ཡོད་དེ། དཔེར་ན་གཟུགས་ཀྱི་ཁམས་ལ་དྲི་དང་རོ་མེད་པར་བཤད་པས་འབྱུང་བ་བཞི་དང་། རེག་པ་དང་། ཁ་དོག་གོ །
གཟུགས་ཁམས་ཀྱི་ལུས་དབང་ལྡན་ལ་རྫས་བདུན་དང་། དབང་པོ་གཞན་ལ་རྫས་བརྒྱད་དོ། །འདོད་ན་དབང་པོ་མེད་པ་དང་། །སྒྲ་མེད་ཕྲ་རབ་རྡུལ་རྫས་བརྒྱད། །ཅེས་བྱ་སྟེ། དྲི་དང་རོ་ཡོད་པས་བརྒྱད་དོ། །ལུས་དབང་ལྡན་ལ་རྫས་དགུའོ། །
དབང་པོ་གཞན་ལྡན་རྫས་བཅུར་འདོད། །ཅེས་སོ། །སྒྲ་དང་ལྡན་པར་སྐྱེ་ན་རྫས་བཅུ་གཅིག་དང་ལྡན་པར་སྐྱེའོ། །དེ་ལྟར་ན་གཟུགས་ཀྱི་གཞི་ཐམས་ཅད་རྫས་སུ་ཡོད་པའོ། །སེམས་ཀྱི་གཞི་ནི་རྣམ་པར་ཤེས་པའི་ཚོགས་དྲུག་གོ །སེམས་ལས་བྱུང་
་ བའི་གཞི་ནི་སེམས་བྱུང་ལྔ་བཅུ་རྩ་གཅིག་གོ །དེའང་སེམས་དང་སེམས་བྱུང་དེས་ལྷན་ཅིག་ཅེས་འདོད་དེ། འདི་གཉིས་ནི་ལྷན་ཅིག་ཏུ་སྐྱེའོ། །དེའང་རྟེན་མཚུངས་པ་དང་། དམིགས་པ་མཚུངས་པ་དང་
། རྣམ་པ་མཚུངས་པ་དང་། དུས་མཚུངས་པ་
23
ལྗོན་ཤིང་



དང་
༑ རྫས་མཚུངས་པས་སོ། །དེས་ན་སེམས་དང་སེམས་བྱུང་གི་ཁྱད་པར་ཤིན་ཏུ་གཞག་པར་དཀའ་བས་སོ་སོའི་མཚན་ཉིད་བཤད་པ་འདི་ཙམ་ལ་ལྟོས་པ་ལས་མ་བཤད་དོ། །མི་ལྡན་པའི་འདུ་བྱེད་ཀྱི་གཞི་ནི་ཤིན་ཏུ་རྩོད་པ་མང་བར་འགྱུར་བའི་གནས་
ཡིན་མོད་ཀྱང་བྱེ་བྲག་ཏུ་སྨྲ་བ་རྣམས་ན་རེ། ཆོས་རྣམས་ནི་རྟོག་གེའི་སྤྱོད་ཡུལ་མ་ཡིན་པས་ལྡན་པ་མ་ཡིན་པའི་འདུ་བྱེད་ཀྱང་རྫས་སུ་ཡོད་པ་ཁོ་ན་ཡིན་ཏེ། འདི་ནི་ཁོ་བོ་ཅག་གི་གྲུབ་པའི་མཐའ་ཡིན་ནོ་ཞེས་མཛོད་ལས་བཤད་དོ། །དེ་ལྟ་བུའི་ཤེས་བྱའི་
གཞི་བཞི་ནི་རྒྱུ་དང་རྐྱེན་རྣམས་ལས་སྐྱེ་བ་ཡིན་ནོ། །འདུས་མ་བྱས་ལ་ནི་སྐྱེ་བ་མེད་དོ། །འོ་ན་བསྟན་བཅོས་ལས་འབྲས་བུའི་ཆོས་ནི་འདུས་བྱས་ཐམས་ཅད་དང་། སོ་སོར་བརྟགས་པ་འགོག་པའོ་ཞེས་བཤད་དོ་ཞེ་ན། དེ་ནི་ལམ་བསྒོམ་པའི་རྒྱུས་སོ་ -
སོར་བརྟགས་པའི་འགོག་པ་ཐོབ་པ་དེ་ལ་བསམས་ནས་དེ་སྐད་སྨྲས་ཏེ། ཐོབ་པ་ནི་མི་ལྡན་པའི་འདུ་བྱེད་ཡིན་ལ། བྲལ་བ་ནི་འགོག་པ་ཡིན་པས་དེ་གཉིས་ཐ་དད་དོ། །བྲལ་བ་དང་། ས་སོར་བརྟགས་པས་འགོག་པ་དང༌། རྟག་པ་དང་། དགེ་བ་ཞེས་
བྱ་བའི་རྫས་ཞིག་ཡོད་པ་དེ་འཕགས་པ་རྣམས་ཀྱིས་རིག་བྱ་ཡིན་ནོ། །ཞེས་དེ་ཙམ་ཞིག་བརྗོད་པར་ནུས་སོ། །དེ་བཞིན་དུ་སོ་སོར་མ་བརྟགས་པའི་འགོག་པ་ཞེས་བྱ་བ་དེའང་འདུས་བྱས་རྣམས་ཀྱིས་མི་སྐྱེ་བ་དེའང་སྔ་ན་ཡོད་པ་མ་ཡིན་ལ། དེའི་རྐྱེན་མ་
ཚང་བས་སྐྱེ་བ་མེད་པར་གྱུར་པ་ནི་དེ་ལྟ་བུར་ཡོད་པའོ། །ནམ་མཁའི་འང་མི་སྒྲིབ་པར་གཟུགས་ཀྱི་གོ་འབྱེད་པར་བྱེད་པའོ། །ད་ལྟར་ན་འདུས་མ་བྱསཀྱང་རྫས་སུ་ཡོད་པར་འདོད་དོ། །དེ་ལྟར་གནས་གཉིས་ཀྱིས་ཆོས་སྤྱི་དང་རང་གི་མཚན་ཉིད་བསྟན་ཏེ་ །
24
ཀུན་བཏུས་



བཅུ་གསུམ་ལྗོ ན་ཤིང་
ཤེས་པར་བྱས་ནས་དེའི་འོག་ཏུ་གནས་གསུམ་གྱི་ཟག་པ་དང་བཅས་པ་སྟོན་ཏེ། དེ་ལ་གང་དུ་ཀུན་ནས་ཉོན་མོངས་པ་དང་། གང་དག་ལ་ཀུན་ནས་ཉོན་མོངས་པ་སྡུག་བསྔལ་གྱི་བདེན་པ་དེ་ཤེས་པར་བྱ་བའི་ཕྱིར་གནས་གསུམ་
པ་སྣོད་བཅུད་འཇིག་རྟེན་གྱི་གནས་ལུགས་ཤེས་པར་བྱ་བ་དེ་ལ་སློབ་བོ། །དེའི་རྗེས་ལ་དེ་དེར་སྐྱེ་བའི་རྒྱུ་གང་གིས་ཀུན་ནས་ཉོན་མོངས་པར་འགྱུར་བ་དེ་ཤེས་པར་བྱ་བའི་ཕྱིར་གནས་བཞི་པ་ལས་ཀྱི་རྣམ་པར་གཞག་པ་ལ་སློབ་བོ། །དེ་ནས་ལས་དེ་སྐྱེ་བར་
འགྱུར་བ་ནི་ཉོན་མོངས་པའི་དབང་གིས་ཡིན་པས། ཉོན་མོངས་པའི་བྱེ་བྲག་གནས་ལྔ་པ་ཕྲ་རྒྱས་ཀྱི་དབྱེ་བ་ཤེས་པ་ལ་སློབ་བོ། །དེ་ལྟར་ན་ལས་བསྟན་པ་དང་ཕྲ་རྒྱས་བསྟན་པ་དེས་ཀུན་འབྱུང་གི་བདེན་པ་ཤེས་པར་འགྱུར་བ་ཡིན་ནོ། །དེ་ལྟར་ཟག་པ་དང་
# བཅས་པའི་ཆོས་ཤེས་ནས། དེའི་འོག་ཏུ་གནས་གསུམ་གྱིས་ཟག་པ་མེད་པའི་ཆོས་ཤེས་པར་བྱ་བ་ལ་སློབ་བོ། །དེའང་། བདེན་པ་མཐོང་དང་བསྒོམས་པ་ལས། །ཉོན་མོངས་སྤངས་པ་ཞེས་བཤད་དོ། །ཞེས་འབྱུང་ངོ༌། །འདི་ལ་གནས་དྲུག་པ་ལ་
གསུམ་དང་། བདུན་པ་དང་བརྒྱད་པ་ལ་རེ་རེའོ། །དེ་ལ་ལྔ་སྟེ། བདེན་པའི་དབྱེ་བསྟན་པ་དང་། དེའི་མངོན་པར་རྟོགས་པ་སྐྱེ་བའི་ཚུལ་དང་། དེའི་གང་ཟག་གི་དབྱེ་བ་དང་། གང་ཟག་རྣམས་ཀྱི་ཤེས་པའི་དབྱེ་བ་དང་། ཏིང་ངེ་འཛིན་གྱི་ཁྱད་པར་
བསྟན་པ་དང་ལྔའོ། །དེ་ལ་དང་པོ་བདེན་པའི་དབྱེ་བ་ནི། བདེན་པ་བཞིར་དབྱེ་བ་དང་། གཉིས་སུ་དབྱེ་བའོ། །དེ་ལ་དང་པོ་ནི་སྡུག་བསྔལ་གྱི་བདེན་པ་དང་། ཀུན་འབྱུང་གི་བདེན་པ་དང་། འགོག་པའི་བདེན་པ་དང་། ལམ་གྱི་བདེན་པའོ། །དེ་ལྟ་



བུའི་བདེན་པ་བཞི་པོ་ཉིད་ཀྱང་སོ་སོར་བཞི་བཞི་སྟེ། རྣམ་པ་བཅུ་དྲུག་དང་ལྡན་ཏེ། དེ་ལ་སྡུག་བསྔལ་གྱི་བདེན་པ་ནི་སེམས་ཅན་གྱི་སྐྱེ་བ་དང་། དེའི་གནས་སུ་བཅས་པ་འདི་རྣམས་ཡིན་ཏེ། སྡུག་བསྔལ་ཉིད་རྣམ་པ་གསུམ་མམ་བརྒྱད་ཀྱིས་སྡུག་བསྔལ་
བས་ཁུར་ལྟ་བུར་གྱུར་པའི་ཕྱིར་སྡུག་བསྔལ་བའོ། །གཏན་དུ་བ་མ་ཡིན་པའི་ཕྱིར་མི་རྟག་པའོ། །ནང་གི་སྐྱེས་བུ་དང་བྲལ་བའི་ཕྱིར་སྟོང་པའོ། །འདོད་དགུར་བྱེད་པ་མེད་པའི་ཕྱིར་བདག་མེད་པའོ། །དེ་ལྟར་སྡུག་བསྔལ་གྱི་བདེན་པ་ལ་རྣམ་པ་བཞིའི་
ཚུལ་གྱིས་བདེན་པའོ། །དེ་ལ་ཀུན་འབྱུང་གི་བདེན་པ་ནི་དེར་སྐྱེ་བར་བྱེད་པའི་རྒྱུ་ལས་དང་ཉོན་མོངས་པ་སྟེ། དེའང་བཞི་སྟེ། འོང་བའི་ཚུལ་གྱིས་ན་རྒྱུའོ། །འབྲས་བུ་མ་འོངས་པ་ན་འབྱུང་བས་ན་ཀུན་འབྱུང་བའོ། །འཕེལ་བར་བྱེད་པས་ན་རབ་ཏུ་སྐྱེ་
བའོ། །སོ་སོར་འབྲང་བའི་དོན་གྱིས་ན་རྐྱེན་གྱི་རྣམ་པའོ། །དེ་ལྟར་ཀུན་འབྱུང་གི་བདེན་པའང་རྣམ་པ་བཞིར་བདེན་པའོ། །དེ་ལ་འགོག་པའི་བདེན་པ་ནི་གང་ཞིག་སྡུག་བསྔལ་རྒྱུ་དང་བཅས་པ་འགགས་པར་གྱུར་པའོ། །དེའང་བཞི་སྟེ། རྒྱུ་དང་འབྲས་
བུའི་འབྲེལ་པ་ཞིག་པའི་ཕྱིར་འགོག་པའོ། །འདུས་བྱས་ཀྱི་མཚན་ཉིད་གསུམ་དང་བྲལ་བའི་ཕྱིར་ཞི་བའོ། །དགེ་བའི་ཕྱིར་གྱ་ནོམ་པའོ། །ཡིད་བརྟན་པའི་མཆོག་ཡིན་པའི་ཕྱིར་ངེས་པར་འབྱུང་བ་སྟེ། དེ་ལྟར་འགོག་པའི་བདེན་པའང་བཞིར་བདེན་
པའོ། །དེ་ལ་ལམ་གྱི་བདེན་པ་ནི་གང་གིས་འགོག་པ་ཐོབ་པར་བྱེད་པའི་ལམ་གང་གིས་བདེན་པ་བཞི་ཤེས་པ་སྟེ། སྡུག་བསྔལ་ལ་སྡུག་བསྔལ་དུ་ཤེས། ཀུན་འབྱུང་བ་ལ་སྤང་བྱར་ཤེས། འགོག་པ་མངོན་དུ་བྱ་བར་ཤེས། ལམ་བསྟེན་པར་ཤེས་
26



བཅུ་བཞི་
༄༅། །པའོ། །ཡང་ན་ཚོགས་ལམ། སྦྱོར་ལམ། མཐོང་ལམ། བསྒོམ་ལམ། མཐར་ཕྱིན་པའི་ལམ་སྟེ་ལྔའོ། །དེ་དག་ཀྱང་རྣམ་པ་བཞིར་བདེན་ཏེ། ལམ་ངན་པའི་གཉེན་པོར་གྱུར་པས་ན་ལམ་མོ། །རིགས་པ་མ་ཡིན་པའི་
གཉེན་པོའི་ཕྱིར་རིགས་པའོ། །མྱ་ངན་ལས་འདས་པའི་གྲོང་དང་མི་འགལ་བས་ན་སྒྲུབ་པའོ། །སྲིད་པ་ཐམས་ཅད་ཀྱི་གཉེན་པོ་ཡིན་པའི་ཕྱིར་ན་ངེས་པར་འབྱིན་པ་སྟེ། དེ་ལྟར་བཞིར་བདེན་པའོ། །གཉིས་པ་བདེན་པ་གཉིས་སུ་དབྱེ་བ་ནི། ཀུན་རྫོབ་ཀྱི་
བདེན་པ་དང་། དོན་དམ་པའི་བདེན་པའོ། །དེ་ལ་བདེན་པ་གཉིས་ཀྱི་ཁྱད་པར་ནི། མཛོད་ལས། གང་ལ་བཅོམ་དང་བློ་ཡིས་གཞན། །བསལ་ན་དེ་བློ་མི་འདོར་བ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་གསུངས་
ཏེ། དེ་ལ་རེ་ཞིག་གི་བློ་འཇུག་ཀྱང་ཕྱི་ནས་དེའི་བློ་མི་སྐྱེ་བ་ནི་ཀུན་རྫོབ་ཏུ་ཡོད་པ་ཡིན་ལ། དེ་བློ་ནམ་ཡང་མི་འདོར་བ་ནི་དོན་དམ་དུ་ཡོད་པའོ། །དེ་ལ་ཀུན་རྫོབ་ཏུ་ཡོད་པ་ནི་གཉིས་ཏེ། བཅོམ་ན་དེ་བློ་འདོར་བ་ནི་དཔེར་ན་བུམ་པ་ལྟ་བུ་སྟེ། བཅག་ན་
བུམ་པའི་བློ་མི་སྐྱེ་བའོ། །ཤེས་རབ་ཀྱིས་བརྟགས་ན་དེ་བློ་འདོར་བ་ནི་དཔེར་ན་ཆུ་ལྟ་བུ་སྟེ། རོ་དང་དྲི་ལ་སོགས་པ་གུད་དུ་ཕྱེ་ན་ཆུ་ཉིད་མི་རྙེད་པ་ལྟ་བུའོ། །དེས་ན་ཀུན་རྫོབ་ཏུ་ཡོད་པ་ནི་ཐ་སྙད་ཙམ་དུ་ཡོད་པའོ། །དེས་ན་ཀུན་རྫོབ་ཀྱི་དབང་གིས་བུམ་པ་
ཡོད་ཆུ་ཡོད་ཅེས་བྱ་བ་ལ་སོགས་པའང་བདེན་པ་ཁོ་ནར་སྨྲས་པ་ཡིན་ནོ། །དེ་ལ་དོན་དམ་པར་ཡོད་པ་ནི་ནམ་ཡང་བློ་མི་འདོར་བའོ། །དེ་ནི་དཔེར་ན་གཟུགས་ལྟ་བུ་སྟེ་རགས་པ་ཡིན་ཡང་རུང་། ཕྲ་མོ་རྡུལ་ཕྲ་རབ་ཏུ་བཅོམ་ཡང་རུང་ངོ་། །དེ་བཞིན་དུ་
27
ལྗོ ན་ཤིང་



ཚོར་བ་ལ་སོགས་པའང་ཡིན་ཏེ། སྔར་བསྟན་པའི་ཤེས་བྱའི་གཞི་ལྔ་པོ་དེ་ཙམ་ཞིག་ཡིན་པར་བསམ་མོ། །ཡང་སློབ་དཔོན་ཁ་ཅིག་འཇིག་རྟེན་ལས་འདས་པའི་ཤེས་རབ་བམ། དེའི་རྗེས་ཐོབ་ལ་འཛིན་པ་དང་བྲལ་བ་ནི་དོན་དམ་པའི་བདེན་པ་ཡིན་
ལ༑ གཞན་གྱིས་འཛིན་པ་ནི་ཀུན་རྫོབ་བོ་ཞེས་འདོད་དོ། །གཉིས་པ་དེ་ལྟ་བུའི་བདེན་པ་དེ་དག་ལ་འཇུག་པ་དེའི་མངོན་པར་རྟོགས་པ་སྐྱེ་བའི་གོ་རིམ་ཇི་ལྟར་སྐྱེ་སྙམ་ན། མཛོད་ལས། ཚུལ་གནས་ཐོས་དང་བསམ་ལྡན་པས། །བསྒོམ་པ་ལ་ནི་རབ་ཏུ་
སྦྱར༑ །ཞེས་གསུངས་པས། གང་ཟག་འཇུག་པའི་གོ་རིམ་བཞི་སྟེ། དང་པོ་ཁོ་ནར་ཚུལ་ཁྲིམས་ལ་གནས་པ་ལ་རབ་ཏུ་སྦྱོར་རོ། །གཉིས་པ་དེའི་འོག་ཏུ་གསུང་རབ་ཀྱི་དོན་ཐོས་པར་བྱེད་པས་ཐོས་པ་ལ་སྦྱོར་རོ། །གསུམ་པ་ཐོས་པ་དེ་བསམ་པས་ཕྱིན་
༼ ཅི་མ་ལོག་པར་སེམས་པར་བྱེད་དོ། །བཞི་པ་བསམས་ནས་ཏིང་ངེ་འཛིན་བསྒོམ་པ་ལ་རབ་ཏུ་སྦྱོར་བར་བྱེད་དོ། །དེ་ལ་ཐོས་པ་ལས་བྱུང་བའི་ཤེས་རབ་ནི་ལུང་གི་དོན་ངེས་པ་ལས་སྐྱེས་པའི་ཤེས་རབ་ཡིན་ལ། བསམས་བྱུང་ནི་དེ་ཉིད་ལ་རིགས་པའི་སྒོ་
ནས་ངེས་པར་བརྟགས་པ་ལས་སྐྱེས་པ་ཡིན་ལ། བསྒོམས་བྱུང་ནི་ཏིང་ངེ་འཛིན་ལས་སྐྱེས་པ་ཡིན་ནོ། །དེ་ལ་ཐོས་བསམ་གཉིས་ནི་ཞི་གནས་དང་ལྷག་མཐོང་གི་རྒྱུ་ཚོགས་པ་ཡིན་པས། དེ་སྔོན་དུ་སོང་ནས་ཞི་གནས་བསྒྲུབ་པ་དང་། ལྷག་མཐོང་བསྐྱེད་
པའོ། །དང་པོ་ནི་བསྒོམ་པ་ལ་འཇུག་པ་ན། འདུ་འཛི་དང་མི་དགེ་བའི་རྣམ་པར་རྟོག་པ་ལ་སོགས་པ་ཐག་བསྲིངས་ནས་བསྒོམ་མོ། །དེའང་འདོད་ཆགས་ཤས་ཆེ་ན་མི་སྡུག་པ་ནས་དང་པོ་བསྒོམས་ལ། རྣམ་པར་རྟོག་པ་ཤས་ཆེ་ན་བགྲང་བ་དང་རྗེས་སུ་
28



༣
༄༅། །རྟོག་པ་རླུང་ནས་དང་པོར་བསྒོམ་པ་ཡིན་ཏེ། མཛོད་ལས། དེ་ལ་འཇུག་པ་མི་སྡུག་དང་། །དབུགས་དབྱུང་རྔུབ་པ་དྲན་པ་ཡིས། །འདོད་ཆགས་རྣམ་རྟོག་ལྷགས་རྣམས་ལ། །ཞེས་གསུངས་པས་སོ། །དེ་ལྟར་རྣམ་པ་
གཉིས་ཀྱིས་ཞི་གནས་གྲུབ་ནས། དེ་ནས་ལྷག་མཐོང་བསྐྱེད་པར་བྱ་བའི་ཕྱིར་ལམ་ལྔ་ལ་འཇུག་སྟེ། དྲན་པ་ཉེ་བར་གཞག་པ་བཞིས་ཚོགས་ཀྱི་ལམ་དང་། སྦྱོར་ལམ་ནི་ཡང་དག་པར་སྤོང་བ་བཞིས་དྲོད། རྫུ་འཕྲུལ་གྱི་རྐང་པ་བཞིས་རྩེ་མོ། དབང་པོ་
ལྔས་བཟོད་པ། སྟོབས་ལྔས་འཇིག་རྟེན་ཆོས་མཆོག་གོ །མཐོང་ལམ་འཕགས་པའི་ལམ་ཡན་ལག་བརྒྱད། བསྒོམ་ལམ་བྱང་ཆུབ་ཀྱི་ལམ་ཡན་ལག་བདུན་ནོ། །དེ་ལ་དང་པོ་དྲན་པ་ཉེ་བར་གཞག་པ་བཞི་བསྒོམ་པ་ཡིན་ནོ། །དེ་ལྟར་དྲན་པ་ཉེ་བར་
གཞག་པ་བསྒོམས་པའི་སྟོབས་ཀྱིས་བདེན་པ་བཅུ་དྲུག་པོ་རྣམས་ལ་ཞི་གནས་དང་ལྷག་མཐོང་ཟུང་འབྲེལ་གྱི་སྣང་བ་ཅུང་ཟད་སྐྱེས་པས་བརྩོན་འགྲུས་ཁྱད་པར་ཅན་ཐོབ་སྟེ། དེ་ནི་དགེ་བའི་རྩ་བ་དྲོ་བར་གྱུར་པ་ཞེས་བྱའོ། །དེའི་ཚེ་ཡང་དག་པར་སྤོང་བ་
བཞི་ཕྱེའོ། །དེ་ལྟར་དྲོད་གོམས་པས་སྔར་གྱི་བདེན་པ་ལ་དམིགས་པའི་ཟུང་འབྲེལ་དེ་འཕེལ་བ་ལས་མཆོག་ཏུ་རྟོགས་པ་འབྱུང་བས་ན་རྩེ་མོའོ། །དེས་ཏིང་ངེ་འཛིན་གྲུབ་པས་ན་རྫུ་འཕྲུལ་གྱི་རྐང་པའོ། །རྩེ་མོ་ཐོབ་པ་ནི་དགེ་བའི་རྩ་བ་རྒྱུན་མི་ཆད་པར་
འགྱུར་པའོ། །དེ་ནས་བདེན་པ་རྣམས་ཀྱི་ཆོས་ཉིད་ཀྱི་ཆ་ཤས་མཐོང་བ་དེ་ལ་བཟོད་པས་ན་བཟོད་པའོ། །དེའི་ཚེ་དབང་པོ་ལྔ་རབ་ཏུ་ཕྱེའོ། །བཟོད་པ་ཐོབ་པ་ནི་ངན་སོང་དུ་མི་འགྲོའོ། །དེ་ནས་ཏིང་ངེ་འཛིན་དེས་དེ་མ་ཐག་ཏུ་བདེན་པ་མཐོང་བ་འདྲེན་པར་
མ



，
，，，
，
，
，，
བྱེད་པས་ཆོས་ཀྱི་མཆོག་གོ །དེའི་ཚེ་སྟོབས་ལྔ་རབ་ཏུ་ཕྱེའོ། །འཇིག་རྟེན་པའི་ཆོས་ཀྱི་མཆོག་གི་མཇུག་ཐོགས་སུ་ཟག་པ་མེད་པའི་ལམ་བདེན་པ་མཐོང་བའི་མཐོང་ལམ་སྐྱེའོ། །དེ་ལྟར་ངེས་འབྱེད་ཆ་མཐུན་བཞི་ནི་སྦྱོར་བའི་ལམ་ཞེས་བྱའོ། །དེ་ནས་
མཐོང་བའི་ལམ་ནི་བདེན་པ་བཞི་ལ་ཆོས་ཤེས་པའི་བཟོད་པ་དང་། ཆོས་ཤེས་པ་དང་། རྗེས་སུ་ཤེས་པའི་བཟོད་པ་དང་། རྗེས་སུ་ཤེས་པ་ཞེས་བྱ་བ་བཞི་བཞིར་ཕྱེ་བས་བཅུ་དྲུག་སྐྱེ་སྟེ། དེའང་ཞིབ་ཏུ་སྦྱར་ན་སྡུག་བསྔལ་ལ་ཆོས་ཤེས་པ་དང་། སྡུག་
བསྔལ་ལ་ཆོས་ཤེས་པའི་བཟོད་པ་དང་
། སྡུག་བསྔལ་ལ་རྗེས་སུ་ཤེས་པའི་བཟོད་པ་དང་། སྡུག་བསྔལ་ལ་རྗེས་སུ་ཤེས་པའོ། །དེ་བཞིན་དུ་ཀུན་འབྱུང་དང་། འགོག་པ་དང་། ལམ་ལ་ཡང་བཞི་བཞིར་དབྱེའོ། །ལམ་གྱི་བཅུ་དྲུག་པ་ནི་བསྒོམ་ལམ་
བྱང་ཆུབ་ཀྱི་ཡན་ལག་བདུན་པོ་ཡིན་ནོ། །དེ་ལ་དང་པོ་ཁོ་ནར་འདོད་པ་ན་སྤྱོད་པའི་སྡུག་བསྔལ་གྱི་ཆོས་ཉིད་མཐོང་བའི་ཟག་མེད་ཀྱི་ཤེས་པ་དེས་མཐོང་སྤང་གི་ཉོན་མོངས་པ་སྤོང་བས་བཟོད་པ། དེས་རྣམ་པར་གྲོལ་བ་མངོན་དུ་བྱས་པས་ཆོས་ཤེས་
པ༑ དེ་ལྟར་གཉིས་པོ་དེ་འཕགས་པའི་ཆོས་ཀྱི་རྒྱུར་ཤེས་པས་ལྷག་མ་རྣམས་ཀྱང་དེ་ལྟར་ཤེས་པ་ནི་རྗེས་སུ་ཤེས་པའི་བཟོད་པ། དེ་ངེས་པར་འཛིན་པ་ནི་རྗེས་སུ་ཤེས་པའོ། །དེ་ལྟར་སྐད་ཅིག་བཅུ་དྲུག་ཡིན་ཡང་བཅོ་ལྔ་པོ་བདེན་པ་མཐོང་བས་མཐོང་བའི་
ལམ་མོ། །བཅུ་དྲུག་པ་ལ་སྔ་མ་ལས་ལྷག་མ་ལྟར་མེད་པས་བསྒོམ་ལམ་དུ་འདོད་དོ། །དེའི་ཚེ་ཡང་དག་པའི་ལྟ་བ་རྟོགས་པས་འཕགས་པའི་ལམ་ཡན་ལག་བརྒྱད་རྟོགས་པས་ཕྱེ་བའོ། །དེ་ནས་བསྒོམ་པའི་ལམ་སྟེ་མཐོང་བའི་ལམ་དེ་ཉིད་འཇིག་རྟེན་
30



བཅུ་དྲུག་
།པའི་བསམ་གཏན་དང་། འཇིག་རྟེན་ལས་འདས་པའི་བསམ་གཏན་གྱིས་གོམས་པར་བྱེད་པས་བསྒོམ་པའི་ལམ་སྟེ། དེའི་ཚེ་བྱང་ཆུབ་ཀྱི་ཡན་ལག་བདུན་སྐྱེའོ། །དེ་ཕན་ཆད་ནི་མཐར་ཕྱིན་པའི་ལམ་ཞེས་བྱ་བའི་གྲངས་སུ་
འགྲོའོ། །གསུམ་པ་དེ་ལྟ་བུའི་གང་ཟག་ཇི་ལྟ་བུ་ཞེ་ན། གང་ཟག་ནི་སྤྱིར་རིགས་ཅན་གསུམ་སྟེ། ཉན་ཐོས་ཀྱི་རིགས་ཅན་དང་། རང་སངས་རྒྱས་ཀྱི་རིགས་ཅན་དང་། བྱང་ཆུབ་སེམས་དཔའ་སངས་རྒྱས་ཀྱི་རིགས་ཅན་ནོ། །དེ་ལྟར་གསུམ་པོ་དེ་དང་
པོ་ཉིད་ནས་ལམ་སོ་སོ་ལ་འཇུག་པའང་ཡོད་ལ། རང་སངས་རྒྱས་དང་། སངས་རྒྱས་ཉིད་ནི་རྩེ་མོ་ཐོབ་ཐོབ་ཉན་ཐོས་ཀྱི་ལམ་གྱིས་བགྲོད་ནས། དེ་ནས་སངས་རྒྱས་གཉིས་ཀྱི་ལམ་དུ་སྒྱུར་བར་བྱེད་པའང་ཡོད་དོ། །བཟོད་པ་ཐོབ་ནས་བསྒྱུར་མི་སྲིད་
དེ༑ བཟོད་པ་ཐོབ་ནས་ངན་སོང་དུ་མི་འགྲོ་ལ། བྱང་ཆུབ་སེམས་དཔའ་སེམས་ཅན་གྱི་དོན་དུའང་འགྲོ་དགོས་པའི་ཕྱིར་རོ། །སངས་རྒྱས་གཉིས་ཀྱི་གང་ཟག་ནི་ཚོགས་རྫོགས་ནས་ཚོགས་ལམ་མམ། དྲོད་རྩེ་མོ་ལ་གནས་ཏེ། ཚོགས་གཉིས་དང་ནི
བསམ་གཏན་ལ་སོགས་པ་ཐམས་ཅད་ལ་སློབ་པ་ཡིན་ཏེ། དེ་ལ་ཐར་པའི་ཆ་མཐུན་ལ་གནས་པ་ཞེས་བྱའོ། །དེའང་བྱང་ཆུབ་སེམས་དཔའ་བསྐལ་པ་གྲངས་མེད་གསུམ། རང་སངས་རྒྱས་བསྐལ་པ་བརྒྱར་གནས་སོ། །དེ་ནས་སྟན་གཅིག་ལ་ལམ་ངེས་
འབྱེད་ཆ་མཐུན་ནས་བཟུང་སྟེ། བྱང་ཆུབ་ཀྱི་བར་དུ་བསམ་གཏན་བཞི་པ་ཁོ་ན་ལ་བརྟེན་ཏེ་སྐྱེད་པར་བྱེད་དོ། །དེ་ཅིའི་ཕྱིར་ཞེ་ན། དབང་པོ་ཤིན་ཏུ་རྣོ་བའི་ཕྱིར་རོ། །དེ་སྐད་དུ། སྟོན་དང་བསེ་རུ་བྱང་ཆུབ་པར། །བསམ་གཏན་མཐའ་སྟན་གཅིག་ལ་།
ལྗོ ན་ཤིང་



རྒྱུད་སྡེ་ཀུན་བཏུས་
ཀུན༑ །དེ་ཡི་གོང་དུ་ཐར་ཆ་མཐུན། །ཞེས་བཤད་དོ། །ཉན་ཐོས་ཀྱི་གང་ཟག་ལ་གཉིས། སོ་སོའི་སྐྱེ་བོའི་གནས་སྐབས་དང༌། འཕགས་པའི་གནས་སྐབས་སོ། །དང་པོ་ནི་གཉིས། མཐོང་ལམ་མ་སྐྱེས་ཀྱི་བར་དུ་དད་པས་རྗེས་སུ་འབྲང་བ་
དང་༑ ཆོས་ཀྱི་རྗེས་སུ་འབྲང་བ་གཉིས་སོ། །གཉིས་པ་འཕགས་པའི་གནས་སྐབས་ལ་བཞི། རྒྱུན་ཏུ་ཞུགས་པ་དང་། ལན་ཅིག་ཕྱིར་འོང་བ་དང༌། ཕྱིར་མི་འོང་བ་དང་། དགྲ་བཅོམ་པའོ། །དེ་དག་རེ་རེ་ལ་ཡང་འབྲས་བུ་ལ་ཞུགས་པ་
དང་༑ འབྲས་བུ་ཐོབ་པ་སྟེ་བརྒྱད་དུ་འགྱུར་རོ། །དང་པོ་རྒྱུན་ཏུ་ཞུགས་པའི་འབྲས་བུ་ལ་གཉིས། དེ་མ་ཐག་དགྲ་བཅོམ་པ་ཐོབ་པ་ནི་རྒྱུན་ཞུགས་ཅིག་ཆར་བའོ། །རྒྱུན་ཞུགས་རིམ་གྱིས་པ་ནི་ནན་ཏར་འགོར་ན་ལན་བདུན་པའོ། །གཉིས་པ་ནི་དེ་འདོད་
ཁམས་ཀྱི་བསྒོམ་སྤང་གི་ཉོན་མོངས་པ་ལྔ་ཟད་པར་གྱུར་པས་མིར་ལན་ཅིག་ཕྱིར་འོང་ན་ཕྱིར་འོང་བའོ། །གསུམ་པ་འདོད་པའི་ཁམས་ཀྱི་བསྒོམ་སྤང་གི་ཉོན་མོངས་པའི་རྒྱུ་ཟད་པ་ནི་ཕྱིར་མི་འོང་བ་སྟེ་འདོད་ཁམས་སུ་མི་སྐྱེ་བའོ། །དེ་དག་གི་དབྱེ་བ་ནི་་
མཐའ་ཡས་པ་ཅིག་གནས་པ་ལས་བརྗོད་པར་ག་ལ་ནུས། བཞི་པ་ནི་སྲིད་པའི་རྩེ་མོའི་བར་གྱི་ཉོན་མོངས་པ་ཐམས་ཅད་ཟད་པ་ནི་དགྲ་བཅོམ་པ་ལ་ཞུགས་པ་སྟེ། དེའི་ཏིང་ངེ་འཛིན་ནི་རྡོ་རྗེ་ལྟ་བུའོ། །དེས་ཟད་པ་ཤེས་པ་དང་མི་སྐྱེ་བ་ཤེས་ན་དགྲ་བཅོམ་པ་
ཐོབ་པའོ། །དེ་ཡན་ཆད་ནི་འབྲས་བུ་ཐོབ་པ་ལ་སློབ་པ་ཡིན་ལ། དེ་ནས་ནི་མི་སློབ་པ་ཞེས་བྱའོ། །དགྲ་བཅོམ་པ་ཉིད་ལ་བྱེ་བྲག་མི་མཐུན་པ་དྲུག་ཡོད་དོ། །ཡོངས་སུ་ཉམས་པའི་ཆོས་ཅན་དང་། འཆི་བར་སེམས་པའི་ཆོས་ཅན་དང་། རྗེས་སུ་བསྲུང་



༣
བཅུ་བདུན་
༄༅། །བའི་ཆོས་ཅན་དང་། གནས་པ་ལས་མི་བསྐྱོད་པའི་ཆོས་ཅན་དང་། རྟོགས་པའི་སྐལ་བ་ཅན་དང་། མི་གཡོ་བའི་ཆོས་ཅན་ནོ། །དེ་དག་ཀྱང་གོ་རིམ་བཞིན་དུ་ཕྱི་མ་ཕྱི་མ་མཆོག་ཡིན་པར་མངོན་ནོ། །རང་སངས་རྒྱས་
དང་༑ སངས་རྒྱས་གཉིས་ཀྱང་མི་གཡོ་བའི་ཆོས་ཅན་གྱི་བྱེ་བྲག་ཡིན་ནོ། །བཞི་པ་དེ་ལྟ་བུའི་གང་ཟག་རྣམས་ཀྱི་ཤེས་པའི་དབྱེ་བ་ནི། ཤེས་པ་ཐམས་ཅད་བསྡུ་ན་གསུམ་དུ་དབྱེ་བ་དང༌། དེ་བཅུར་དབྱེ་བ་དང་། དེ་དག་གང་ཟག་གང་ལ་ལྡན་པའོ། །
དང་པོ་ལ་གསུམ་ཡིན་ཏེ། ཀུན་རྫོབ་ཤེས་པ་དང་། ཆོས་ཤེས་པ་དང་། རྗེས་སུ་ཤེས་པའོ། །གཉིས་པ་ནི། དེ་ལས་ཤེས་པ་དབྱེ་ན་བཅུ་ཐམ་པ་ཡིན་ཏེ། ཆོས་ཤེས་པ་དང་། རྗེས་སུ་ཤེས་པ་དང་། ཀུན་རྫོབ་ཤེས་པ་དང་། ཕ་རོལ་གྱི་སེམས་ཤེས་
# |པ་དང་། སྡུག་བསྔལ་ཤེས་པ་དང་། ཀུན་འབྱུང་བ་ཤེས་པ་དང་། འགོག་པ་ཤེས་པ་དང་། ལམ་ཤེས་པ་དང་། ཟད་པ་ཤེས་པ་དང་། མི་སྐྱེ་བ་ཤེས་པོའོ། དེ་ལ་ཀུན་རྫོབ་ཤེས་པ་ནི་བུམ་པ་དང་། སྣམ་བུ་དང་། ཆུ་ཞེས་བྱ་བ་ལ་སོགས་པ་ཤེས་པ་
སྟེ༑ འདུས་བྱས་དང་འདུས་མ་བྱས་ཀྱི་ཆོས་མཐའ་དག་ལ་འཇུག་པ་ཡིན་ནོ། །ཆོས་ཤེས་པ་ཞེས་བྱ་བ་ནི་འདོད་པ་ན་སྤྱོད་པའི་སྡུག་བསྔལ་ལ་སོགས་པའི་བདེན་པ་བཞི་ཤེས་པ་ཡིན་ནོ། །རྗེས་སུ་ཤེས་པ་ཞེས་བྱ་བ་ནི་གཟུགས་དང་གཟུགས་མེད་པ་ན་སྤྱོད་
པའི་བདེན་པ་བཞི་ཤེས་པ་ཡིན་ནོ། །ཕ་རོལ་གྱི་སེམས་ཤེས་པ་ནི་སེམས་ཅན་ཕ་རོལ་གྱི་སེམས་འདི་ནི་འདོད་ཆགས་དང་བཅས་པའོ། །ཞེས་བྱ་བ་ལ་སོགས་པ་ཕ་རོལ་གྱི་སེམས་གང་ཡིན་པ་དེའི་རྣམ་པ་འཛིན་པ་ཡིན་ནོ། །སྡུག་བསྔལ་ཤེས་པ་ལ་སོགས་
ལྗོ
ན་ཤིང་



པ་ནི་ཟག་པ་མེད་པ་སྟེ། བདེན་པ་བཞི་ལ་བཅུ་དྲུག་ཏུ་ཕྱེ་བ་ཉིད་ལ་འཇུག་པ་ཡིན་ནོ། །འདི་ནི་སྡུག་བསྔལ་འཕགས་པའི་བདེན་པའོ་ཞེས་བྱ་བ་ལ་སོགས་པར་ཤེས་པ་ལ་སོགས་པ་བཞི་ཡིན་ལ། བདག་གི་སྡུག་བསྔལ་ཤེས་སོ། །ཀུན་འབྱུང་སྤངས་
སོ༑ །འགོག་པ་མངོན་དུ་བྱས་སོ། །ལམ་བསྟེན་ནོ་ཞེས་བྱ་བར་ཤེས་པ་ནི་ཟད་པ་ཤེས་པ་ཡིན་ལ། བདག་གིས་སྡུག་བསྔལ་ཡོངས་སུ་ཤེས་སོ། །ཤེས་པར་བྱར་མེད་དོ་ཞེས་བྱ་བ་ལ་སོགས་པ་ནི་མི་སྐྱེ་བ་ཤེས་པ་ཡིན་ནོ། །འདི་དག་ཕན་ཚུན་གང་དང་
གང་འབྲེལ་བ་ནི་དགོས་པ་ཆུང་བས་འདིར་མི་བརྗོད་དོ། །གསུམ་པ་ཤེས་པ་དེ་དག་གང་ཟག་གང་ལ་ལྡན་ཞེ་ན། བཞི་སྟེ། སོ་སོ་སྐྱེ་བོ་ཤེས་པ་གཅིག་གམ་གཉིས་དང་ལྡན་པ་སྟེ། མཐོང་བསྒོམ་པ་བདུན་ནམ་བརྒྱད་དང་ལྡན་པ་དང་། དགྲ་བཅོམ་པ་
བཅུ་ཀ་དང་ལྡན་པ་དང་། སངས་རྒྱས་ཐུན་མོང་དང་ཐུན་མོང་མ་ཡིན་པའི་ཡོན་ཏན་དང་ལྡན་པའོ། །དང་པོ་ནི་སོ་སོ་སྐྱེ་བོ་ངེས་འབྱེད་ཆ་མཐུན་མན་ཆད་ལ་ནི་ཀུན་རྫོབ་ཤེས་པ་གཅིག་པུ་དང་ལྡན་ནོ། །གལ་ཏེ་སོ་སོ་སྐྱེ་བོ་འདོད་ཆགས་དང་བྲལ་བ་ཞིག་
ཡིན་ན་ཕ་རོལ་གྱི་སེམས་ཤེས་པ་དང་ཡང་ལྡན་ནོ། །མཐོང་བའི་ལམ་ནས་ཆོས་ཤེས་པ་དང་ལྡན་ཏེ། དེའང་སྐད་ཅིག་དང་པོ་ལ་སྡུག་བསྔལ་ལ་ཆོས་ཤེས་པ་དང་། ཀུན་རྫོབ་ཤེས་པ་དང་ལྡན་ནོ། །དེ་བཞིན་དུ་རེ་རེ་བསྣན་པས་བདུན་དུ་འགྱུར་ལ་འདོད་
ཆགས་དང་བྲལ་བ་ཞིག་ཡིན་ན་ཕ་རོལ་གྱི་སེམས་ཤེས་པ་དང་ལྡན་པས་བརྒྱད་དུ་འགྱུར་རོ། །བསྒོམ་པའི་ལམ་ནི་དེ་ཉིད་གོམས་པར་བྱ་བ་ལས་གཞན་བསྣན་དུ་མེད་དོ། །དགྲ་བཅོམ་པ་མི་གཡོ་བའི་ཆོས་ཅན་གྱིས་ནི་ཟད་པ་ཤེས་པ་དང་མི་སྐྱེ་བ་ཤེས་པ་



།ཐོབ་པས་ཤེས་པ་བཅུ་དང་ལྡན་ནོ། །དེ་ལྟ་བུའི་ཤེས་པ་བཅུ་དང་ལྡན་པ་ཐོབ་པས་ཡོན་ཏན་གྱི་ཁྱད་པར་དུ་མ་ཐོབ་སྟེ། ཤེས་པ་བཅུ་པོ་ཉིད་ལས་མ་འདས་སོ། །དེ་ལ་སངས་རྒྱས་ཀྱིས་ནི་ཡོན་ཏན་ཐུན་མོང་མ་ཡིན་པ་དང་ཐུན་
མོང་པ་གཉིས་ཐོབ་སྟེ། དེ་ལ་ཡོན་ཏན་ཐུན་མོང་མ་ཡིན་པ་ནི་གསུམ་སྟེ། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་། མཉམ་པ་དང་མི་མཉམ་པའི་ཆ་བཤད་པ་དང་། ཕུན་སུམ་ཚོགས་པ་གསུམ་བཤད་པའོ། །དང་པོ་སངས་རྒྱས་ཀྱི་ཆོས་མ་
འདྲེས་པ་བཅོ་བརྒྱད་ཐོབ་སྟེ། སྟོབས་བཅུ་དང་། མི་འཇིགས་པ་བཞི་དང༌
། དྲན་པ་ཉེ་བར་གཞག་པ་གསུམ་དང་། ཐུགས་རྗེ་ཆེན་པའོ། །གཉིས་པ་ནི། གཞན་ཡང་སངས་རྒྱས་ཐམས་ཅད་ཀྱི་མཉམ་པ་དང་མི་མཉམ་པའི་ཡོན་ཏན་གྱི་ཆ་བཤད་པ་
# ལ༑ སངས་རྒྱས་ཐམས་ཅད་ཚོགས་དང་ནི། །ཆོས་སྐུ་འགྲོ་བའི་དོན་སྤྱོད་པས། །མཉམ་པ་ཉིད་དེ་སྐུ་ཚེ་དང་། །རིགས་དང་སྐུ་བོང་ཚད་ཀྱིས་མིན། །ཞེས་བཤད་དོ། །གསུམ་པ་ནི། དེ་ལ་སངས་རྒྱས་ཐམས་ཅད་ནི་རྒྱུ་ཕུན་སུམ་ཚོགས་པ་
དང་༑ འབྲས་བུ་ཕུན་སུམ་ཚོགས་པ་དང་། ཕན་འདོགས་པ་ཕུན་སུམ་ཚོགས་པའོ། །དེ་ལ་རྒྱུ་ཕུན་སུམ་ཚོགས་པ་ནི་བསོད་ནམས་དང་ཡེ་ཤེས་ཀྱི་ཚོགས་ཐམས་ཅད་ལ་བར་ཆད་མེད་པར་ཡུན་རིང་དུ་གུས་པར་བྱས་ཏེ་གོམས་པའོ། །འབྲས་བུ་ཕུན་སུམ་
ཚོགས་པ་ལ་བཞི་སྟེ། ཡེ་ཤེས་ཕུན་སུམ་ཚོགས་པ་དང་། སྤངས་པ་ཕུན་སུམ་ཚོགས་པ་དང་། མཐུ་ཕུན་སུམ་ཚོགས་པ་དང་། གཟུགས་ཀྱི་སྐུ་ཕུན་སུམ་ཚོགས་པའོ། །ཕན་འདོགས་པ་ཕུན་སུམ་ཚོགས་པ་ནི་ངན་སོང་གསུམ་དང་འཁོར་བའི་སྡུག་
5



བསྔལ་ལས་གཏན་དུ་ཐར་བར་མཛད་པའམ། ཡང་ན་ཐེག་པ་གསུམ་དང་བདེ་འགྲོ་ལ་འགོད་པར་མཛད་པ་སྟེ་བཞིའོ། །འདི་དག་ནི་མདོར་བསྡུས་པའི་སངས་རྒྱས་ཀྱི་ཡོན་ཏན་མ་འདྲེས་པ་སྟེ། གཞན་དབྱེ་བ་མཐའ་ཡས་པ་ནི་སུ་ཞིག་གིས་བརྗོད་པར་ག་
ལ་ནུས་ཏེ་མཐའ་ཡས་པ་མངའ་བས་སོ། །གཉིས་པ་ཐུན་མོང་བ་ལ་གཉིས་ཏེ། ཡོན་ཏན་གཞན་ཉན་ཐོས་དང་ཐུན་མོང་བ་དང་། འཇིག་རྟེན་པ་དང་ཐུན་མོང་བའོ། །དང་པོ་ལ་བཞི། ཉོན་མོངས་པ་མེད་པ་དང་། སྨོན་གནས་ཤེས་པ་དང་། སོ་སོ་ཡང་
དག་པར་རིག་པ་དང་། མངོན་ཤེས་དྲུག་གི་ཟག་པ་ཟད་པའི་མངོན་པར་ཤེས་པའོ། །འཇིག་རྟེན་པ་དང་ཐུན་མོང་བ་ནི། མངོན་པར་ཤེས་པ་དང་། བསམ་གཏན་དང་། གཟུགས་མེད་པ་དང༌
། ཚད་མེད་པ་དང་། རྣམ་པར་ཐར་བ་དང་། ཟིལ་གྱིས་
གནོན་པའི་སྐྱེ་མཆེད་དང་། ཟད་པར་གྱི་སྐྱེ་མཆེད་ལ་སོགས་པའོ། །མངོན་པར་ཤེས་པའང་དབྱེ་ན་དྲུག་སྟེ། རྫུ་འཕྲུལ་གྱི་མངོན་པར་ཤེས་པ་དང་། ལྷའི་མིག་དང་། རྣ་བའི་མངོན་པར་ཤེས་པ་དང་། སྔོན་གྱི་གནས་རྗེས་སུ་དྲན་པའི་མངོན་པར་ཤེས་
པ་དང་། གཞན་གྱི་སེམས་ཀྱི་རྣམ་གྲངས་ཤེས་པའི་མངོན་པར་ཤེས་པ་དང་། འཆི་འཕོ་དང་སྐྱེ་བ་ཤེས་པའི་མངོན་པར་ཤེས་པ་དང་། ལྔ་ནི་འཇིག་རྟེན་པ་དང་། ཐུན་མོང་བ་ཡིན་ལ། དྲུག་པ་ཟག་པ་ཟད་པའི་མངོན་པར་ཤེས་པ་ནི་ཁྱད་པར་བའོ། །དེ་
ལྟ་བུའི་ཡོན་ཏན་གྱི་རབ་ཏུ་དབྱེ་བ་དང་། མཚན་ཉིད་དང༌། དེ་དག་ཤེས་པ་གང་དང་གང་གིས་བསྡུས་པ་ལ་སོགས་པ་ནི་གཞན་དུ་ཤེས་པར་བྱ་སྟེ། འདིར་ནི་སྤྱིའི་རྣམ་པ་ཙམ་ཞིག་བསྟན་ཏོ། །སྤྱི་དོན་ལྔ་པ་ཏིང་ངེ་འཛིན་གྱི་ཁྱད་པར་ནི་ཡོན་ཏན་གྱི་ཁྱད་
36



༄༅། །པར་དེ་དག་ཀྱང་སྙོམས་པར་འཇུག་པ་ལས་ཐོབ་པ་ཡིན་པས་དེའི་དབྱེ་བ་ཅུང་ཟད་བཤད་ན་བཞི། མིང་གི་དོན་དང་། རྫས་སུ་དབྱེ་བ་དང་། དེས་འཇིག་རྟེན་དང་འཇིག་རྟེན་ལས་འདས་པའི་གྲུབ་ཚུལ་དང་། དེ་ལ་བརྟེན་
ནས་རིགས་ཅན་གསུམ་གྲོལ་བའི་ཚུལ་ལོ། །དེ་ལ་དང་པོ་ནི་དགེ་བའི་སེམས་རྩེ་གཅིག་པ་ནི་ཏིང་ངེ་འཛིན་ཞེས་བྱ་བ་ཡིན་ལ། ཏིང་ངེ་འཛིན་དེ་ཉིད་ཡན་ལག་དང་ལྡན་ཞིང་ཞི་གནས་དང་། ལྷག་མཐོང་ཟུང་དུ་འབྲེལ་བ་ནི་བསམ་གཏན་ནམ་སྙོམས་པར་
འཇུག་པ་ཞེས་བྱའོ། །དེའང་ལས་ཀྱི་དབང་གིས་གཟུགས་ཁམས་དང་། གཟུགས་མེད་དུ་སྐྱེས་པ་རྣམས་ནི་དེར་སྐྱེས་པས་ན་བསམ་གཏན་ཞེས་བྱ་བ་ཉིད་ཡིན་ལ། རྣལ་འབྱོར་པ་རྣམས་དེ་ལྟ་བུ་ལ་འཇུག་པ་རྣམས་ནི་ཡོན་ཏན་ཐམས་ཅད་ཀྱི་རྟེན་དུ་འགྱུར་
#པའི་ཕྱིར་སྙོམས་པར་འཇུག་པ་ཞེས་བྱའོ། །གཉིས་པ་དེའང་རྫས་སུ་དབྱེ་ན་བསམ་གཏན་བཞི་དང་། གཟུགས་མེད་སྐྱེ་མཆེད་མུ་བཞིའོ། །གསུམ་པ་ནི་འདི་དག་ཟག་པ་དང་བཅས་པས་བསྒོམས་ན་འཇིག་རྟེན་པའི་བསམ་གཏན་ནོ། །ཟག་མེད་དེ་ལམ་ ་
གྱི་བདེན་པ་དང་ལྡན་པས་བསྒོམས་ན་འཇིག་རྟེན་ལས་འདས་པའི་སྙོམས་པར་འཇུག་གོ །བཞི་པ་ནི་འདི་དག་ཀྱང་ཅི་རིགས་པར་དྲོ་བར་གྱུར་པ་ནས་བརྩམས་ཏེ་དགྲ་བཅོམ་པ་མི་གཡོ་བར་གྱུར་པའི་ཆོས་ཅན་གྱི་བར་ལ་རིམ་གྱིས་ཁྱད་པར་དུ་འཕགས་པའི་
ཚུལ་གྱིས་ཡོད་དོ། །དེ་ལ་དགྲ་བཅོམ་པ་མི་གཡོ་བའི་ཆོས་ཅན་ནི་བསམ་གཏན་བཞི་པ་ལ་བརྟེན་ཏེ་དེ་ཡང་རྣམ་པར་ཐར་པའི་སྒོ་གསུམ་གྱི་ཏིང་ངེ་འཛིན་འཐོབ་སྟེ། མྱ་ངན་ལས་འདས་པ་ནི་མཚན་མ་བཅུ་དང་བྲལ་བའི་ཕྱིར་མཚན་མ་མེད་པ། བདག་མེད་
37



པ་དང་། སྟོང་པ་ཉིད་མཚུངས་པར་ལྡན་པས་སྟོང་པ་ཉིད། ལམ་ཡང་གཟིངས་ལྟ་བུར་འབོར་བའི་ཕྱིར་སྨོན་པ་མེད་པ་ཞེས་བྱ་སྟེ། ཏིང་ངེ་འཛིན་འདི་ཐོབ་པ་ནི་མྱ་ངན་ལས་འདས་པ་ཞེས་བྱའོ། །དེ་ཡང་
། མར་མེ་ཤི་བར་གྱུར་བ་ལྟར། །དེ་ཡི་སེམས་
ཀྱི་རྣམ་པར་ཐར། ཞེས་སོ། །ཡང་བཅོམ་ལྡན་འདས་འདིས་ནི་རྡོ་རྗེའི་གདན་དུ་ཉོན་མོངས་པ་དང་ལྷའི་བུའི་བདུད་བཏུལ་ལ། ཡངས་པ་ཅན་དུ་སླར་སྐུ་ཚེ་བྱིན་གྱིས་བརླབ་པའི་ཕྱིར་འཆི་བདག་གི་བདུད་བཏུལ་ལ། རྩ་མཆོག་གི་གྲོང་ཁྱེར་དུ་ཕུང་པོ་ལྷག་
མ་མེད་པའི་དབྱིངས་སུ་ཡོངས་སུ་མྱ་ངན་ལས་འདས་པ་ཆེན་པོ་ཉེ་བར་བསྟན་པར་མཛད་པའི་ཕྱིར་ཕུང་པོའི་བདུད་བཏུལ་བ་ཡིན་ནོ་ཞེས་ཟེར་རོ། །དེ་ལྟར་ན་དེ་དག་གིས་ནི་ཁ་ཆེ་བྱེ་བྲག་ཏུ་སྨྲ་བའི་ལུགས་ཀྱིས་གྲུབ་པའི་མཐའ་མདོ་ཙམ་བརྗོད་པ་ཡིན་པས་དེ་
ལྟར་བསྟན་ཏོ། །འདི་རྒྱས་པར་ཤེས་པར་འདོད་ན་ཆོས་མངོན་པ་མཛོད་ལེགས་པར་བསླབ་པར་བྱའོ། །དེ་ལྟར་བྱེ་བྲག་ཏུ་སྨྲ་བ་ལེགས་པར་བསྟན་ནས། མདོ་སྡེ་པ་ཡང་དེ་བཞིན་ནོ་ཞེས་གསུངས་པས་དེ་ལ་བསླབ་པར་བྱའོ། །དེའང་མདོ་སྡེ་ཉིད་ལ་ཚད་
མར་འཛིན་པས་ན་མདོ་སྡེ་པ་ཞེས་བྱ་སྟེ། འདིའི་ལུགས་ཀྱང་ཕལ་ཆེར་བྱེ་བྲག་ཏུ་སྨྲ་བ་དང་མཐུན་མོད་ཀྱི། འོན་ཀྱང་དེ་ལས་ཁྱད་པར་ཅུང་ཟད་ཅིག་བརྗོད་པར་བྱའོ། །དེ་ལ་གཉིས། བྱེ་བྲག་ཏུ་སྨྲ་བ་སུན་དབྱུང་བ་དང་། རང་གི་གྲུབ་མཐའ་བརྗོད་
པའོ། །དང་པོ་ནི་བྱེ་བྲག་ཏུ་སྨྲ་བས་ལོག་པར་བཏགས་པ་མང་དུ་ཡོད་ཀྱང་མདོར་བསྡུས་པ་ཙམ་བརྗོད་ན་གཉིས་ཏེ། མདོ་བས་བསྟན་བཅོས་བྱེ་བྲག་ཏུ་བཤད་པ་ལ་ཚད་མར་བྱེད་པ་དང༌། ཤེས་བྱའི་གཞི་ལྔ་ཀ་རྫས་སུ་ཡོད་པར་འདོད་པའོ། །དེ་ལ་དང་པོ་
38



༄༅། །མི་འཐད་དེ། སློབ་དཔོན་དབྱིག་གཉེན་གྱིས། བསྟན་བཅོས་དང་འགལ་བ་ནི་བླའི་མདོ་དང་འགལ་བ་ནི་དེ་ལྟ་མ་ཡིན་ནོ་ཞེས་གསུངས་པས་སོ། །དེ་ལྟ་མ་ཡིན་ཏེ། མདོ་ལས་གདུལ་བྱ་ལ་དགོངས་ཏེ་གསུངས་པ་མང་ངོ་
སྙམ་ན། ཁྱོད་རང་གི་གཞུང་ལས། སྤྱོད་པ་རྣམས་ཀྱི་གཉེན་པོར་ནི། །ཆོས་ཀྱི་ཕུང་པོ་མཐུན་པར་གསུངས། །ཞེས་བཤད་པ་མ་ཡིན་ནམ། དེས་ན་ཆོས་ཐམས་ཅད་གདུལ་བྱའི་ངོར་གསུངས་པས་ན་ཐམས་ཅད་ལེགས་པར་གསུངས་པ་ཁོ་ནའོ། །
སྤྲུལ་གཉིས་པ་ཤེས་བྱའི་གཞི་ལྔ་རྫས་སུ་འདོད་པ་ལས། དེ་ལ་རྫས་ཞེས་བྱ་བ་ནི་ཅི་ཞིག དེ་དེའི་ཐ་སྙད་ཀྱིས་བརྗོད་དུ་རུང་བའི་ངོ་བོ་ཙམ་ལ་བྱའམ། རང་གི་མཚན་ཉིད་ཀྱི་དངོས་པོར་ཡོད་པ་ལ་བརྗོད་ཅེས་དྲི་བར་བྱའོ། །དེ་ལ་དང་པོ་ཡིན་ནོ་ཞེ་ན། འོ་ན་
| ལྷོ ཐམས་ཅད་རྫས་སུ་ཡོད་པར་འགྱུར་པས་བཏགས་པའི་ཡོད་པ་གཞན་མི་སྲིད་པར་འགྱུར་རོ། །གལ་ཏེ་གཉིས་པ་ཡིན་ནོ་ཞེ་ན། རང་གི་མཚན་ཉིད་ཀྱི་དངོས་པོར་ཡོད་པ་དེ་ནི་གཟུགས་ཀྱི་གཞི་དང་། སེམས་ཀྱི་གཞི་དང་། སེམས་ལས་བྱུང་བའི་གཞི་ནི་
རྫས་སུ་ཡོད་པ་བདེན་ན་མི་ལྡན་པའི་འདུ་བྱེད་དང་འདུས་མ་བྱས་རྫས་སུ་ཡོད་པར་ག་ལ་འགྱུར། དེ་ལ་མི་ལྡན་པའི་འདུ་བྱེད་ཐོབ་པ་ལ་སོགས་པའང་གཟུགས་དང་སེམས་དང་སེམས་ལས་བྱུང་བའི་གནས་སྐབས་ཀྱི་ཆོས་ཉིད་ལ་བཏགས་པ་ཡིན་ཏེ། དེ་མ་
* ཡིན་ན་དེ་ལྟར་ཡོད་པའི་རང་བཞིན་སྟོན་ཅིག དེ་ནི་མངོན་སུམ་དང་རྗེས་སུ་དཔག་པ་གང་གིས་ཀྱང་བསྟན་པར་མི་ནུས་པའི་ཕྱིར་ཡོད་པ་མ་ཡིན་ནོ། །ཡང་སྐྱེ་བ་ལ་སོགས་པ་རྫས་སུ་ཡོད་པའི་ཕྱིར་དུས་གསུམ་ཀྱང་རྫས་སུ་ཡོད་པར་ཐལ་ལོ། །དེ་འདོད་
39



ན་འདས་པ་དང་། མ་འོངས་པ་དང་། ད་ལྟར་དུ་ཡོད་པའི་ཕྱིར་འདས་པ་དང་མ་འོངས་པ་མ་ཡིན་པར་འགྱུར་རོ། །ཡང་འདུས་མ་བྱས་རྫས་སུ་ཡོད་པས་མྱ་ངན་ལས་འདས་པའང་རྫས་སུ་ཡོད་པར་ཐལ་ལོ། །མདོར་ན། མར་མེ་ཤི་བ་ཇི་བཞིན་དུ། །
དེ་ཡི་སེམས་ཀྱི་རྣམ་པར་ཐར། །ཞེས་གསུངས་པ་དང་འགལ་བར་འགྱུར་རོ། །དེ་ལྟར་བྱེ་བྲག་ཏུ་སྨྲ་བ་སུན་ཕྱུང་ནས། མདོ་སྡེ་པས་རང་གི་གྲུབ་པའི་མཐའ་འཇོག་པ་ལ་གསུམ་སྟེ། མདོའི་རབ་ཏུ་དབྱེ་བ་དང་། མདོའི་དོན་རྣམ་པར་གཏན་ལ་དབབ་པ་
ཨ་ དང༌༑ མདོའི་ཚིག་བཤད་པའི་ཚུལ་བསྟན་པའོ། །དེ་ལ་དང་པོ་ནི་གསུང་རབ་ཡན་ལག་བཅུ་གཉིས་དང་། སྡེ་སྣོད་གསུམ་མོ། །དེ་ཡང་བརྗོད་བྱའི་ཁྱད་པར་ནས་སྡེ་སྣོད་གསུམ་དུ་འགྱུར་ལ། རྗོད་བྱེད་ཀྱི་ཁྱད་པར་ནས་གསུང་རབ་ཡན་ལག་བཅུ་
གཉིས་སུ་འགྱུར་བས་ན་ངོ་བོ་སྡེ་སྣོད་གསུམ་དུ་བསྡུ་ལ། དེ་དག་ཀྱང་ཐེག་པ་ཆེ་ཆུང་གཉིས་སུ་འབྱེད་དེ། དེའང་མདོའི་སྡེ་དང༌། དབྱངས་ཀྱིས་བསྙད་པའི་སྡེ་དང༌། ལུང་དུ་བསྟན་པའི་སྡེ་དང་། ཚིགས་སུ་བཅད་པའི་སྡེ་དང་། ཆེད་དུ་བརྗོད་པའི་སྡེ་
སྟེ་ལྔ་ནི་ཉན་ཐོས་ཀྱི་མདོ་སྡེ་ཡིན་ནོ། །གླེང་གཞིའི་སྡེ་དང་། རྟོག་པ་བརྗོད་པའི་སྡེ་དང་། དེ་ལྟ་བུ་བྱུང་བའི་སྡེ་ནི་ཉན་ཐོས་ཀྱི་འདུལ་བ་ཡིན་ནོ། །སྐྱེས་པ་རབས་ཀྱི་སྡེ་ནི་བྱང་ཆུབ་སེམས་དཔའི་འདུལ་བ་ཡིན་ལ། ཤིན་ཏུ་རྒྱས་པའི་སྡེ་དང་། རྨད་དུ་
བྱུང་བའི་ཆོས་ཀྱི་སྡེ་ནི་བྱང་ཆུབ་སེམས་དཔའི་མདོ་སྡེའི་སྡེ་སྣོད་ཡིན་ནོ། །གཏན་ལ་ཕབ་པར་བསྟན་པའི་སྡེ་ནི་གཉིས་ཀའི་ཆོས་མངོན་པའི་སྡེ་སྣོད་དོ། །རང་སངས་རྒྱས་ནི་ཉན་ཐོས་ཀྱི་སྡེ་སྣོད་ལ་དམིགས་པ་ཡིན་ནོ། །གཉིས་པ་དེ་ལྟ་བུའི་མདོའི་དོན་



ཀླ
༄༅། །གཏན་ལ་འབེབས་པ་ན། ཆོས་རྣམས་ཀྱི་ཇི་སྙེད་ཡོད་པ་གཏན་ལ་དབབ་པ་དང་། ཇི་ལྟ་བ་བཞིན་དུ་ཡོད་པ་གཏན་ལ་དབབ་པའོ། །དང་པོ་ནི་ཕུང་པོ་དང་ཁམས་དང་སྐྱེ་མཆེད་ཀྱི་རྣམ་པར་གཞག་པ་རྣམས་སོ། །གཉིས་པ་ཇི་
ལྟ་བ་བཞིན་དུ་ཡོད་པ་ནི། འཕགས་པའི་བདེན་པ་བཞི་དང༌། སྟོང་པ་ཉིད་བཅུ་དྲུག་དང་། དེ་བཞིན་ཉིད་གསུམ་དང་། བཀའ་རྟགས་ཀྱི་ཕྱག་རྒྱུ་བཞི་དང༌། རྣམ་པར་ཐར་པའི་སྒོ་གསུམ་གཏན་ལ་འབེབས་པའོ། །དེ་ལྟ་བུའི་དོན་དེ་དག་ཀྱང་བརྗོད་པའི་
ཚུལ་བསམ་གྱིས་མི་ཁྱབ་པས་སློབ་དཔོན་རྣམས་ཀྱིས་ནི་སྣ་ཚོགས་ནས་བསྟན་ཀྱང་། འདིར་སློབ་དཔོན་དབྱིག་གཉེན་གྱིས་བྱེ་བྲག་ཏུ་སྨྲ་བ་དང་བསྟུན་ནས། དེ་ལས་ཁྱད་པར་དུ་འཕགས་པའི་ཚུལ་དུ་བསྟན་པས་དེ་བཞིན་དུ་བྱས་ན། དེ་ལ་ཤེས་བྱའི་གཞི་
ཨོ ལྔ་ལས་གཟུགས་ཀྱི་གཞི་ནི་ཕྱི་རོལ་ན་འབྱུང་བ་བཞིའི་རྡུལ་ཕྲ་རབ་དང་། དེ་ལས་རྫས་སུ་གྱུར་པ་རྫས་སུ་གནས་ཀྱང་། མདོ་ལས། ཀྱེ་རྒྱལ་བའི་སྲས་དག་ཁམས་གསུམ་པོ་འདི་དག་ནི་སེམས་ཙམ་མོ། །ཞེས་གསུངས་པས། ཇི་ལྟར་སྣང་ཚད་ཤེས་
པ་ཉིད་ཡིན་ལ། དེ་ལྟར་སྣང་བའི་རྒྱུ་ཕྱི་རོལ་གྱི་དོན་གྱིས་བསྐྱེད་པར་འདོད་དོ། །དེས་ན་མྱོང་བའི་ཡུལ་ནི་བདག་ཉིད་གསལ་བ་ཡིན་ལ། དམིགས་པའི་ཡུལ་ནི་མྱོང་བ་དང་འདྲ་བ་ཕྱི་རོལ་གྱི་དོན་ཡིན་ཏེ། ཚད་མ་རྣམ་འགྲེལ་གྱི་མདོ་སྡེ་པའི་སྐབས་
ལས༔ བདག་ཉིད་གསལ་བར་མྱོང་བ་ཡིན། །འདྲ་བར་སྣང་བ་དམིགས་པ་ཡིན། །དེས་ན་ཤེས་པ་ཐམས་ཅད་ཀྱི། །དམིགས་མྱོང་བདག་ཉིད་ཐ་དད་གནས། །ཞེས་སོ། །སེམས་དང་སེམས་ལས་བྱུང་བའི་གཞི་ནི་རང་གསལ་བ་སྐད་ཅིག་མའི་རྫས་



རྒྱུད་སྡེ་ཀུན་བཏུས་
སུ་གྲུབ་པར་འདོད་དོ། །མི་ལྡན་པའི་འདུ་བྱེད་ཀྱི་གཞི་ནི་དེ་གསུམ་གྱི་གནས་སྐབས་ཀྱི་ཆོས་ལ་བཏགས་པ་ཡིན་གྱི། དངོས་པོ་ཐ་དད་ཀྱི་རྫས་སུ་གྲུབ་པ་མེད་དོ། །འདུས་མ་བྱས་ཀྱི་གཞི་ནི་དངོས་པོ་མེད་པ་ཉིད་ལ་བཏགས་པ་ཙམ་དུ་འདོད་དོ། །དེས་ན་
མྱ་ངན་ལས་འདས་པའང་དངོས་པོ་མེད་པར་འདོད་དོ། །ལམ་དང་གང་ཟག་གི་ཁྱད་པར་ལ་ཉན་ཐོས་དང་རང་སངས་རྒྱས་ཀྱི་ནི་བྱེ་བྲག་ཏུ་སྨྲ་བ་དང་ཕལ་ཆེར་འདྲ་ལ། ཁྱད་པར་དུ་བྱང་ཆུབ་སེམས་དཔའི་ལམ་ལས་ས་བཅུའི་མདོ་ལས་གསུངས་པར་
འདོད་དོ། །བྱང་ཆུབ་སེམས་དཔའི་འབྲས་བུ་ཡང་དག་པར་རྫོགས་པའི་སངས་རྒྱས་ལ་ཁྱད་པར་སྐུ་གསུམ་མམ། མི་གནས་པའི་མྱ་ངན་ལས་འདས་པ་ཞེས་བྱ་བ་ཕུང་པོ་ལྷག་མ་མེད་པར་མྱ་ངན་ལས་འདས་ཀྱང་སེམས་ཅན་གྱི་དོན་རྒྱུན་མི་འཆད་པར་
མདོ་ལས་གསུངས་པས་དེ་ལྟར་འདོད་དོ། །གཞན་ཁྱད་པར་ཕྲ་མོ་མང་དུ་ཡོད་དེ་གཞན་དུ་ཤེས་པར་བྱའོ། །གསུམ་པ་མདོའི་ཚིག་འཆད་པའི་ཚུལ་ནི། སློབ་དཔོན་དབྱིག་གཉེན་གྱིས། མདོ་དོན་སྨྲ་བ་དག་གིས་ནི། །དགོས་པ་བསྡུས་པའི་དོན་བཅས་
དང་༑ །ཚིག་དོན་བཅས་དང་མཚམས་སྦྱོར་བཅས། །བརྒལ་ལན་བཅས་ཏེ་བསྙད་པར་བྱ། །ཞེས་རྣམ་བཤད་རིགས་པ་ལས་གསུངས་པ་ལྟ་བུའོ། །སློབ་དཔོན་ཐོགས་མེད་ཀྱིས་ནི། རྣམ་པར་བཤད་པའི་སྒོ་བཅུ་བཞི་ལ་སོགས་པ་གསུངས་སོ། །མདོ་
སྡེ་པའི་གྲུབ་པའི་མཐའ་རྒྱས་པར་ཤེས་པར་འདོད་ན་མཛོད་ཀྱི་འགྲེལ་པར་ཤེས་པར་བྱའོ། །ཆོས་མངོན་པ་ཀུན་ལས་བཏུས་པ་ཞེས་བྱ་བ་འདིའང་མདོ་སྡེ་པའི་གྲུབ་པའི་མཐའ་ཉིད་ཡིན་ནོ། །ཇི་ལྟར་ཡིན་ཞེ་ན། འདི་ནས་བཤད་པ་དང་། མཛོད་འགྲེལ་དུ་



༡
བྱ།
།མད་སྔ་པརབ་
ཉེར་གཉིས་
།མདོ་སྡེ་པར་བཏགས་པའི་གྲུབ་མཐའ་ཁྱད་པར་མེད་པར་སྣང་བའི་ཕྱིར་དང་། ད་ལྟའི་འཆད་པ་པོ་རྣམས་ཀྱང་ཐེག་པ་ཐུན་མོང་གི་སྡོམ་ཞེས་བྱ་བ་ཡིན་ཞེས་ཟེར་བ་དང་། སེམས་ཙམ་པ་ཕྱི་རོལ་གྱི་དོན་ཁས་བླངས་ཞེས་བྱ་བ་
ཡིན་ནོ་ཞེས་ཟེར་བའི་ཕྱིར་ཏེ། སེམས་ཙམ་ཡིན་ན་ཕྱི་རོལ་གྱི་དོན་ཁས་བླངས་པ་འགལ་བའི་ཕྱིར་རོ། །ཡང་གཞུང་དེར་རྣམ་པར་རིག་པ་ཙམ་དུ་བསྟན་པའང་འགའ་ཡང་མེད་པའི་ཕྱིར་རོ། །མདོ་སྡེ་པ་འདི་ཐེག་པ་ཆེན་པོའི་གྲུབ་མཐའ་ཡིན་ནམ། ཉན་
ཐོས་ཀྱི་གྲུབ་མཐའ་ཡིན་ཞེ་ན། འདི་ནི་གྲུབ་པའི་མཐའ་འཛིན་པའི་ཉན་ཐོས་ཀྱི་གཞུང་ཡིན་ཏེ། སློབ་དཔོན་བྷ་ཝ་པས་རྟོག་གེ་འབར་བ་ལས། ཐམས་ཅད་ཡོད་པར་སྨྲ་བ་དེ་ནི་རྣམ་པ་གཉིས་ཏེ། བྱེ་བྲག་ཏུ་སྨྲ་བ་དང་། མདོ་སྡེ་པ་སྨྲ་བ་ཞེས་བྱའོ་ཞེས་
གསུངས་སོ། །གལ་ཏེ་མདོ་སྡེ་པས་བྱང་ཆུབ་སེམས་དཔའི་ས་བཅུ་ལ་སོགས་པའང་གསུངས། ཤིན་ཏུ་རྒྱས་པའི་སྡེ་སྣོད་ཀྱང་གསུངས་པས། ཐེག་པ་ཆེན་པོར་མི་འགྱུར་རམ་ཞེ་ན། འགྱུར་ཏེ་ཁོ་རང་གི་ལུགས་ཀྱི་ཐེག་པ་ཆེན་པོ་ཡིན་གྱི། སེམས་
ཙམ་ཡན་ཆད་ལ་གྲགས་པའི་ཐེག་པ་ཆེན་པོ་ནི་མ་ཡིན་ནོ། །དེས་ན་ཁོའི་ལུགས་ལས་གྲགས་པའི་ཤིན་ཏུ་རྒྱས་པ་ལས། ཐེག་པ་ཆེན་པོ་ཤིན་ཏུ་རྒྱས་པ་གཞན་འབྱུང་བས། དེ་བཀར་བསྒྲུབ་དགོས་པ་ཡིན་གྱི་དེ་ལྟ་མ་ཡིན་ན་ཐེག་པ་ཆེན་པོ་བཀར་བསྒྲུབ་མི་ ་
དགོས་པར་འགྱུར་རོ། །དེས་ན་བྱེ་བྲག་ཏུ་བཤད་པ་ལས་ཚད་མར་མི་བྱེད་པའི་ཉན་ཐོས་ཐམས་ཅད་མདོ་སྡེ་པ་ཡིན་ནོ་ཞེས་སེམསསོ། །གལ་ཏེ་སློབ་དཔོན་ཤཱནྟི་པའམ། མེ་ཏི་པ་ལ་སོགས་པས་མདོ་སྡེ་པ་ཐེག་པ་ཆེན་པོ་ཡིན་ནོ་ཞེས་བཤད་པ་དང་འགལ་
ལྗོན་ཤིང་



ལོ་ཞེ་ན། དེ་ལྟར་དུའང་ད་ལྟ་བོད་ནའང་ཀུན་ལས་བཏུས་པ་ལ་སོགས་པ་ཐེག་ཆེན་དུའང་གྲགས་མོད་ཀྱི། དེ་ནི་ཐེག་པ་ཆེན་པོ་ལ་ཉེ་སྟེ་མདོ་སྡེ་ལ་ཚད་མར་བྱེད་པ་ཙམ་ལ་དགོངས་པའམ། ཉན་ཐོས་གྲུབ་མཐའ་འཛིན་པ་ཉིད་ཀྱི་ཐེག་པ་ཆེན་པོ་ལ་མོས་པ་
རྣམས་མདོ་ལ་ཚད་མར་བྱེད་པ་འདི་ཙམ་ལ་དགོངས་པ་ཡིན་ནོ། །དེ་ལྟར་མདོ་སྡེ་པའི་གྲུབ་པའི་མཐའ་ལེགས་པར་ཤེས་ནས། དེ་ནས་རྣལ་འབྱོར་སྤྱོད་པ་ཉིད། །ཅེས་གསུངས་པས། དེའི་རྗེས་ལ་རྣལ་འབྱོར་སྤྱོད་པ་སེམས་ཙམ་པ་བསྟན་པར་བྱའོ། །
དེ་ལ་གསུམ་སྟེ། ཐེག་པ་ཆེན་པོ་སངས་རྒྱས་ཀྱི་བཀར་བསྒྲུབ་པ་དང་། ཉན་ཐོས་ཀྱི་འདོད་པ་དགག་པ་དང་། རང་གི་འདོད་པ་བརྗོད་པའོ། །དང་པོ་ནི། མདོ་སྡེ་པ་རྣམས་ན་རེ། །ཐེག་པ་ཆེན་པོ་ཤིན་ཏུ་རྒྱས་པའམ། རྨད་དུ་བྱུང་བའི་སྡེ་ནི་ཁོ་བོ་ཅག་
གི་འདི་ཙམ་དུ་ཟདཀྱི་གཞན་ཤེས་རབ་ཀྱི་ཕ་རོལ་ཏུ་ཕྱིན་པ་དང་། ཕལ་པོ་ཆེ་ལ་སོགས་པ་བཀའ་མ་ཡིན་པར་སྨྲའོ། །དེ་ཡང་དག་པ་མ་ཡིན་ཏེ། དེ་སྐད་དུ་མདོ་སྡེ་རྒྱན་ལས། སྔར་ལུང་མ་བསྟན་ལྷན་ཅིག་བྱུང་། །སྤྱོད་ཡུལ་མ་ཡིན་གྲུབ་པ་དང་། །
ཡོད་དང་མེད་ན་ཡོད་མེད་དང་། །གཉེན་པོ་དང་ནི་སྒྲ་གཞན་ཕྱིར། །ཞེས་གསུངས་ཏེ། ཁོ་བོ་ཅག་འདོད་པའི་ཐེག་པ་ཆེན་པོ་འདི་བཀའ་མ་ཡིན་ན་སངས་རྒྱས་ཀྱིས་ཆོས་ལོག་པ་འདི་ལྟ་བུ་འབྱུང་ཞེས་ལུང་སྟོན་པར་རིགས་པ་ལ་ལུང་མ་བསྟན་པའི་ཕྱིར་
དང་༑ འདིར་བསྟན་པའི་ཟབ་པ་དང་རྒྱ་ཆེ་བ་འདི་རྟོག་གེ་བའི་སྤྱོད་ཡུལ་མ་ཡིན་པའི་ཕྱིར་ཁྱེད་རང་གི་མདོ་དང་དོན་ཁྱད་པར་མེད་པས། ཡོད་ན་གཉིས་ཀ་ཡོད་པའི་ཕྱིར་དང་། ཐེག་པ་ཆེན་པོ་སྒྲ་སྣ་ཚོགས་ཀྱིས་གསུངས་པས། ཁྱེད་ཀྱིས་རྟོགས་དཀའ་



ཉེར་གསུམ་
༄༅། །བའི་ཕྱིར་སངས་རྒྱས་ཀྱི་བཀར་གྲུབ་བོ། །གཉིས་པ་ཉན་ཐོས་ཀྱི་འདོད་པ་དགག་པ་ནི། མདོ་སྡེ་པས་ཤེས་བྱའི་གཞི་ལྔ་ལས་གཟུགས་ཀྱི་གཞི་ཕྱི་རོལ་གྱི་དོན་རྡུལ་ཕྲ་རབ་ཏུ་གྲུབ་བོ་ཞེས་ཟེར་རོ། །དེ་ཡང་དག་པ་མ་ཡིན་
ཏེ༑ ཁྱེད་རང་གི་ལུགས་ཀྱིས། སྒྲ་མེད་ཕྲ་རབ་རྡུལ་རྫས་བརྒྱད། །ཅེས་འདོད་པས་ན། རྫས་བརྒྱད་མེད་པས་རྡུལ་མེད་ལ། རྫས་བརྒྱད་སོ་སོ་ནས་གྲུབ་པ་མེད་པའི་ཕྱིར་རྡུལ་ཉིད་ཀྱང་མེད་པར་ཐལ་བའི་ཕྱིར་རོ། །འོ་ན་ཕྱི་རོལ་གྱི་དོན་མངོན་སུམ་དུ་
ཡོད་པ་དང་འགལ་ལོ་སྙམ་ན་དེ་ཡང་དག་པ་མ་ཡིན་ཏེ། བག་ཆགས་ཀྱིས་ནི་དཀྲུགས་པའི་སེམས། །དོན་དུ་སྣང་བ་རབ་ཏུ་འབྱུང་། །དོན་ཡོད་མ་ཡིན་སེམས་ཉིད་དེ། །ཕྱི་རོལ་དོན་མཐོང་ལོག་པ་ཡིན། །ཞེས་ལང་ཀར་གཤེགས་པ་ལས་གསུངས་
སོ༑ །མི་ལྡན་པའི་འདུ་བྱེད་ནི་ཕལ་ཆེར་འདྲ་ལ། འདུས་མ་བྱས་ཀྱང་མེད་པ་ཁོ་ནར་མི་འདོད་དེ། མདོ་ལས། ངོ་བོ་ཉིད་མི་སྐྱེ་མི་འགག་ཀུན་ནས་ཉོན་མོངས་པ་མ་ཡིན། རྣམ་པར་བྱང་བ་ཡང་མ་ཡིན་ཞེས་གསུངས་པའི་ཕྱིར་རོ། །དེས་ན་སེམས་དང་
སེམས་ལས་བྱུང་བའི་གཞི་ནི་རྫས་སུ་ཡོད་པ་སྟེ། འདི་ལ་དགོངས་ནས་དེ་བཞིན་ཉིད་གསུམ་ལ་སོགས་པའི་ཆོས་ཐམས་ཅད་གསུངས་པས་འདི་ནི་ཡང་དག་པའི་དོན་ཞེས་འདོད་དོ། །གསུམ་པ་རང་གི་འདོད་པ་བརྗོད་པ་ནི། དེ་ལ་རྣལ་འབྱོར་སྤྱོད་པ་བས་
ཐེག་པ་ཆེན་པོའི་ལམ་མཐའ་དག་བསྡུ་ན། གཞི་བཅུར་བསྡུས་པར་འདོད་དེ། ཤེས་བྱའི་གནས་དང་མཚན་ཉིད་དེར་འཇུག་དང་། །དེ་ཡི་རྒྱུ་འབྲས་དེ་རབ་དབྱེ་བ་དང་། །བསླབ་པ་གསུམ་དང་དེ་འབྲས་སྤངས་པ་དང་། །ཡེ་ཤེས་ཐེག་པ་མཆོག་གྱུར་
ལྗོན་ཤིང་།



རྒྱུད་སྡེ་ཀུན་བཏུས་
ཁྱད་པར་འཕགས། །ཞེས་ཆོས་མངོན་པའི་མདོ་ལས་གསུངས་པ་ལྟ་བུའོ། །དེ་ལ་དང་པོར་ཤེས་བྱའི་གནས་ཀུན་གཞིའི་རྣམ་པར་ཤེས་པ་སྟོན་ཏེ། ཆོས་ཐམས་ཅད་ཀྱི་རྒྱུ་རྟེན་ཅིང་འབྲེལ་བར་འབྱུང་བ་ལ་མཁས་པར་བྱ་བའི་ཕྱིར་རོ། །དེ་ཉིད་ལ་སྒྲོ་
འདོགས་པ་དང་སྐུར་པ་འདེབས་པའི་མཐའ་བསལ་བར་བྱ་བའི་ཕྱིར་དེའི་མཚན་ཉིད་ངོ་བོ་ཉིད་རྣམ་པ་གསུམ་ཤེས་པར་བྱའོ། །དེ་ལྟར་དེ་བཞིན་ཉིད་ཤེས་པས་རྣམ་པར་རིག་པ་ཙམ་དུ་འཇུག་པ་དང་། དེའི་རྒྱུ་འབྲས་ཕ་རོལ་ཏུ་ཕྱིན་པ་དྲུག་གི་སྤྱོད་པ་
དང་༑ དེ་བྱང་ཆུབ་སེམས་དཔའི་ས་བཅུར་དབྱེ་བ་དང་། ལྷག་པའི་ཚུལ་ཁྲིམས་དང་། སེམས་དང་། ཤེས་རབ་ཀྱི་བསླབ་པ་གསུམ་ལ་སྤྱོད་པའི་ཚུལ་དང་། དེ་ལྟར་རྟེན་པའི་འབྲས་བུ་སྤངས་པ་ཕུན་སུམ་ཚོགས་པ་དང་། ཡེ་ཤེས་ཕུན་སུམ་ཚོགས་
པ་སྟེ་དེ་ལྟར་བཅུར་སྟོན་ཏོ། །དེ་ལ་དང་པོ་ཀུན་གཞི་གཏན་ལ་དབབ་པ་ལ་བཞི། ཀུན་གཞི་ཡོད་པའི་རྒྱུ་མཚན་དང་། ཀུན་གཞིའི་མཚན་ཉིད་དང་། དེ་ལྡོག་པའི་དུས་དང༌། . དབང་ཕྱུག་ལ་སོགས་པ་དང་མི་འདྲ་བའི་ཁྱད་པར་རོ། །དེ་ལ་དང་པོ་ཀུན་
གཞིའི་རྣམ་པར་ཤེས་པ་ཡོད་པར་ཅིས་ཤེས། དེ་ཉན་ཐོས་ཀྱི་ལུང་ལས་མ་གསུངས་པ་ཅི་ཞེ་ན། མདོ་དགོངས་པ་ངེས་པར་འགྲེལ་པ་ལས། ལེན་པའི་རྣམ་པར་ཤེས་པ་ཟབ་ཅིང་ཕྲ། །ས་བོན་ཐམས་ཅད་ཆུ་ཡི་རླུང་བཞིན་འབབ། །བདག་ཏུ་རྟོག་པར་
གྱུར་ན་མི་རུང་ཞེས། །འདི་ནི་བྱིས་པ་རྣམས་ལ་ངས་མ་བསྟན། །ཞེས་སོ། །གཉིས་པ་མཚན་ཉིད་ནི། ཡང་དེ་ཀུན་གཞི་ཡིན་ཏེ། ཆོས་མངོན་པའི་མདོ་ལས། ཐོག་མ་མེད་པའི་དུས་ཀྱི་དབྱིངས། །ཆོས་རྣམས་ཀྱི་ནི་གནས་ཡིན་ཏེ། །དེ་ཡོད་པས་ན་
46



༄༅། །འགྲོ་ཀུན་དང་། །མྱ་ངན་འདས་པ་འཐོབ་པར་འགྱུར། །ཞེས་གསུངས་སོ། །དེ་ལ་ཀུན་གཞིའི་རྣམ་པར་ཤེས་པ་ཞེས་བྱ་བ་འདི་ཀུན་ནས་ཉོན་མོངས་པའི་ཆོས་ཐམས་ཅད་ཀྱི་བག་ཆགས་ལ་བརྟེན་ནས། ས་བོན་ཡོངས་སུ་
འཛིན་པ་དང་ལྡན་པས་ཀུན་ནས་ཉོན་མོངས་པའི་ཆོས་ཐམས་ཅད་སྐྱེ་བའི་རྒྱུར་གྱུར་པའོ། །དེ་ནི་དབང་པོ་གཟུགས་ཅན་ཐམས་ཅད་ཀྱི་རྒྱུ་ཡང་ཡིན་ལ། དེ་ཡིད་དང་འཇུག་པའི་རྣམ་པར་ཤེས་པ་ཐམས་ཅད་ཀྱང་དེ་ལས་འབྱུང་བས་རྒྱུ་ཡིན་ནོ། །དེ་ཆོས་
ཐམས་ཅད་ཀྱི་བག་ཆགས་ལ་བརྟེན་ཏེ་བྱུང་བས་འབྲས་བུ་ཡང་ཡིན་ནོ། །དེ་ལྟ་བུ་འདི་ནི་རྟེན་ཅིང་འབྲེལ་པར་འབྱུང་བ་ཞེས་བྱ་སྟེ། རྟེན་ཅིང་འབྲེལ་པར་འབྱུང་བའི་ངོ་བོ་ཉིད་རྣམ་པར་འབྱེད་པ་ནི་ཀུན་གཞིའི་རྣམ་པར་ཤེས་པ་ཡིན་ལ། དེ་ལ་སྡུག་པ་དང་
@༡ མི་སྡུག་པར་རྣམ་པར་འབྱེད་པ་ནི་རྟེན་ཅིང་འབྲེལ་པར་འབྱུང་བ་ཡན་ལག་བཅུ་གཉིས་པོ་ཡིན་ནོ། །ཀུན་གཞི་དེ་ཐམས་ཅད་དུ་འགྱུར་བས་མ་བསྒྲིབས་པའང་ཡིན་ལ། དགེ་བ་དང་མི་དགེ་བ་གང་དུའང་གྲུབ་པ་མ་ཡིན་པས་ལུང་དུ་མ་བསྟན་པའང་ཡིན་
ནོ༑ །གསུམ་པ་ནི། འཁོར་བ་གནས་ཀྱི་བར་དུ་ནི་འཇུག་ལ། དགྲ་བཅོམ་པ་ཐོབ་ན་ལྡོག་སྟེ། དེ་སྐད་དུ། དེ་ལ་ཀུན་གཞིའི་རྣམ་ཤེས་ནི། །རྣམ་སྨིན་ས་བོན་ཐམས་ཅད་པ། །ཞེས་བྱ་བ་དང་། དེ་ནི་རྒྱུན་འབབ་ཆུ་བོ་བཞིན། །དགྲ་བཅོམ་ཉིད་ན་དེ་
ལྡོག་གོ །ཞེས་བཤད་པ་ལྟ་བུའོ། །ཡང་སངས་རྒྱས་པ་ན་གནས་གྱུར་པའི་ཚུལ་གྱིས་ལྡོག་སྟེ། ཇི་སྐད་དུ། ཀུན་གཞིའི་རྣམ་ཤེས་གང་ཡིན་པ། །དེ་ནི་མེ་ལོང་ཡེ་ཤེས་གྱུར། །ཞེས་གསུངས་སོ། །བཞི་པ་ནི། དེ་ལྟ་བུའི་ཀུན་གཞིའི་རྣམ་པར་ཤེས་
47



པ་རྟེན་ཅིང་འབྲེལ་པར་འབྱུང་བ་དེ་མ་རྟོགས་པ་རྣམས་རང་བཞིན་གྱི་རྒྱུ་དང་། དབང་ཕྱུག་གི་རྒྱུ་དང་། སྔོན་བྱས་པའི་རྒྱུ་ལ་སོགས་པར་རྟོག་གོ །གལ་ཏེ་དེ་ལྟ་བུ་རྣམས་དང་། ཀུན་གཞིའི་རྣམ་པར་ཤེས་པ་ཇི་ལྟར་མི་འདྲ་སྙམ་ན། དབང་ཕྱུག་ལ་
སོགས་པ་ནི་ཐམས་ཅད་ཀྱི་བྱེད་པ་པོ་གཅིག་པུར་འདོད་ལ། ཀུན་གཞིའི་སེམས་ཅན་སོ་སོ་རེ་རེ་ལ་ཡོད་ལ། དེའང་སྐད་ཅིག་མ་དུ་མ་ཉིད་དུ་འདོད་པ་དང་། བདག་རྟག་པ་ཉིད་དུ་འདོད་པ་དང་། ཀུན་གཞི་ནི་རྟེན་ཅིང་འབྲེལ་པར་འབྱུང་བ་སྐད་ཅིག་མའི་
རང་བཞིན་དུ་འདོད་པས་ཁྱད་པར་དུ་འཕགས་པ་ཡིན་ནོ། །ཤེས་བྱའི་གནས་ཀུན་གཞིའི་རྣམ་པར་ཤེས་པའོ། །གཉིས་པ་དེའི་མཚན་ཉིད་ནི་རྣམ་པ་གསུམ་སྟེ། གཞན་གྱི་དབང་དང་། ཀུན་བརྟགས་པ་དང་། ཡོངས་སུ་གྲུབ་པའོ། །དེ་དག་བཤད་པ་ལ་
# གསུམ༑ མཚན་ཉིད་དང་། མིང་དོན་དང་། རབ་ཏུ་དབྱེ་བའོ། །དེ་ལ་དང་པོ་གཞན་གྱི་དབང་ནི་ཀུན་གཞིའི་རྣམ་པར་ཤེས་པ་ལས་བྱུང་བ་ཡང་དག་པ་མ་ཡིན་པའི་ཀུན་ཏུ་རྟོག་པ་ཞེས་བྱ་བ་སྟེ། རྣམ་པར་རིག་པ་ཉིད་ཡུལ་ཉེ་བར་སྤྱད་པའི་རྣམ་པར་རིག་
པ་ཞེས་བྱ་བ་ལ་སོགས་པ་ཕུང་པོ་དང་ཁམས་དང་སྐྱེ་མཆེད་དུ་སྣང་བ་གཟུང་ཆའི་རྣམ་པ་དང་། འཛིན་ཆའི་རྣམ་པར་སྣང་བ་གང་ཡིན་པའོ། །གཉིས་པ་དེ་ལ་ཀུན་བརྟགས་པ་ཞེས་བྱ་བ་ནི་དོན་མེད་ཀྱང་རྣམ་པར་རིག་པ་ཙམ་དེ་ཉིད་དོན་དུ་སྣང་བ་གང་ཡིན་
པའོ། །དེ་ལ་ཡོངས་སུ་གྲུབ་པ་ཞེས་བྱ་བ་ནི་གཞན་དབང་དེ་ཉིད་ལ་དོན་གྱི་རྣམ་པ་བསྟན་དུ་མེད་པའོ། །གལ་ཏེ་དོན་མེད་ན་རྣམ་པར་རིག་པ་གཟུང་འཛིན་དུ་སྣང་བ་ཅིའི་ཕྱིར་ཞེ་ན། དཔེར་ན་རྨི་ལམ་ལྟ་བུའོ། །འདི་ལས་སེམས་ཙམ་པ་ཉིད་གྲུབ་མཐའ་ཐ་



ཉེར་ལ་
།དད་པ་དུ་མར་འགྱུར་ཏེ། སེམས་ཙམ་རྣམ་མེད་པ་ཞེས་བྱ་བ་ནི་ཡུལ་དུ་སྣང་བ་འདི་དག་ནི་མེད་བཞིན་དུ་སྣང་བ་སྟེ། རྣམ་པ་བརྫུན་པའོ། །དེས་ན་སངས་རྒྱས་པའི་ཚེ་ནའང་རྣམ་པ་ཐམས་ཅད་དང་བྲལ་བའི་རང་རིག་པ་
འབའ་ཞིག་འདོད་དོ་ཞེས་ཟེར་རོ། །ཁ་ཅིག་བློ་རྣམ་པ་དང་བཅས་པ་ཞེས་བྱ་བ་སྟེ། རྣམ་པ་འདི་ཐམས་ཅད་ནི་བདེན་པ་ཉིད་ཡིན་ཏེ་བློ་ཉིད་དེར་སྣང་བའི་ཕྱིར་རོ། །དེས་ན་སངས་རྒྱས་ཙམ་ནའང་རྣམ་པ་འདི་དག་གནས་གྱུར་ཏེ་དག་པའི་སྣང་བར་འགྱུར་རོ་
ཞེས་ཟེར་རོ། །དེ་ཉིད་ལའང་དབྱེ་བ་མང་སྟེ། ཡུལ་ནི་གཟུང་ཆར་སྣང་བའི་རྣམ་རིག་སྟེ་ཕྱེད་ཡིན་ལ། ཡུལ་ཅན་ནི་འཛིན་ཆར་སྣང་བའི་རྣམ་རིག་སྟེ་ཕྱེད་ཡིན་པས་སྒོ་ང་བཀས་པ་ལྟ་བུའོ་ཞེས་ཟེར་རོ། །སློབ་དཔོན་ཤཱཀྱ་བློ་ནི་རྣམ་པ་དུ་མ་ཉིད་ཀྱང་རྣམ་
པར་རིག་པ་དུ་མ་ཉིད་ཡིན་ལ། དེ་འཛིན་པའང་རྣམ་པར་རིག་པ་དུ་མ་ཉིད་ཡིན་པས། སྐད་ཅིག་གཅིག་ལ་ཤེས་པ་དུ་མ་འཇུག་པའོ་ཞེས་ཟེར་རོ། །ཁ་ཅིག་ནི་ཡུལ་ཡང་རྣམ་པ་དྲུག་གི་རིག་པ་ཡིན་ལ། ཡུལ་ཅན་ཡང་རྣམ་པར་ཤེས་པའི་ཚོགས་དྲུག་གི་
རྣམ་པར་རིག་པ་ཡིན་ནོ་ཞེས་ཟེར་རོ། །ཁ་ཅིག་ནི་རྣམ་པ་བསམ་གྱིས་མི་ཁྱབ་པ་སྣ་ཚོགས་སུ་སྣང་ཡང་བདེན་པ་ཤེས་པ་གཅིག་གི་ངོ་བོར་བདེན་ཏེ། དེ་ནི་འདི་ལྟ་སྟེ། ཡིད་ཀྱི་རྣམ་པར་ཤེས་པའོ། །དེ་སྒོ་ཐ་དད་ནས་འཇུག་པས་བློ་ཐ་དད་ལྟ་བུར་གྱུར་
པའོ། །དེའང་སྐྱེ་མཆེད་བཅུ་གཉིས་བསྟན་པའི་མདོ་ལས། རྣམ་པར་ཤེས་པའི་ཚོགས་དྲུག་བསྟན་པ་ནི་ཡིད་ཀྱི་སྐྱེ་མཆེད་དོ་ཞེས་གསུངས་པ་ལྟ་བུའོ། །ཞེས་བྱང་ཆུབ་སེམས་དཔའ་གཅིག་པུར་སྨྲ་བ་ཟེར་རོ། །དེ་ལྟར་གྲུབ་མཐའ་ཐ་དད་པ་དུ་མར་གྱུར་
ལྗོ
ན་ཤིང་



པ་དེ་ཐམས་ཅད་ཕྱི་རོལ་གྱི་དོན་མི་འདོད་དོ། །དེའི་རིགས་པ་ནི། ཡི་དྭགས་དུད་འགྲོ་མི་རྣམས་དང་། །ལྷ་རྣམས་སོ་སོ་རིགས་རིགས་སུའོ། །དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་པར་བསྟན་པ་ཡིན། །ཞེས་བྱ་བ་ལ་སོགས་པས་ཤེས་
སོ༑ །གཉིས་པ་མིང་དོན་ནི། དེ་ལ་ཅིའི་ཕྱིར་གཞན་གྱི་དབང་ཞེས་བྱ་ཞེ་ན། རང་གི་བག་ཆགས་ཀྱི་ས་བོན་ལས་སྐྱེས་ཤིང་བསྐྱེད་ནས་ཀྱང་སྐད་ཅིག་ལས་མི་སྡོད་ཅིང་ཕྱི་མ་བསྐྱེད་དེ། དེས་ན་སྔ་མས་དབང་བསྒྱུར་བས་ན་གཞན་གྱི་དབང་ཞེས་བྱའོ། །
དེ་ལ་ཅིའི་ཕྱིར་ཀུན་བརྟགས་པ་ཞེས་བྱ་ཞེ་ན། ཡིད་ཀྱི་རྣམ་པར་ཤེས་པ་ཀུན་ཏུ་རྟོག་པ་དེས་བདག་དང་བདག་གི་དང་མིང་དང་རྒྱུ་མཚན་ལ་སོགས་པ་ཕྱིན་ཅི་ལོག་དཔག་ཏུ་མེད་པར་བརྟགས་པས་ན་ཀུན་བརྟོགས་པ་ཞེས་བྱའོ། །དེ་ལ་ཡོངས་སུ་གྲུབ་པ་ཞེས་
ཇི་ལྟར་བྱ་ཞེ་ན། དེ་ལས་གཞན་དུ་གྲུབ་པ་མེད་པའི་ཕྱིར་དང་། རྣམ་པར་དག་པའི་དམིགས་པའམ། དགེ་བ་ཐམས་ཅད་ཀྱི་མཆོག་ཡིན་པས་ན་ཡོངས་སུ་གྲུབ་པའོ། །གསུམ་པ་དེ་རབ་ཏུ་དབྱེ་བ་ནི། དེ་ལ་གཞན་དབང་དབྱེ་ན་གཉིས་ཏེ། བག་ཆགས་
ཀྱི་ས་བོན་གཞན་གྱི་དབང་སྟེ། མ་དག་པའི་གཞན་དབང་དང་། ཀུན་ནས་ཉོན་མོངས་པ་དང་། རྣམ་བྱང་གི་ངོ་བོ་མ་གྲུབ་པའི་གཞན་དབང་སྟེ། དག་པའི་གཞན་དབང་ངོ་། །ཀུན་བརྟགས་ལ་དབྱེ་ན་མཐའ་ཡས་པ་སྟེ། བསྡུ་ན་གཉིས་ཏེ། ངོ་བོ་ཀུན་
ཏུ་རྟོག་པ་དང་། ཁྱད་པར་ཀུན་ཏུ་རྟོག་པའོ། །དེ་ལ་ལྔ་སྟེ། མིང་ལ་བརྟེན་ཏེ་དོན་དུ་རྟོག་པ། དོན་ལ་བརྟེན་ཏེ་མིང་དུ་རྟོག་པ། །མི་ལ་བརྟེན་ཏེ་མིང་ཏུ་རྟོག་པ། དོན་ལ་བརྟེན་ཏེ་དོན་ལ་རྟོག་པ། གཉིས་ཀ་ལ་བརྟེན་ཏེ་གཉིས་ཀ་རུ་རྟོག་པའོ། །ཡོངས་
5]



ཉེར་དྲུག
།སུ་གྲུབ་པ་ལ་གཉིས་ཏེ། གཉིས་སུ་དབྱེ་བ་དང་། བཞིར་དབྱེ་བའོ། །དང་པོ་གཉིས་ནི། རང་བཞིན་ཡོངས་སུ་གྲུབ་པ་གནས་ལུགས་དང་། རྣམ་པར་དག་པའི་ཡོངས་སུ་གྲུབ་པ་དེ་ཐོབ་པའི་ཐབས་ཕྱིན་ཅི་མ་ལོག་པའོ། །
དེས་ན་མདོ་ལས་མེད་པའི་རྣམ་གྲངས་བསྟན་པ་རྣམས་ཀྱིས་ཀུན་བརྟགས་བསྟན་པའོ། །སྒྱུ་མ་དང་། རྨི་ལམ་དང་། སྨིག་རྒྱུ་ལ་སོགས་པ་བསྟན་པས་གཞན་དབང་བསྟན་ཏོ། །གཉིས་པ་ནི། ཡོངས་སུ་གྲུབ་པ་ནི་རྣམ་པ་བཞིར་བཤད་དེ། རང་བཞིན་
གྱིས་རྣམ་བྱང་དང་། དྲི་མ་མེད་པས་རྣམ་བྱང་དང་། དེ་ཐོབ་པའི་ལམ་རྣམ་བྱང་དང་། དམིགས་པའི་རྣམ་བྱང་ངོ་། །དང་པོ་ནི་སྟོང་པ་ཉིད་དང་དེ་བཞིན་ཉིད་ལ་སོགས་པ་བསྟན་པའོ། །གཉིས་པ་ནི་སྒྲིབ་པ་དང་བྲལ་བའི་ཚུལ་བཤད་པ་རྣམས་སོ། །
གསུམ་པ་ནི་བྱང་ཆུབ་ཀྱི་ཕྱོགས་དང་ཕ་རོལ་ཏུ་ཕྱིན་པ་ལ་སོགས་པ་བསྟན་པའོ། །བཞི་པ་ནི་ཀུན་བརྟགས་ཀྱང་མ་ཡིན། གཞན་དབང་ཡང་མ་ཡིན་ཞེས་བསྟན་པའོ། །དེ་ལྟར་མཚན་ཉིད་གསུམ་བསྟན་པ་འདིས་སྒྲོ་འདོགས་དང་སྐུར་འདེབས་ཀྱི་མཐའ་ག
ལས་གྲོལ་བར་བྱེད་དེ། དགོངས་པ་ངེས་པར་འགྲེལ་པ་ལས། ཆོས་རྣམས་ངོ་བོ་ཉིད་མེད་ཆོས་རྣམས་མ་སྐྱེས་དང་། །ཆོས་རྣམས་མ་འགགས་ཆོས་རྣམས་ཐམས་ཅད་གདོད་ནས་ཞི། །ཆོས་རྣམས་ཐམས་ཅད་རང་བཞིན་མྱ་ངན་འདས་པར་ནི། །
དགོས་པ་མེད་པར་མཁས་པ་སུ་ཞིག་སྨྲ་བར་བྱེད། །མཚན་ཉིད་ངོ་བོ་ཉིད་མེད་སྐྱེ་བ་ངོ་བོ་མེད། །དོན་དམ་ངོ་བོ་ཉིད་མེད་དོ་ཞེས་ངས་བཤད་དོ། །མཁས་པ་གང་ཞིག་དགོངས་པ་འདི་དག་ཤེས་པ་འདི། །རབ་ཏུ་ཉམས་པར་གྱུར་པའི་ལམ་དུ་དེ་མི་



རྒྱུད་སྡེ་ཀུན་བཏུས་
འགྲོ༑ །ཞེས་གསུངས་པས། དེ་ལྟར་དངོས་པོའི་གནས་ལུགས་ཤེས་པར་བྱའོ།། །།སྤྱི་དོན་གསུམ་པ་དེ་ལྟ་བུའི་རྣམ་པར་རིག་པ་ལ་འཇུག་པ་ནི། དེའི་དོན་རྟོགས་པ་ལ་འཇུག་པའོ། །འདི་ལ་བཞི་སྟེ། གང་ཟག་གང་འཇུག རྒྱུ་གང་གི་
འཇུག ཚུལ་ཇི་ལྟར་འཇུག དུས་སམ་གནས་སྐབས་གང་དུ་འཇུག་པའོ། །དང་པོ་ནི་བྱང་ཆུབ་སེམས་དཔའ་སྟེ། ཐེག་པ་ཆེན་པོ་པ་ཚོགས་གཉིས་བསགས་པ་ཅན་ནོ། །གཉིས་པ་རྒྱུ་ནི་གསུམ། མ་ཞུམ་པ་གསུམ་དང་། སྤངས་པ་བཞི་དང་། ཞི་
གནས་ལྷག་མཐོང་ལ་གུས་པས་འཇུག་པའོ། །དང་པོ་ནི་དགེ་བའི་རྩ་བ་སྟོབས་བསྐྱེད་པ་སེམས་ཅན་ཐམས་ཅད་སངས་རྒྱས་ཐོབ་པར་བྱ་བའི་སེམས་དང་། ཕ་རོལ་ཏུ་ཕྱིན་པ་ལ་འཇུག་པའི་སེམས་དང་། བདག་གིས་གང་ལའང་ཐོགས་པ་མེད་དོ་ཞེས་མ་
ཞུམ་པའི་སེམས་གསུམ་མོ། །གཉིས་པའང་ཉན་ཐོས་དང་རང་རྒྱལ་ཡིད་ལ་བྱེད་པ་སྤངས་པ་དང་། ཐེག་པ་ཆེན་པོ་ལ་སོམ་ཉི་སྤངས་པ་དང་། ཆོས་ལ་ཕྱོགས་འཛིན་སྤངས་པ་དང་། རྣམ་པར་རྟོག་པ་སྤངས་པ་སྟེ་སྤངས་པ་བཞི་དང་། གསུམ་པ་ཞི་
གནས་དང་ལྷག་མཐོང་ལ་གུས་པས་འཇུག་པའོ། །གསུམ་པ་ཚུལ་ཇི་ལྟར་འཇུག་ན་གསུམ། ཀུན་བརྟགས་ལ་དང་། གཞན་དབང་ལ་དང༌། ཡོངས་གྲུབ་ལ་འཇུག་པའོ། །དང་པོ་ནི་ཐོས་པའི་བག་ཆགསཀྱི་སྒོ་ནས་མིང་ཚོལ་བ་དང་། དངོས་པོ་ཚོལ་
བ་དང་། ངོ་བོ་ཉིད་ཚོལ་བ་དང་། བྱེ་བྲག་ཏུ་བཏགས་པ་བཙལ་བའི་སྒོ་ནས་དེ་དག་མི་དམིགས་པར་ཤེས་པའོ། །དེ་ལ་དེ་ཐམས་ཅད་ཡིད་ཀྱིས་བརྗོད་པའི་མཚན་ཉིད་དུ་རྟོག་པས་ཀུན་བརྟགས་ལ་འཇུག་པའོ། །གཉིས་པ་ནི་རྣམ་པར་རིག་པ་ཙམ་ལ་
52



༄༅།། །འཇུག་པས་གཞན་དབང་ལ་ཞུགས་པའོ། །གསུམ་པ་ནི་རྣམ་རིག་ཙམ་གྱི་འདུ་ཤེས་ཀྱང་བཟློག་ནས་འཇུག་པས་ཡོངས་གྲུབ་ལ་འཇུག་པ་སྟེ། ཆོས་ཀྱི་དབྱིངས་ལ་མངོན་སུམ་གྱིས་གནས་པ་ཞེས་བྱའོ། །བཞི་པ་དུས་སམ་
གནས་སྐབས་གང་དུ་འཇུག་པ་ནི་ལམ་ལྔ་ལ་འཇུག་པ་སྟེ། དེའང་བསྡུ་ན་བཞི་སྟེ། མོས་པ་སྤྱོད་པའི་ས་དང་། མཐོང་བའི་ལམ་དང་། བསྒོམ་པའི་ལམ་དང༌། མཐར་ཕྱིན་པའི་ལམ་མོ། །དང་པོ་ལ་གཉིས། ཚོགས་ལམ་དང་། སྦྱོར་ལམ་མོ། །
དང་པོ་ལ་ཆེ་འབྲིང་གསུམ་མོ། །སྦྱོར་ལམ་ལ་བཞི་སྟེ། སེམས་སྣང་བ་ཐོབ་པའི་ཚེ་དྲོད་དང་། སྣང་བ་མཆེད་པའི་ཚེ་རྩེ་མོ་དང༌། དོན་གྱི་ཕྱོགས་གཅིག་ལ་ཞུགས་པའི་ཏིང་ངེ་འཛིན་གྱིས་བཟོད་པ་དང་། རྣམ་རིག་གི་འདུ་ཤེས་འཇིགས་པའི་ཏིང་ངེ་
# |འཛིན་གྱིས་ཆོས་མཆོག་སྟེ་ངེས་འབྱེད་ཆ་བཞིའོ། །དེ་ནས་མཐོང་ལམ་དུ་འཇུག་གོ །དེ་ས་བཅུའི་རིམ་པས་སྦྱོང་བ་ནི་བསྒོམ་པའི་ལམ་ལ་འཇུག་པའོ། །དེ་ནས་མཐར་ཕྱིན་པའི་ལམ་ལ་འཇུག་གོ། །སྤྱི་དོན་བཞི་པ་དེའི་རྒྱུ་འབྲས་ནི། དེ་ལྟར་འཇུག་
པའི་ཚེ་ཕ་རོལ་ཏུ་ཕྱིན་པ་དྲུག་གི་སྤྱོད་པའི་སྒོ་ནས་འཇུག་གོ །དེ་ལ་གསུམ་སྟེ། ཕ་རོལ་ཕྱིན་པ་དྲུག་ཏུ་གྲངས་ངེས་པ་དང་། གོ་རིམ་ངེས་པ་དང་། སོ་སོའི་མཚན་ཉིད་དོ། །དང་པོ་ནི་ཐོག་མར་ལོངས་སྤྱོད་དང་ཁྱིམ་ལ་ཆགས་པས་འཁོར་བ་ལས་མི་
'' འཕགས་པས་དེའི་གཉེན་པོར་སྦྱིན་པ་དང་ཚུལ་ཁྲིམས་སོ། །འཕགས་ནས་ལྡོག་པའི་རྒྱུ་སེམས་ཅན་ལོག་པར་བསྒྲུབས་པས་སུན་པ་དང་། ཡུན་རིང་པོར་དགེ་བ་ལ་སྦྱོར་བས་སྐྱོ་བ་སྟེ། དེའི་གཉེན་པོར་བཟོད་པ་དང་བརྩོན་འགྲུས་སོ། །མི་ལྡོག་པ་དེ་ །
ཉེར་བདུན་
ལྗོ
ན་ཤིང་ །



རྒྱུད་སྡེ་ཀུན་བཏུས་
ཆུད་ཟ་བའི་རྒྱུ་ནི་རྣམ་པར་གཡེང་བ་དང་། འཆལ་པའི་ཤེས་རབ་སྟེ། དེའི་གཉེན་པོར་བསམ་གཏན་དང་ཤེས་རབ་བོ། །གཉིས་པ་གོ་རིམ་ངེས་པའི་རྒྱུ་ནི། རྒྱུ་དང་འབྲས་བུར་ངེས་པའོ། །གསུམ་པ་དེ་དག་གི་སོ་སོའི་མཚན་ཉིད་ནི། ལོངས་སྤྱོད་ལ་
མ་ཆགས་པ་དང་། ཚུལ་ཁྲིམས་ལ་ལྟུང་བ་མེད་པ་དང་། སྡུག་བསྔལ་ལ་འཁྲུལ་པ་མེད་པ་དང་། བསྒོམ་པ་ལ་ལེ་ལོ་མེད་པ་དང་། རྣམ་པར་གཡེང་བ་མེད་དེ་རྩེ་གཅིག་པ་དང་། ཆོས་རབ་ཏུ་འབྱེད་པའོ། །འདི་དག་ཀྱང་ཆོས་དུ་དང་ལྡན་པ་
དང་། བསྒོམ་པའི་ཚུལ་དང་། དབྱེ་བ་དང་། བསྡུ་བ་ལ་སོགས་པ་མཐའ་ཡས་པ་ཤེས་པར་བྱའོ།། །སྤྱི་དོན་ལྔ་པ་རབ་ཏུ་དབྱེ་བ་ནི། དེ་ལྟར་ཕ་རོལ་ཏུ་ཕྱིན་པ་དྲུག་པོ་དེས་རྣམ་པར་རིག་པ་ལ་འཇུག་པ་དེའང་ས་བཅུར་རབ་ཏུ་དབྱེ་བར་བྱ་སྟེ། རབ་
ཏུ་དགའ་བ་ལ་སོགས་པ་བཅུའོ། །དེ་ལ་གསུམ། ཕ་རོལ་ཏུ་ཕྱིན་པ་བཅུས་ས་བགྲོད་པའི་ཚུལ་དང་། ས་རྣམས་ཐོབ་ཚུལ་དང་། དུས་ཇི་སྲིད་ཅིག་གིས་བགྲོད་ཚུལ་ལོ། །དང་པོ་ནི་ས་འདི་དག་ལའང་རྣམ་པར་རིག་པ་ཙམ་ལ་འཇུག་པའི་ཚུལ་བཅུ་
དང་༑ ངེས་པའི་ཚིག་དང་། བསྒོམ་པའི་ཚུལ་གྱིས་ཁྱད་པར་འཇོག་གོ །ཡང་ས་འདི་རྣམས་ལ་ཕ་རོལ་ཏུ་ཕྱིན་པ་བཅུ་ཐོབ་པར་འགྱུར་ཏེ། དྲུག་ནི་ས་དྲུག་ལའོ། །ཤེས་རབ་ཀྱི་ཕ་རོལ་ཏུ་ཕྱིན་པའི་རྗེས་ཀྱི་ཡེ་ཤེས་བཞི་ནི་ས་བཞི་ལ་རེ་རེ་སྟེ། དེ་ལ་དགེ་
བའི་རྩ་བ་ཐམས་ཅད་ཐུན་མོང་དུ་བྱས་ཏེ་བྱང་ཆུབ་ཆེན་པོར་བསྔོ་བ་ནི་ཐབས་སོ། །སྨོན་ལམ་སྣ་ཚོགས་འདེབས་ཤིང་འགྲུབ་པར་བྱེད་པ་ནི་སྨོན་ལམ་མོ། །སོ་སོར་རྟོག་པ་དང་བསྒོམ་པའི་སྟོབས་ཀྱིས་ཕ་རོལ་ཏུ་ཕྱིན་པ་རྒྱུན་མི་གཅོད་པ་ནི་སྟོབས་སོ། །



༣ ༄༅། །དྲུག་པོ་ཉིད་ཀྱི་ཡེ་ཤེས་ལོངས་སྤྱོད་པ་དང་། སེམས་ཅན་སྨིན་པར་བྱེད་པ་ནི་ཡེ་ཤེས་སོ། །གཉིས་པ་ས་འདི་དག་ནི་ཐོབ་པ་རྣམ་པ་བཞི་སྟེ། དང་པོ་ལ་མོས་པས་ཐོབ་པའོ། །ཆོས་སྤྱོད་བཅུ་ལ་གནས་པ་ནི་སྤྱོད་པས་ཐོབ་
པའོ། །ཆོས་ཀྱི་དབྱིངས་རྟོགས་པ་ནི་ས་དང་པོ་མཐོང་ལམ་སྟེ་རྟོགས་པས་ཐོབ་པའོ། །བསྒོམ་པའི་མཐར་འགྲོ་བ་ནི་གྲུབ་པས་ཐོབ་པའོ། །གསུམ་པ་ས་འདི་དག་དུས་ཇི་སྲིད་ཅིག་གིས་རྫོགས་ཤེ་ན། གང་ཟག་གཞན་ནི་ངེས་པ་མེད་ལ། ལྔ་ནི་བསྐལ་པ་
།གྲངས་མེད་པ་གསུམ་གྱིས་མཐར་ཕྱིན་ཏེ། མོས་པས་སྤྱོད་པ་ནི་བསྐལ་པ་གྲངས་མེད་པ་དང་པོའོ། །ལྷག་པའི་བསམ་པ་ལ་སྤྱོད་པ་ས་དང་པོ་དང༌། མཚན་མ་ལ་སྤྱོད་པ་ས་དྲུག་པ་མན་ཆད་དང་། མཚན་མ་མེད་པ་སྟེ་ས་བདུན་པ་ནི་གྲངས་མེད་གཉིས་
མ# པས་སོ། །མངོན་པར་འདུ་བྱེད་པ་མེད་པས་སྤྱོད་པ་སྟེ། ས་བཅུ་པའི་བར་ནི་གྲངས་མེད་གསུམ་པས་སོ། །དེ་སྐད་དུ། གཟང་དང་སྨོན་པ་སྟོབས་ཅན་དང་། །སེམས་བརྟན་ཁྱད་པར་འགྲོ་བ་ཡི། །བྱང་ཆུབ་སེམས་དཔའ་གྲངས་མེད་གསུམ། །ཀུན་
གྱི་རྩེ་མོ་མཛད་ཅེས་བརྗོད། །ཅེས་གསུངས་སོ།། །།སྤྱི་དོན་དྲུག་པ་དེ་ལྟ་བུའི་ཕ་རོལ་ཏུ་ཕྱིན་པ་དྲུག་པོའང་བསླབ་པ་གསུམ་དུ་འདུས་ཤིང་མཐར་ཕྱིན་པར་འགྱུར་རོ། །དེའང་བསླབ་པའི་ཚུལ་ཁྲིམས་ནི་བྱང་ཆུབ་སེམས་དཔའི་བསླབ་པ་ཚད་མེད་ཀྱང་
བསྡུ་ན་སྡོམ་པའི་ཚུལ་ཁྲིམས་དང༌། དགེ་བ་ཆོས་སྡུད་དང་། སེམས་ཅན་དོན་བྱེད་ཀྱི་ཚུལ་ཁྲིམས་རྣམས་ལ་ཐེག་པ་དམན་པ་བས་ཁྱད་པར་དུ་གྱུར་པར་སྤྱོད་པའོ། །ལྷག་པའི་སེམས་ཀྱི་བསླབ་པ་ནི། ཕ་རོལ་ཏུ་ཕྱིན་པ་བསྒོམ་པ་དང་། སེམས་ཅན་
s5



སྨིན་པར་བྱ་བ་དང་། སངས་རྒྱས་ཀྱི་ཆོས་ཐམས་ཅད་བསྒྲུབ་པའི་ཕྱིར་བྱང་ཆུབ་སེམས་དཔའི་ཏིང་ངེ་འཛིན་དཔའ་བར་འགྲོ་བ་ལ་སོགས་པ་ལ་སྤྱོད་པའོ། །ལྷག་པའི་ཤེས་རབ་ཀྱི་བསླབ་པ་ནི། མཚན་མ་དང་རྣམ་པར་རྟོག་པ་ཐམས་ཅད་སྤངས་
ཏེ༑ རྣམ་པར་རྟོག་པ་མེད་པར་ལྷུན་གྱིས་གྲུབ་པ་དང་། རྗེས་སྒྱུ་མ་ལྟ་བུར་སྤྱོད་པ་སྟེ་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ།། །།སྤྱི་དོན་བདུན་པ་དེ་ལྟར་བསྟན་པའི་ཚུལ་གྱིས་ལམ་གོམས་པར་བྱས་པས་འབྲས་བུ་སྤངས་པ་ཕུན་སུམ་ཚོགས་པ་ནི་ཉོན་
མོངས་པ་དང་ཤེས་བྱའི་སྒྲིབ་པ་སྤངས་པ་སྟེ། མི་གནས་པའི་མྱ་ངན་ལས་འདས་པ་ཞེས་བྱའོ། །དེ་ལ་མི་གནས་པའི་མྱ་ངན་ལས་འདས་པ་ནི་ཐོས་པའི་བག་ཆགས་བསྒོམ་པའི་སྒོ་ནས་ཉོན་མོངས་པ་ཐམས་ཅད་རིམ་གྱིས་ཕྲི་བས་ཉོན་མོངས་ཐམས་ཅད་
སྤངས་པས་མ་དག་པའི་གཞན་དབང་གི་མཚན་མ་ཐམས་ཅད་འགགས་པས་འཁོར་བ་ལ་མི་གནས་ལ། གཉིས་པ་ཤེས་བྱའི་སྒྲིབ་པ་སྤངས་པས་རྣམ་པར་བྱང་བ་ཤིན་ཏུ་རྣམ་པར་དག་པའི་དེ་ཁོ་ན་ཉིད་དུ་སྣང་བ་ཡང་དག་པའི་གཞན་དབང་དུ་གནས་གྱུར་པ་
མ་འགགས་པས་མྱ་ངན་ལས་འདས་པའི་མཐའ་མནན་པ་སྟེ། སྙིང་རྗེས་སེམས་ཅན་གྱི་དོན་ལ་གནས་པའི་ཕྱིར་རོ། །དེ་སྐད་དུ། དེ་ཡི་ཕྱིར་ན་འཁོར་བ་ནི། །སྟོང་པ་མ་ཡིན་མི་སྟོང་མིན། །དེ་ཕྱིར་མྱ་ངན་འདས་པ་ཡང་། །ཐོབ་པ་མ་ཡིན་མི་ཐོབ་
མིན༑ །ཞེས་ཐེག་པ་ཆེན་པོ་བསྡུས་པ་ལས་བཤད་པའི་ཕྱིར་རོ།། །།སྤྱི་དོན་བརྒྱད་པ་སངས་རྒྱས་ཀྱི་ཡེ་ཤེས་ཕུན་སུམ་ཚོགས་པ་ནི་གསུམ། སྐུ་གསུམ་དུ་དབྱེ་བ་དང་། དེ་ཉིད་ཡན་ལག་ལྔ་རུ་དབྱེ་བ་དང་། དེ་ཉིད་སངས་རྒྱས་ཀྱི་ཆོས་མ་འདྲེས་པ་
5f
དུས་



ཉར་དགུ་
།བཅོ་བརྒྱད་ལ་སོགས་པ་ཡོན་ཏན་ཚད་མེད་པར་དབྱེ་བའོ། །དང་པོ་ནི་སངས་རྒྱས་ཀྱི་སྐུ་གསུམ་ཐོབ་པ་སྟེ། དེ་ལ་ངོ་བོ་ཉིད་ཀྱི་སྐུ་ནི་སྤྲོས་པ་དང་བྲལ་བ་རང་གི་དབྱིངས་བརྙེས་པས་ཆོས་ཐམས་ཅད་ལ་དབང་བསྒྱུར་བའོ། །
ལོངས་སྤྱོད་རྫོགས་པའི་སྐུ་ནི་ཆོས་སྐུ་ལ་བརྟེན་ཏེ་ཞིང་ཡོངས་སུ་དག་པ་ལ་སོགས་པ་མཛད་དེ། ཐེག་པ་ཆེན་པོས་བྱང་ཆུབ་སེམས་དཔའ་རྣམས་སྨིན་པར་མཛད་པའོ། །སྤྲུལ་པའི་སྐུ་ནི་མཛད་པ་བཅུ་གཉིས་ལ་སོགས་པས་ཕལ་ཆེར་ཉན་ཐོས་ལ་སོགས་པ་
སྨིན་པར་མཛད་པའོ། །སྐུ་གསུམ་པོ་ཉིད་ཀྱི་ངོ་བོའམ་མཚན་ཉིད་ཁོ་ན་ལ་ཆོས་ཀྱི་སྐུ་ཞེས་བྱའོ། །དེའང་དུས་ནམ་བརྙེས་ན་ཚོགས་གཉིས་མ་ལུས་པ་ཡོངས་སུ་རྫོགས་པས་རྡོ་རྗེ་ལྟ་བུའི་ཏིང་ངེ་འཛིན་གྱིས་སྒྲིབ་པ་ཐམས་ཅད་བཤིག་སྟེ་མངོན་པར་བྱང་ཆུབ་
d པའོ། །གཉིས་པ་ནི་དེ་ལ་སངས་རྒྱས་ཀྱི་སའི་མཚན་ཉིད་བསམ་གྱིས་མི་ཁྱབ་པ་ཞིག་གསུངས་ཀྱང་། ཐེག་པ་ཆེན་པོ་བསྡུས་པའི་དབང་དུ་བྱས་ན་དེའང་མཚན་ཉིད་ལྔ་དང་ལྡན་པ་སྟེ། གནས་གྱུར་པ་དཀར་པོའི་ཆོས་ཀྱི་གཞི་ཡིན་པ། གཉིས་སུ་མེད་
པ༑ རྟག་པ། བསམ་གྱིས་མི་ཁྱབ་པའི་མཚན་ཉིད་དོ། །དང་པོ་ནི་ཀུན་གཞིའི་རྣམ་པར་ཤེས་པ་གནས་གྱུར་ནས་ཆོས་ཀྱི་སྐུ་ཐོབ་པ་སྟེ། དེའང་གཟུགས་ཀྱི་ཕུང་པོ་གནས་གྱུར་པས་ཞིང་དང་། དབྱངས་དང་། མཚན་དཔེ་ལ་སོགས་པ་ཐོབ་ལ། ཚོར་
བའི་ཕུང་པོ་གནས་གྱུར་པས་ཟག་པ་མེད་པའི་བདེ་བ་དང་ལྡན་ལ། འདུ་ཤེས་གནས་གྱུར་པས་མིང་དང་ཚིག་ལ་སོགས་པ་སྣ་ཚོགས་བསྟན་པ་ལ་དབང་འབྱོར་པ་དང་། འདུ་བྱེད་གནས་གྱུར་པས་སྤྲུལ་པ་དང་འཁོར་བསྡུ་བ་ལ་སོགས་པ་ལ་དབང་འབྱོར་
ལྗོན་ཤིང་



ལ༑ རྣམ་པར་ཤེས་པ་གནས་གྱུར་པས་ཡེ་ཤེས་བཞི་ལ་དབང་འབྱོར་པ་ཐོབ་པའོ། །གཞན་ཡང་དབང་འབྱོར་པ་དུ་མ་གསུངས་སོ། །གཉིས་པ་དཀར་པོའི་ཆོས་ཀྱི་གཞི་ཡིན་པའི་མཚན་ཉིད་ནི་ཕ་རོལ་ཏུ་ཕྱིན་པ་དྲུག་རྫོགས་པས་དབང་བཅུ་ཐོབ་པ་ལ་
སོགས་པའོ། །གསུམ་པ་གཉིས་སུ་མེད་པའི་མཚན་ཉིད་ནི་ཡོད་པ་དང་མེད་པ་ལ་སོགས་པ་མཐའ་ཐམས་ཅད་དང་བྲལ་བའོ། །བཞི་པ་རྟག་པའི་མཚན་ཉིད་ནི། དེ་བཞིན་ཉིད་ལ་འགྱུར་བ་མེད་པའི་ཕྱིར་དང་། སྨོན་ལམ་ཟད་མི་ཤེས་པའི་ཕྱིར་
དང་༑ མཛད་པ་ཡོངས་སུ་མ་རྫོགས་པའི་ཕྱིར་རོ། །ལྔ་པ་བསམ་གྱིས་མི་ཁྱབ་པ་ནི། དེ་བཞིན་ཉིད་དེ་སོ་སོ་རང་གིས་རིག་པར་བྱ་བ། དཔེ་ཐམས་ཅད་དང་བྲལ་བ། རྟོག་གེའི་སྤྱོད་ཡུལ་མ་ཡིན་པའི་ཕྱིར་རོ། །གསུམ་པ་ནི་གཞན་ཡང་སངས་རྒྱས་ཀྱི་
ཡོན་ཏན་སྟོབས་བཅུ་དང་མི་འཇིགས་པ་བཞི་ལ་སོགས་པ་ཚད་མེད་པའི་ཡོན་ཏན་ཐམས་ཅད་དང་ལྡན་པ་ཡང་དག་པར་བརྙེས་པ་ནི་ཡེ་ཤེས་ཕུན་སུམ་ཚོགས་པ་ཞེས་བྱའོ། །དེ་ལྟར་ན་དེ་དག་གིས་རྣལ་འབྱོར་སྤྱོད་པའི་ལུགས་མདོར་བསྡུས་པ་ཙམ་ཞིག་
བསྟན་པ་ཡིན་གྱིས། རྒྱས་པར་ཤེས་པར་འདོད་པས་ཐེག་པ་ཆེན་པོ་བསྡུས་པ་དང་། མདོ་སྡེ་རྒྱན་ལ་སོགས་པར་ཤེས་པར་བྱའོ། །དེ་ལྟར་རྣལ་འབྱོར་སྤྱོད་པའི་ལུགས་ལེགས་པར་ལོབས་པ་དེ་ལ། དེའི་རྗེས་སུ་དབུ་མ་བསྟན། །ཞེས་གསུངས་སོ། །
དེ་ལ་དབུ་མ་པ་ཞེས་བྱ་བ་འདི་ལ་སྤྱོད་པ་དང་། ས་དང་ལམ་གྱི་རིམ་པ་ལ་སོགས་པ་ཐམས་ཅད་སེམས་ཙམ་པ་དང་ཁྱད་པར་མེད་པ་ཡིན་མོད་ཀྱང་། དེ་ཁོ་ན་ཉིད་ཀྱི་དོན་ལ་རྣལ་འབྱོར་སྤྱོད་པ་བས་བཏགས་པ་དེ་སུན་ཕྱུང་སྟེ་ཁྱད་པར་རྣམ་པར་འཇོག་པ་
58



སུམ་ཅུ་ཐམ་པ་
༄༅། །ཡིན་ནོ། །དེ་ལ་གཉིས། རྣལ་འབྱོར་སྤྱོད་པ་བ་སུན་དབྱུང་བ་དང་། རང་གི་འདོད་པ་བརྗོད་པའོ། །དང་པོ་ནི་དེ་ལ་དབུ་མ་ཞེས་བྱ་བ་ནི། རྣལ་འབྱོར་སྤྱོད་པ་བ་རྣམས་ཀྱང་དབུ་མར་ཡང་འདོད། སངས་རྒྱས་ཀྱི་ཡེ་ཤེས་
སྤྲོས་པ་ཐམས་ཅད་དང་བྲལ་བར་ཡང་འདོད་པ་ཡིན་མོད་ཀྱང་། ཁྱེད་རང་གི་འདོད་པ་ནང་འགལ་བས་དེ་ལྟར་འདོད་པ་ཉིད་མི་འགྲུབ་བོ་ཞེས་སུན་ཕྱུང་སྟེ་རྣམ་པར་འཇོག་གོ །དེ་ལ་སེམས་ཙམ་པ་དག ཡོད་པས་མེད་པ་ཡོད་པས་ན། །འདི་ནི་དབུ་མའི་
ཊྛ ལམ་ཡིན་ནོ། །ཞེས་གཞན་གྱི་དབང་ནི་ཡོད་ལ། ཀུན་བརྟགས་པ་ནི་མེད་ལ། དེས་ན་ཀུན་བརྟགས་ཀྱིས་སྟོང་པའི་གཞན་གྱི་དབང་དུ་གྲུབ་པ་དེ་ནི་ཡོངས་སུ་གྲུབ་པ་སྟེ་ཡོད་པ་དེས་ན་དབུ་མའོ་ཞེས་འདོད་པ་ལ། འདི་འདྲི་སྟེ་ཁྱེད་ཀྱི་གཞན་གྱི་དབང་ཞེས་
བྱ་བ་དེ་ཅི་དོན་དམ་པར་ཡོད་དམ་ཀུན་རྫོབ་ཏུ་ཡོད། ཀུན་རྫོབ་ཏུ་ཡོད་པ་ནི་ཀུན་བརྟགས་པ་ཉིད་ཡིན་པས་དེ་ལ་གཅིག་ནི་མེད་ལ་གཅིག་ནི་ཡོད་པ་ཞེས་ཅིའི་ཕྱིར་བྱ། གལ་ཏེ་དོན་དམ་པར་ཡོད་དོ་ཞེ་ན། འོ་ན་ཡོད་པའི་མཐར་ལྟུང་བའི་ཕྱིར་དབུ་མ་པའི་ འི
ལམ་མ་ཡིན་པར་འགྱུར་རོ། །འོ་ན་ཁྱེད་དོན་དམ་དུ་མེད་པར་འདོད་པའི་ཕྱིར་ཁྱེད་ཀྱང་མེད་པའི་མཐར་ལྟུང་བར་འགྱུར་རོ་ཞེ་ན། ཁོ་བོ་ཅག་དོན་དམ་པར་ཡོད་པར་མ་གྲུབ་པའི་ཕྱིར་མེད་པར་ནི་མི་འདོད་དོ། །འོ་ན་ཁྱེད་གང་དུ་འདོད་ཅེ་ན། ཁོ་བོ་ཅག་
ཀུན་རྫོབ་ཏུ་ཇི་ལྟར་གནས་པ་དེ་ལྟར་འདོད་དེ་ཀུན་རྫོབ་ཏུ་ཆད་པའི་མཐའ་ལས་གྲོལ་ལ། དོན་དམ་པར་གང་དུ་ཡང་འདོད་པ་མེད་པས་མཐའ་ཐམས་ཅད་ལས་གྲོལ་བས་དབུ་མ་ཞེས་བྱའོ། །ཡང་ཁྱེད་ཡོངས་སུ་གྲུབ་པས་སྤྲོས་པ་དང་བྲལ་བ་དེ་ལྟར་གཞན་
ལྗོ ན་ཤིང་



རྒྱུད་སྡེ་ཀུན་བཏུས་
གྱི་དབང་ལས་གྲུབ་པ་ཡོད་པ་ཞེས་བྱ་བ་ཡིན་ན། བྱེ་བྲག་ཏུ་སྨྲ་བའི་མྱ་ངན་ལས་འདས་པ་སྟོང་པ་ཉིད་ཅེས་བྱ་བ་རྫས་སུ་གྲུབ་པར་འདོད་པ་དང་ཁྱད་པར་མེད་པར་འགྱུར་རོ། །ཡང་གཞན་གྱི་དབང་དོན་དམ་པར་ཡོད་པ་ཡིན་ན་ཁྱེད་རང་། རྣམ་པར་རིག་པ་
ཙམ་དུ་ཡང་། །གང་ཚེ་མི་འཛིན་དེ་ཡི་ཚེ། །ཞེས་འདོད་པ་མ་ཡིན་ནམ། ཡོད་ན་ཇི་ལྟར་མི་འཛིན། ཡང་སྐད་ཅིག་མ་ཙམ་དུ་དོན་དམ་པར་གྲུབ་པར་འདོད་ན་དེ་ལ་སྐྱེ་བ་ལ་སོགས་པ་ཆ་གསུམ་མེད་པར་འགྱུར་རོ། །དེ་འདོད་ན་སྔ་ཕྱིའི་བར་ན་མི་གནས་
པར་ཐལ་བའི་སྐྱོན་ཡོད་དོ། །ཡང་ཁྱེད་རང་གནས་གྱུར་པ་ཞེས་བྱ་བ་འདོད་ན་དོན་དམ་པར་གནས་གྱུར་རམ་ཀུན་རྫོབ་ཏུ་ཡོད་པར་གནས་གྱུར། དོན་དམ་པར་གྱུར་ན་འགྱུར་བའི་ཕྱིར་དོན་དམ་པ་མ་ཡིན་པར་འགྱུར་ལ། དོན་དམ་པ་ཡིན་པའི་ཕྱིར་འགྱུར་
བ་མི་འཐད་པར་ཐལ་ཏེ། གལ་ཏེ་ངོ་བོ་ཉིད་ཡོད་ན། །ཇི་ལྟ་བུར་ན་གཞན་དུ་འགྱུར། །ཞེས་གསུངས་སོ། །གལ་ཏེ་ཀུན་རྫོབ་ཏུ་འགྱུར་རོ་ཞེ་ན། འོ་ན་བདག་དང་རི་བོང་གི་རྭ་ལ་སོགས་པའང་གནས་འགྱུར་བར་ཐལ་ལོ། །དེ་ནི་འཇིག་རྟེན་ནའང་མེད་
དོ་སྙམ་ན། འོ་ན་ཁྱེད་འཇིག་རྟེན་ན་ཡོངས་སུ་གྲགས་པ་རྣམས་ལ་གནོད་པ་མ་སྐྱེལ་ཅིག གལ་ཏེ་གཞན་གྱི་དབང་དེ་ནི་དོན་དམ་པའང་མ་ཡིན་ལ། ཀུན་རྫོབ་ཀྱང་མ་ཡིན་ནོ་སྙམ་ན། དེས་ནི་དེ་ཁོ་ན་ཉིད་མ་ཤེས་ཏེ། སངས་རྒྱས་རྣམས་ཀྱིས་ཆོས་
བསྟན་པ། །བདེན་པ་གཉིས་ལ་ཡང་དག་བརྟེན། །འཇིག་རྟེན་ཀུན་རྫོབ་བདེན་པ་དང་། །དམ་པའི་དོན་གྱི་བདེན་པའོ། །གང་དག་བདེན་པ་འདི་གཉིས་ཀྱི། །རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་པ་ནི། །ཟབ་མོའི་དེ་ཉིད་རྣམ་
ཅུ



༣
༄༅། །ཤེས་མིན། །ཞེས་རྩ་བའི་ཤེས་རབ་ལས་གསུངས་སོ། །གཉིས་པ་རང་གི་འདོད་པ་བརྗོད་ན། ཀུན་རྫོབ་ཀྱི་བདེན་པ་དང་། དོན་དམ་པའི་བདེན་པའོ། །དང་པོ་ལ་ལྔ། འཇིག་རྟེན་གྲགས་སྡེ་པ་དང་། བྱེ་བྲག་སྨྲ་བ་
དང་༑ ཚུལ་མཚུངས་པ་དང་། སྒྱུ་མ་པ་དང་། མདོ་སྡེ་སྤྱོད་པ་དང་། རྣལ་འབྱོར་སྤྱོད་པའི་དབུ་མ་བའོ། །བདེན་པ་གཉིས་པོ་དེའི་དོན་མདོར་ཅུང་ཟད་ཅིག་བརྗོད་ན། དེ་ལ་སོ་སོ་སྐྱེ་བོའི་བློ་ནས་བརྩམས་ཏེ། རྣམ་པ་ཐམས་ཅད་མཁྱེན་པའི་ཡེ་ཤེས་
༣ ཀྱི་བར་ཐམས་ཅད་ནི་ཀུན་རྫོབ་སྒྱུ་མ་ལྟ་བུ་ཡིན་ལ་དེ་དག་ལ་དེ་ཁོ་ན་ཉིད་བདེན་པར་སུ་ཞིག་འཛིན་ཏེ། བཅོམ་ལྡན་འདས་ཀྱི་ཆོས་གང་ཞིག །བསླུ་བ་དེ་ནི་བརྫུན་ཞེས་གསུངས། །འདུས་བྱས་ཐམས་ཅད་བསླུ་བའི་ཆོས། །དེས་ན་དེ་ཆོས་བརྫུན་པ་
ཡིན༑ །ཞེས་གསུངས་སོ། །དོན་དམ་པ་ནི་མྱ་ངན་ལས་འདས་པ་སྟེ། མྱ་ངན་ལས་འདས་པ་བདེན་གཅིག་པུ་ཞེས་གསུངས་སོ། །འོ་ན་མྱ་ངན་ལས་འདས་པ་དེ་དངོས་པོ་མེད་ན་མདོ་སྡེ་པ་འདོད་པའི་མྱ་ངན་ལས་འདས་པ་དང་ཁྱད་པར་མེད་པར་ཐལ་
ལ༑ དངོས་པོར་འདོད་ན་བྱེ་བྲག་ཏུ་སྨྲ་བའམ། ཡང་ན་སེམས་ཙམ་པ་ཉིད་དུ་འགྱུར་རོ་ཞེ་ན། མྱ་ངན་འདས་པ་དངོས་མེད་པའང་། །མིན་ན་དེ་དངོས་ག་ལ་ཡོད། །དངོས་དང་དངོས་མེད་ཡོངས་ཤེས་པ། །ཟད་པ་མྱ་ངན་འདའ་ཞེས་བྱ། །ཞེས་
གསུངས་ན། བློའི་ཡུལ་ཐམས་ཅད་ལས་གྲོལ་བ་དེ་སུས་ཤེས་ཤིང་བརྗོད་པར་འགྱུར། འོ་ན་གལ་ཏེ་མདོ་ལས་རྣམ་པར་རིག་པ་ཙམ་ཡང་གསུངས། མཚན་ཉིད་གསུམ་ཡང་གསུངས་ན་འདི་ཇི་ལྟར་བྱ། མངོན་པར་བྱང་ཆུབ་པའི་ཚེ་མྱ་ངན་ལས་འདས་



བ
པར་གྱུར་ན་ཉན་ཐོས་དང་ཁྱད་པར་མེད་ལ། མྱ་ངན་ལས་མ་འདས་ན་ཀུན་རྫོབ་ཏུ་འགྱུར་བའམ། རྣམ་པར་རིག་པ་ཙམ་དུའང་འགྱུར་བ་འདི་ཇི་ལྟར་རིགས་ཤེ་ན། ཀུན་གཞི་ལ་སོགས་པ་རྣམ་པར་རིག་པ་ཙམ་དུ་གསུངས་པ་དེ་དག་ཀུན་རྫོབ་ཏུ་ཡིན་པ་
ཙམ་ལ་འདོགས་པ་ཡིན་ལ། མྱ་ངན་ལས་འདས་པའི་དབྱིངས་ནི་དེ་ལྟ་བུ་ཡིན་མོད་ཀྱི། ཡང་དག་པར་རྫོགས་པའི་སངས་རྒྱས་ཐུགས་མཚན་མ་དང་རྣམ་པར་རྟོག་པ་ཐམས་ཅད་ཞི་བར་མཛད་པའང་འཁོར་བའི་མཐའ་མནན་ཞིང་ཐུགས་རྗེ་ཆེན་པོའི་རྒྱུ་
མཐུན་པ་ལས་བྱུང་བའི་ཡེ་ཤེས་སྒྱུ་མ་ལྟ་བུའི་ཀུན་རྫོབ་མངའ་བས་མྱ་ངན་ལས་འདས་པའི་མཐའ་མནན་ཏེ། འཁོར་བ་མྱ་ངན་འདས་པ་ལ། །བདག་ཉིད་ཆེ་དེ་མི་གནས་པས། །དེས་ན་སངས་རྒྱས་རྣམས་ཀྱིས་ནི། །མི་གནས་མྱ་ངན་འདས་འདིར་
བཤད༑ །ཅེས་སློབ་དཔོན་ཀླུ་སྒྲུབ་ཀྱིས་གསུངས་པ་ལྟ་བུའོ་ཞེས་རྣལ་འབྱོར་སྤྱོད་པའི་དབུ་མ་པ་རྣམས་འདོད་དོ། །དབུ་མ་པ་ཁ་ཅིག་ནི་ཀུན་གཞིའི་རྣམ་པར་ཤེས་པ་ཞེས་བྱ་བ་ལ་སོགས་པ་ནི་གང་ཟག་དབང་པོ་གདུལ་དཀའ་བ་གཞུག་པར་དགོངས་ཏེ་
གསུངས་པས། གང་ཟག་གི་བདག་དང་ཁྱད་པར་མེད་ལ། མྱ་ངན་ལས་འདས་པ་དམིགས་པ་ཐམས་ཅད་དང་བྲལ་བ་ཡིན་ལ། དེ་ཉན་ཐོས་དང་རང་སངས་རྒྱས་ལ་མི་སྲིད་དེ། དེ་དག་དངོས་པོ་དང་དངོས་པོ་མེད་པར་ཆོས་ཀྱི་བདག་ལ་དམིགས་པའི་
ཕྱིར་རོ། །འོ་ན་སེམས་ཅན་གྱི་དོན་ཇི་ལྟར་འབྱུང་ཞེ་ན། སྨོན་ལམ་གྱི་དབང་གིས་ཏེ། ཡིད་བཞིན་ནོར་བུ་དཔག་བསམ་ཤིང་། །ཇི་ལྟར་རེ་བ་ཡོངས་སྐོང་བ། །དེ་བཞིན་གདུལ་བྱའི་སྨོན་ལམ་གྱི། །དབང་གིས་རྒྱལ་བའི་སྐུར་སྣང་ངོ༌། །ཞེས་
62



སོ་གཉིས་
༄༅། །གསུངས་པ་ལྟ་བུའོ། །དེས་དམིགས་པ་ཐམས་ཅད་དང་བྲལ་བས་ཆོས་ཀྱི་སྐུ་ནི་མྱ་ངན་ལས་འདས་པ་ཡིན་པས་འཁོར་བའི་མཐའ་མནན་ལ། ལོངས་སྤྱོད་རྫོགས་པའི་སྐུ་བསོད་ནམས་བརྒྱའི་མཚན་ཅན་བྱང་ཆུབ་སེམས་
དཔའི་ཆོས་ཀྱི་ལོངས་སྤྱོད་པའི་གཞི་དང་། སྤྲུལ་པའི་སྐུ་ནི་སྙིང་རྗེ་ཆེན་པོའི་སྨོན་ལམ་གྱིས་འབྱུང་བ་རྒྱུན་མི་འཆད་པས་མྱ་ངན་ལས་འདས་པའི་མཐའ་མནན་པ་ཡིན་ནོ་ཞེས་ཁ་ཅིག་འདོད་དོ། །ཡང་ཁ་ཅིག་དབུ་མ་པས་དེ་ལྟར་བཤད་པས་དེ་དག་ཀྱང་སྟོང་
པ་ཞེས་བྱ་བ་མི་འདོད་དོ་ཞེས་བྱས་ཀྱང་དོན་གྱིས་སྟོང་པར་སོང་ལ། སེམས་ཙམ་པས་སེམས་ཉིད་ཙམ་ཡང་མི་འདོད་བྱས་ཀྱང་དོན་གྱིས་འདོད་པར་སོང་བས་དོན་ནི་སུས་ཀྱང་བརྗོད་པར་མི་ནུས་ན་དེ་དང་དེ་ལས་བརྗོད་ཐབས་མ་བྱུང་བས་ཕྱི་རོལ་དུ་ཞེན་པ་
དང་༑ སྟོང་པར་ཞེན་པ་བསལ་བའི་ཕྱིར་སེམས་ཙམ་དུ་སྟོན་པའི་མདོ་གསུངས་ལ། དངོས་པོར་འཛིན་པ་སྤྱི་དང་སེམས་སུ་འཛིན་པ་བསལ་བའི་ཕྱིར་དབུ་མའི་མདོ་རྣམས་གསུངས་པས་ཐེག་པ་ཆེན་པོའི་མདོ་ལས་ཁྱད་པར་འགའ་ཙམ་མེད་དོ་ཞེས་བྱ་བར་
འདོད་དོ། །གང་ལྟར་ཡང་རུང་སྟེ་དེ་ཁོ་ན་ཉིད་ལ་འདོད་པ་མི་མཐུན་གྱི་བྱང་ཆུབ་སེམས་དང་ཕ་རོལ་ཏུ་ཕྱིན་པའི་སྤྱོད་པ་ལ་ཁྱད་པར་མི་འདོད་པས་དབུ་མ་རྩ་བ་ལས་ཀྱང་དེ་མ་གསུངས་སོ། །དབུ་མ་ལ་མོས་པ་རྣམས་ལ་སྤྱོད་པ་དང་བཅས་པར་སྦྱར་བ་ནི་
གཏམ་བྱ་རིན་ཆེན་ཕྲེང་བ་དང་། སྤྱོད་པ་ལ་འཇུག་པ་དང་། དབུ་མ་ལ་འཇུག་པ་ལ་སོགས་པ་ཡིན་པས་དེ་དོན་དུ་གཉེར་བས་དེ་དག་ལ་བསླབ་པར་བྱའོ། །དེ་ལྟར་དང་པོར་ཉན་ཐོས་དང་ཐུན་མོང་བའི་ལམ་སྤྱོད་པ་རིམ་པ་ཅན་དང་ལྟ་བ་རིམ་པ་ཅན་དུ་
ལྗོ ན་ཤིང་



བསླབས་ནས་ཐེག་པ་ཆེན་པོ་ལ་སྦྱར་རོ། །ཐེག་པ་ཆེན་པོ་ལ་འཇུག་པའི་གོ་རིམ་ངེས་པ་མེད་དེ་སྔོན་ལ་སེམས་བསྐྱེད་ནས་བརྩམས་ཏེ་སྤྱོད་པ་རིམ་པ་བཞིན་བསླབ་སྟེ། དེ་ཁོ་ན་སློབ་པ་ཡང་ཡོད་དེ་སྤྱོད་པ་ལ་འཇུག་པ་ལྟ་བུའོ། །དང་པོར་དེ་ཁོ་ན་བསླབས་
ནས༑ དེ་ནས་སེམས་བསྐྱེད་ནས་རིམ་གྱིས་འཇུག་པའང་ཡོད་དེ། ཐེག་པ་ཆེན་པོ་བསྡུས་པ་ལྟ་བུའོ། །དེ་བས་ན་འཇུག་པ་ལ་ངེས་པ་མེད་དེ། སེམས་བསྐྱེད་པའི་རྒྱུ་ལྔ་བཤད་པ་ལྟ་བུའོ། །མངོན་པར་རྟོགས་པ་སྐྱེ་བ་ནི། རིམ་གྱིས་སྐྱེ་སྟེ་སའི་གོ་རིམ་
ངེས་པ་གོང་དུ་བཤད་ཟིན་ཏོ། །དེ་བས་ན་ཐེག་པ་ཆེན་པོ་ཐུན་མོང་བའི་ལྟ་བ་དང་། སྤྱོད་པ་རིམ་ཅན་དུ་བསླབ་པའི་གང་ཟག་དེ། སྔགས་ཀྱི་རིམ་པ་ཀུན་ཤེས་ནས། །ཞེས་སྦྱར་ཏེ། དེའང་ཐོག་མར་བྱ་བའི་རྒྱུད་ནས་བརྩམས་ཏེ་གསང་སྔགས་ལ་རིམ་
གྱིས་གཞུག་པར་བྱའོ། །དེ་ལ་དང་པོ་བྱང་ཆུབ་ཀྱི་མཆོག་ཏུ་སེམས་བསྐྱེད་པ་དང་། ཚུལ་ཁྲིམས་ཀྱི་སྤྱོད་པ་དང་། དེ་ཁོ་ན་ཉིད་དང་། ས་དང་ལམ་གྱི་རིམ་པ་འབྲས་བུ་གྲུབ་པ་དང་བཅས་པ་ནི་ཐེག་པ་ཆེན་པོ་ཐུན་མོང་བ་ཉིད་ལས་ཁྱད་པར་མི་འདོད་
དོ༑ །འོན་ཀྱང་འདིར་ཁྱད་པར་ནི་བྱང་ཆུབ་སེམས་དཔའི་སྤྱོད་པ་སྤྱད་པ་དེ་ཉིད་ཕ་རོལ་ཏུ་ཕྱིན་པ་བས་མོས་པས་སྤྱོད་པའི་སར་མོས་པའི་སྒོ་ནས་སྤྱིའི་རྣམ་པ་དང་། ལུས་ངག་གིས་ཅི་ནུས་ཀྱིས་སྤྱོད་པར་འདོད་ལ། དེས་ན་བསྐལ་པ་གྲངས་མེད་པར་ལམ་
ལ་ཡུན་རིང་དུ་འགོར་རོ། །གསང་སྔགས་ཀྱིས་ནི་གསང་སྔགས་ཀྱི་སྒོ་ནས་སྤྱོད་པ་སྤྱད་པས་དངོས་གྲུབ་རྣམས་མྱུར་དུ་འགྲུབ་པས་བདག་དང་གཞན་གྱི་དོན་ཐམས་ཅད་ཐོགས་པ་མེད་པར་འགྲུབ་པར་བྱེད་པས། ཚོགས་ཐམས་ཅད་ཀྱང་མྱུར་དུ་རྫོགས་



སོ་གསུམ་
།པས་སྐྱེ་བ་འདིར་གྲུབ་པ་ཐོབ་པར་བྱེད་དོ། །གསང་སྔགས་ཀྱི་ལམ་འདི་ལའང་རིམ་གྱིས་སློབ་སྟེ། དང་པོ་བྱ་བའི་རྒྱུད་དང་། སྤྱོད་པའི་རྒྱུད་དང་། རྣལ་འབྱོར་གྱི་རྒྱུད་དང་། རྣལ་འབྱོར་ཆེན་པོའི་རྒྱུད་ལ་བསླབ་པའོ། །
དེ་ལ་དང་པོར་ཕྱིའི་བྱ་བ་ལ་གཙོར་གྱུར་པ་བྱ་བའི་རྒྱུད་སློབ་བོ། །འདི་ལ་གཉིས། སྨིན་པར་བྱེད་པ་དང་། གྲོལ་བར་བྱེད་པའོ། །དང་པོ་ལ་བཞི། བསྙེན་པ་དང་། ས་ཆོག་དང་། སྟ་གོན་དང་། དངོས་གཞིའོ། །གྲོལ་བར་བྱེད་པ་ལའང་
གཉིས༑ ཐུན་མོང་གི་དངོས་གྲུབ་བསྒྲུབ་པ་དང་། མཆོག་གི་དངོས་གྲུབ་བསྒྲུབ་པའོ། །དེ་དག་ཅུང་ཟད་ཙམ་ཞིབ་ཏུ་བརྗོད་ན། དེའང་དང་པོར་དཀྱིལ་འཁོར་དུ་འཇུག་པ་དང་། དབང་བསྐུར་བར་བྱེད་དོ། །དེ་ནས་རིག་སྔགས་ཀྱི་འདུལ་བ་ཀུན་ཏུ་སྤྱོད་
པ་སློབ་བོ། །དེ་ནས་མདུན་དུ་རས་རིས་ལ་སོགས་པའི་རྟེན་ལ་ལྷ་སྤྱན་དྲང་བ་དང་། བཟླས་བརྗོད་ཀྱི་ཆོ་ག་གྲོགས་དང་བཅས་པ་སློབ་བོ། །དེ་ནས་དེས་དངོས་གྲུབ་བསྒྲུབ་པའི་ཆོ་ག་ཡན་ལག་དང་བཅས་པ་སློབ་སྟེ། འདི་ནི་རྒྱས་པར་འཕགས་པ་ལེགས་
པར་གྲུབ་པར་བྱེད་པ་དང་། དཔུང་པ་བཟང་པོ་ལས་འབྱུང་བ་དེ་ལ་སོགས་པ་རྣམས་ལ་བསླབ་པར་བྱའོ། །དེའི་རྗེས་ལ་ཕྱི་ལུས་ངག་གི་བྱ་བ་དང་། ནང་ཏིང་ངེ་འཛིན་གཉིས་ལ་མཉམ་པར་སྤྱོད་པས་སྤྱོད་པའི་རྒྱུད་བསླབ་སྟེ། འདིའང་ཕལ་ཆེར་བྱ་བའི་
རྒྱུད་དང་འདྲ་མོད་ཀྱི་ཁྱད་པར་ཅུང་ཟད་ཙམ་བརྗོད་ན། དང་པོར་དཀྱིལ་འཁོར་དུ་འཇུག་ཅིང་དབང་བསྐུར་བ་ལ་འཇུག་གོ །དེ་ནས་གསང་སྔགས་ཀྱི་སྤྱོད་པ་ལ་གཙང་སྦྲ་ལ་སོགས་པ་མེད་ཀྱང་དངོས་གྲུབ་བསྒྲུབ་པས། དེ་ལྟ་བུའི་སྤྱོད་པ་ལ་སློབ་བོ། །
ལྗོ
ན་ཤིང་



རྒྱུད་སྡེ་ཀུན་བཏུས་
དེ་ནས་དཀྱིལ་འཁོར་དགོད་པ་དང་། བདག་ལྷར་བསྐྱེད་པ་དང་། མདུན་དུ་རས་རིས་ལ་སོགས་པའང་ལྷར་བསྐྱེད་པ་དང་། དེ་ལ་ཡེ་ཤེས་པ་སྤྱན་དྲང་བ་དང་། མཆོད་པ་དང་། བཟླས་བརྗོད་ལ་སོགས་པ་དང་། དེ་ནས་ཡང་དངོས་གྲུབ་ཀྱི་ཐབས་
དང༌༑ དེ་ཁོ་ན་ཉིད་དངོས་པོའི་གནས་ལུགས་དང་། དེ་དང་རྗེས་སུ་འབྲེལ་པའི་བསམ་གཏན་གྱི་བྱ་བ་དང་། གཞན་རྗེས་སུ་འཛིན་པའི་ཐབས་ཀྱི་ཁྱད་པར་ལ་སོགས་པ་རྣམས་ལ་སློབ་སྟེ། འདི་ནི་རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་ལ་
སོགས་པ་ལ་འབྱུང་བས་དེ་བསླབ་པར་བྱའོ། །དེའི་རྗེས་ལ་རྣལ་འབྱོར་གྱི་རྒྱུད་ཅེས་བྱ་བ་ཏིང་ངེ་འཛིན་གཙོ་བོར་གྱུར་པའི་རྒྱུད་ལ་གཞུག་པར་བྱའོ། །འདིར་འཇུག་པ་ལ་གང་ཟག་རིགས་གཉིས་ཏེ། སློབ་མའི་གང་ཟག་དང་། སློབ་དཔོན་དུ་གྱུར་པའི་
གང་ཟག་གོ །སློབ་མ་ནི་གོང་དུ་བསྟན་པའི་ཚུལ་གྱིས་རྒྱུད་སྦྱང་བ་མ་བྱས་པ་རྣམས་སམ། སྦྱང་བ་བྱས་ཀྱང་ཐེག་པ་ཆེན་པོ་ལ་བློའི་སྤོབས་པ་ཞན་པས་གཞན་གྱི་དོན་ལ་ད་ལྟ་ནས་འཇུག་པར་མི་ནུས་པ་གང་ཡིན་པའོ། །སློབ་དཔོན་གྱི་གང་ཟག་ནི་སྙིང་རྗེ་
དང་ཤེས་རབ་རྩལ་ཆེ་བས་གཞན་གྱི་དོན་གྱི་ཁུར་ད་ལྟ་ཉིད་ནས་ཁྱེར་བའོ། །དེ་ལ་སློབ་མ་རྣམས་ལ་ནི་དཀྱིལ་འཁོར་དུ་འཇུག་པ་སྟེ་རིག་པའི་དབང་ཙམ་སྟེར་ལ། དེའང་སྦྱང་བ་མ་བྱས་པས་ནི་དམ་ཚིག་འཛིན་མི་ནུས་པས་དམ་ཚིག་མི་སྦྱིན་ཞིང་། ཡི་
དམ་གྱི་བསྒོམ་བཟླས་ཙམ་སྦྱིན་པར་བྱའོ། །སྦྱང་བ་བྱས་པ་ནི་དེ་དང་འབྲེལ་པའི་དམ་ཚིག་ཀྱང་བསྲུང་ནུས་པས་དམ་ཚིག་སྦྱིན་པ་དང་། དངོས་གྲུབ་ཀྱི་ཡེ་ཤེས་གང་འདོད་པ་ལ་བསླབ་པར་བྱའོ། །སློབ་དཔོན་དུ་གྱུར་པའི་གང་ཟག་ཡིན་ན། རྡོ་རྗེ་སློབ་
66



༣
སོ་བཞི་
༄༅ ། །དཔོན་དུ་དབང་བསྐུར་བའང་བྱ། དེ་ནས་དེ་དང་རྗེས་སུ་འབྲེལ་པའི་དམ་ཚིག་བསླབ་པ་དང་། དཀྱིལ་འཁོར་དང་ལྷའི་དེ་ཁོ་ན་ཉིད་ལ་སོགས་ཏེ་དེ་ཁོ་ན་ཉིད་བཅུ་བསླབ་པ་དང་། སློབ་མ་གཞུག་པ་ལ་སོགས་པ་སློབ་དཔོན་གྱི་
ལས་ཐམས་ཅད་དང་། དངོས་གྲུབ་ཀྱི་ཡེ་ཤེས་དང་། ཕྱག་རྒྱུའི་ཡེ་ཤེས་དང་། རྩ་བའི་རྒྱུད་ཀྱི་བསྒྲུབ་པ་དང་། རྒྱུད་ཕྱི་མ་དང༌། ཕྱི་མའི་ཕྱི་མ་ལ་སོགས་པ་བསྒྲུབ་པའི་ཚུལ་ཐམས་ཅད་ལ་བསླབ་པར་བྱའོ། །འདི་ནི་འཕགས་པ་དེ་ཁོ་ན་ཉིད་འདུས་པ་
དང་༑ རྡོ་རྗེ་རྩེ་མོ་ལ་སོགས་པ་ལ་འབྱུང་བས་དེར་འཇུག་པར་བྱའོ། །དེ་ལྟར་རྣལ་འབྱོར་གྱི་རྒྱུད་ལ་ལོབས་པས་ཐབས་ཀྱི་རྒྱུད་དཔལ་གསང་བ་འདུས་པ་ལ་བསླབ་བོ། །འདིའང་དབང་བསྐུར་བ་ནས་བརྩམས་ཏེ། རིམ་པ་གཉིས་གྲོགས་དང་བཅས་པའི་
བར་ཡིན་ནོ། །དེ་ནས་ཤེས་རབ་ཀྱི་རྒྱུད་སངས་རྒྱས་མཉམ་སྦྱོར་ལ་སོགས་པ་ལ་བསླབ་སྟེ་བསླབ་པའི་ཚུལ་དེ་བཞིན་ནོ། །དེའི་རྗེས་སུ་ཐབས་ཤེས་རབ་གཉིས་སུ་མེད་པའི་རྒྱུད་སློབ་པས་ན། དེ་རྗེས་ཀྱེ་ཡི་རྡོ་རྗེ་བརྩམས། །ཞེས་གསུངས་ཏེ། འོག་
ནས་འབྱུང་བའི་ཆོ་གས་སློབ་མའི་རྒྱུད་སྨིན་པར་བྱ་ཞེས་བྱ་བའི་དོན་ཡིན་ནོ། །བླ་ན་མེད་པའི་རྒྱུད་འདི་གསུམ་གྱི་ཁྱད་པར་ནི་གཞན་དུ་བཤད་ཟིན་ཏོ། །དེ་ལྟར་ན་དེ་དག་གིས་དབང་པོ་གདུལ་དཀའ་བ་ལམ་ལ་རིམ་གྱིས་འཇུག་པའི་མངོན་པར་རྟོགས་པ་
མདོ་ཙམ་ཞིག་བསྟན་པ་ཡིན་གྱིས། ལེགས་པར་རྒྱས་པར་ཤེས་པར་འདོད་པས་གཞན་དུ་བཙལ་བར་བྱའོ།། །།ད་ནི་ཐེག་པ་ཆེན་པོ་གསང་སྔགས་བླ་ན་མེད་པའི་སྐལ་བ་དང་ལྡན་པ་ཅིག་ཆར་དུ་འཇུག་པའི་མངོན་པར་རྟོགས་པ་བརྗོད་དོ། །དེ་ལ་
གེ
ལྗོ
ན་ཤིང་



གཉིས༑ སྨིན་པར་བྱེད་པ་དབང་གི་ལམ་དང་གྲོལ་བར་བྱེད་པའི་ལམ་རིམ་པ་གཉིས་འཁོར་དང་བཅས་པ་སྟེ། རྡོ་རྗེ་རྩེ་མོ་ལས། སྨིན་པ་དང་ནི་གྲོལ་བའི་ལམ། །སངས་རྒྱས་བྱང་ཆུབ་བསྟན་པའི་མཆོག །ཅེས་གསུངས་སོ། །དེ་ལ་དང་པོ་སྨིན་པར་
བྱེད་པ་བརྗོད་ན། དང་པོ་ནས་རྒྱུད་འདིར་ཅིག་ཆར་དུ་འཇུག་ཏུ་རུང་ངམ་ཞེ་ན་རུང་ངོ༌། །དེ་ལྟར་ཕྱི་མའི་ལེའུ་བཞི་པ་ལས། གདོལ་པ་སྨྱུག་མ་མཁན་ལ་སོགས། །གསོད་དོན་དོན་དུ་སེམས་པ་པོ། །དེ་རྣམསཀྱེ་རྡོ་རྗེ་ཤེས་ནས། །འགྲུབ་འགྱུར་འདི་ལ་
ཐེ་ཚོམ་མེད། །ཅེས་གསུངས་ཏེ། དེ་ལྟར་འཕགས་པ་དེ་ཁོ་ན་ཉིད་བསྡུས་པ་ལས་ཀྱང་གསུངས་པ། བཅོམ་ལྡན་འདས་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོར་འཇུག་པ་ལ་སྣོད་དུ་གྱུར་པ་དང་མ་གྱུར་བརྟག་མི་འཚལ་ལོ། །དེ་ཅིའི་སླད་དུ་ཞེ་
ཉྙོ ན༑ དཀྱིལ་འཁོར་ཆེན་པོ་མཐོང་བ་ཙམ་གྱིས་སྡིག་པ་འདག་པའི་ཕྱིར་རོ་ཞེས་བྱ་བ་ལ་སོགས་པ་རྒྱས་པར་གསུངས་པ་ལྟ་བུའོ། །དེ་ལྟར་ཅིག་ཆར་དུ་འཇུག་པ་ཞེས་བྱ་བ་ཡིན་མོད་ཀྱང་བླ་མ་གོང་མ་རྣམས་ཀྱི་ཕྱག་ལེན་གྱི་བརྒྱུད་པས་ཐེག་པ་ཆེན་པོ་ཐུན་
མོང་མ་ཡིན་པའི་སྐྱབས་འགྲོ་དང་སེམས་བསྐྱེད་པ་ཙམ་སྔོན་དུ་བཏང་ནས་དཀྱིལ་འཁོར་དུ་གཞུག་པ་མཛད་དོ། །དེ་ལྟར་སཾ་པུ་ཊའི་གཉིས་པའི་དང་པོ་ལས། སྐྱབས་སུ་འགྲོ་བའི་རིམ་པ་ཡིས། །ཤིན་ཏུ་ལེགས་པར་སྦྱངས་ནས་ནི། །སྔགས་དང་རྒྱུད་ཀྱི་
རིམ་པ་ཡི། །གསང་བའི་དེ་ཁོ་ན་ཉིད་བསྒྲགས། །ཞེས་གསུངས་པས་སོ། །ཐུན་མོང་མ་ཡིན་པའི་སྐྱབས་སུ་འགྲོ་བ་དང་། སེམས་བསྐྱེད་པའི་ཆོ་ག་ཇི་ལྟར་བྱ་བ་དང་། ཆོ་ག་དང་རྗེས་སུ་འབྲེལ་བའི་བསླབ་བྱའི་དོན་བཤད་པའོ། །དང་པོ་ནི། རྟེན་



༣། ༄༅། །དང་མཆོད་པ་བཤམ་པ་སྔོན་དུ་བཏང་ལ། སློབ་དཔོན་གྱིས་བྱང་ཆུབ་ཀྱི་སེམས་སྐྱེ་བར་བྱེད་པའི་རྒྱུ། གྲོགས་སྟོབས་རྒྱུ་སྟོབས་རྩ་བའི་སྟོབས། །ཐོས་སྟོབས་དགེ་བ་གོམས་ལས་སྐྱེ། །ཞེས་མདོ་སྡེ་རྒྱན་ལས་གསུངས་
པའི་ལྔ་པོ་བཤད་དོ། །དེ་རྣམས་ཀྱི་ནང་ནས་ཀྱང་འཁོར་བའི་རྒྱ་མཚོ་ལ་འཇིགས་པས་མྱ་ངན་ལས་འདས་པའི་གནས་འདོད་པ་དང་། བདག་པས་གཞན་གཅེས་པའི་སྙིང་རྗེ་གསུམ་པོ་མེད་པར་བྱང་ཆུབ་ཀྱི་སེམས་མི་སྐྱེ་བས་འདི་གསུམ་པོ་བཤད་པར་
བྱའོ། །དེ་ལ་དང་པོ་གཉིས་ནི་དཔལ་སཾ་པུ་ཊའི་བརྟག་པ་དང་པོའི་རབ་བྱེད་དང་པོ་ལས། འཁོར་བའི་རྒྱ་མཚོ་འཇིགས་པ་ལས། །བརྒལ་བར་འགྲོ་བའི་སེམས་ཀྱིས་ནི། །དབུས་སུ་བྱིང་བའི་ལུས་ཅན་ལ། །རྒལ་བར་མཚོན་པ་གསུངས་པའོ། །ཞེས་
# པ་དང་། སྙིང་རྗེའང་། སེམས་ཅན་ཀུན་གྱི་དོན་གྱི་ཕྱིར། །རྟག་ཏུ་སྙིང་རྗེ་བཏུང་བར་བྱ། །ཞེས་ཧེ་བཛྲའི་དྲུག་པ་ལས་གསུངས་སོ། །འདི་དག་གིས་ནི་དོན་རྒྱས་པར་བཤད་པར་བྱའོ། །དེ་ནས་མཆོད་པ་འབུལ་བ་སྔོན་དུ་བཏང་ལ། གུར་གྱི་ལེའུ་བཅུ་
གཉིས་པ་ལས་གསུངས་པ། དཀོན་མཆོག་གསུམ་ལ་སྐྱབས་སུ་མཆི། །ཞེས་བྱ་བ་ལ་སོགས་པའི་ཚིགས་སུ་བཅད་པ་ལན་གསུམ་དུ་བརྗོད་དོ། །གཉིས་པ་དེ་ལྟ་བུའི་སྐྱབས་འགྲོ་སེམས་བསྐྱེད་ཀྱི་བསླབ་བྱ་དེའང་རྒྱུད་འདི་དག་ཉིད་ལས་གསུངས་
ཏེ༑ སངས་རྒྱས་ལ་སྐྱབས་སུ་སོང་བས་འཇིག་རྟེན་པ་ལ་སྐྱབསསུ་མི་འགྲོ་སྟེ། ཚངས་པ་དབང་པོ་ཉེ་དབང་དྲག །གཤིན་རྗེ་དང་ནི་ནོར་བདག་ཉིད། །བདེན་བྲལ་དང་ནི་ཐག་ཟངས་རིས། གོ་རི་ལ་སོགས་པ་ཡི་གདན། །ཞེས་བྱའོ། །ཆོས་ལ་
ལྗོ ན་ཤིང་



རྒྱུད་སྡེ་ཀུན་བཏུས་
སྐྱབས་སུ་སོང་བས་སེམས་ཅན་ལ་འཚེ་བ་མི་བྱ་སྟེ། སེམས་ཅན་གནོད་པ་ཙམ་གྱིས་ནི། །ཕྱག་རྒྱའི་དངོས་གྲུབ་རྙེད་མི་འགྱུར། །ཞེས་བཅུ་གཅིག་པ་ལས་སོ། །དགེ་འདུན་ལ་སྐྱབས་སུ་སོང་བས་མུ་སྟེགས་ཅན་དང་མི་འགྲོགས་ཏེ། གདུག་ལ་བྱམས་
པར་མི་བྱ་ཞིང་། །ཞེས་གུར་ལེའུ་བཅོ་ལྔ་པ་ལས་སོ། །སེམས་བསྐྱེད་པའི་བསླབ་བྱའང་སྨོན་པའི་སེམས་ནམ་ཡང་འབྲལ་བར་མི་བྱ་སྟེ། སངས་རྒྱས་ཐམས་ཅད་ཀྱིས་བརྟེན་པའི་ཕྱིར་རོ། །དེ་ལྟར་སཾ་པུ་ཊའི་གསུམ་པའི་བཞི་པ་ལས། ཇི་ལྟར་དུས་
གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཞེས་པ་དང་། འཇུག་པའི་སེམས་བསྐྱེད་ཀྱི་བསླབ་བྱའང་དེ་ཉིད་ལས། ཚུལ་ཁྲིམས་ཀྱི་ནི་བསླབ་པ་དང་། །དགེ་
བའི་ཆོས་ནི་སྡུད་པ་དང་། །སེམས་ཅན་དོན་བྱེད་ཚུལ་ཁྲིམས་གསུམ། །སོ་སོར་བརྟན་པོར་གཟུང་བར་བགྱི། །ཞེས་གསུངས་སོ། །དེ་ནས་དཀྱིལ་འཁོར་ཆེན་པོར་དབང་བསྐུར་བ་ལ་གཉིས་ཏེ། སློབ་མ་རྗེས་སུ་གཟུང་བའི་ཆོ་ག་དང་། དེ་སྨིན་པར་བྱ་
བ་དབང་བསྐུར་བའི་མངོན་རྟོགས་སོ། །དང་པོ་ནི་རྒྱུད་འདི་དག་ལས་གསལ་པོ་ཙམ་མ་གསུངས་ཀྱང་། སློབ་མས་གསོལ་བ་བཏབ་པ་ནི། སཾ་པུ་ཊའི་གཉིས་པའི་དང་པོ་ལས། སློབ་མས་པུས་མོའི་ལྷ་ང་ནི། །ས་ལ་དད་པས་བཙུགས་ནས་ནི། །ཐལ་
མོ་སྦྱར་ནས་བསྟོད་པ་ཡིས། །སྟོན་པ་ལ་ནི་ཞུ་བར་བྱ། །ཞེས་གསུངས་སོ། །གཉིས་པ་དེ་ནས་དབང་བསྐུར་བ་འདོད་པས་མངོན་པར་རྟོགས་པ་བདུན་ཏེ། བསྙེན་པ་དང་། སའི་ཆོ་ག་དང་། སྟ་གོན་དང་། བྲི་ཞིང་རྒྱན་དགྲམ་པ་དང་། བསྒྲུབ་ཅིང་
70



།མཆོད་པ་དང་། འཇུག་ཅིང་དབང་བསྐུར་བ་དང་། མཇུག་གི་བྱ་བའོ། །ཡང་ན་བྲི་བ་མན་ཆད་ལ་དཀྱིལ་འཁོར་ཞག་གི་ནུབ་མོ་ཞེས་བྱ་བར་བྱས་ནས་བཞི་རུ་ཡང་མཛད་དོ། །དེ་ལ་བསྙེན་པ་ལ་གསུམ། རབ་མཚན་མའི་
བསྙེན་པ། འབྲིང་དུས་ཀྱི་བསྙེན་པ། ཐ་མ་གྲངས་ཀྱི་བསྙེན་པ་སྟེ། དང་པོ་གཉིས་ཀྱི་ལུང་ནི། ཧེ་བཛྲའི་ལེའུ་བཅུ་པ་ལས། དང་པོ་སྤྲིན་དང་འདྲ་བ་ཉིད། །ཅེས་བྱ་བ་འཛིན་ཡང་། དངོས་གྲུབ་ཀྱི་མཚན་མ་ཡིན་གྱི་བསྙེན་པའི་མཚན་མ་ནི་མ་ཡིན་
ནོ༑ །གཉིས་པའི་ལུང་ཡང་། དང་པོའི་བཅུ་གཅིག་པ་ལས། ཟླ་དྲུག་གོམས་པའི་སྦྱོར་བ་ཡིས། །འགྲུབ་འགྱུར་འདི་ལ་ཐེ་ཚོམ་མེད། །ཅེས་བྱ་བ་ལ་འཛིན་ཡང་། དེ་ལྟ་སྟངས་ཀྱི་མཚན་མ་ཡིན་གྱི་བསྙེན་པའི་མཚན་མ་མ་ཡིན་ནོ། །གྲངས་ཀྱི་བསྙེན་
པ་གསུམ་ནི། རྩ་རྒྱུད་དང་པོའི་བཅུ་པ་ལས། འཁོར་ལོའི་བདག་པོའི་བཟླས་པ་འབུམ། །དཀྱིལ་འཁོར་ཅན་གྱི་དེ་བཞིན་ཁྲི། །ཞེས་གསུངས་སོ། །དེ་ནས་སའི་ཆོ་ག་ལ་ལྔ་སྟེ། བརྟག་པ་དང་། བསླང་བ་དང་། སྦྱང་བ་དང་། གཟུང་བ་
དང་༔ བསྲུང་བའོ། །བརྟག་པ་ནི། དང་པོའི་བཅུ་པ་ལས། ཚལ་དང་སྐྱེ་བོ་མེད་གནས་དང་། །ཞེས་བྱ་བ་སོགས་པའི་ཚིགས་སུ་བཅད་གཅིག་གསུངས་སོ། །བསླང་བ་ལ་གཉིས་ལས། མངོན་པ་ལས་བསླང་བ་ནི་ཤུགས་ལས་ཤེས་ལ། མི་མངོན་
པ་ལས་བསླང་བ་ནི། རྩ་རྒྱུད་དང་པོའི་བཅུ་པ་ལས། གོང་གི་ཨ་སོགས་སྔགས་ཀྱིས་ནི། །དེ་ལ་གཏོར་མ་རྣམ་པར་སྦྱིན། །ཞེས་པ་དང་། ཕྱི་མའི་ལེའུ་དང་པོ་ལས། མ་མ་རིན་ཆེན་སྣ་ཚོགས་འཛིན། །ཞེས་བྱ་བ་ལ་སོགས་པའི་ཚིགས་སུ་བཅད་པ་



རྒྱུད་སྡེ་ཀུན་བཏུས་
གཅིག་གསུངས་སོ། །སྦྱང་བ་ལ་གཉིས་ལས། ལས་དང་བྱ་བས་སྐྱོན་སྦྱང་བ་ནི། དཀྱིལ་འཁོར་ཁྲུ་གསུམ་བྱས་ནས་ནི། །ཞེས་བྱ་བ་ལ་སོགས་པས་བསྟན་ལ། ཏིང་ངེ་འཛིན་གྱིས་བགེགས་སྦྱང་བ་ནི། དང་པོར་ལྷ་ཡི་བདག་ཉིད་ཀྱིས། །རྣལ་
འབྱོར་པས་ནི་ནོར་འཛིན་སྦྱང་། །ཞེས་པ་དང་། གོང་དུ་གསུངས་པའི་སྔགས་ཀྱིས་ནི། །མཁས་པས་འཛིན་མ་རྣམ་པར་སྦྱང་། །ཞེས་བྱ་བས་བསྟན་ཏོ། །གཟུང་བ་ལ་གཉིས་ལས། བློས་གཟུང་བ་ནི་དོན་གྱིས་ཤེས་ལ། སྟངས་སྟབས་ཀྱི་བཀོད་
པས་གཟུང་བ་ནི། གུར་ལེའུ་བཅུ་བཞི་པ་དང་། སཾ་པུ་ཊའི་བདུན་པ་དངོས་ལས་ཤེས་པར་བྱའོ། །བསྲུང་བ་ནི། རྩ་རྒྱུད་དང་པོའི་བཅུ་པ་ལས། ཇི་ལྟར་བསམ་གཏན་དེ་བཞིན་འདིར། །བསྲུང་བ་ཇི་ལྟར་བསྲུང་བ་ཉིད། །ཅེས་བྱ་བས་རྒྱུས་པར་རིག་
པར་བྱའོ། །ཕྱོགས་ཀུན་ཏུ་འཇུག་པ་རྡོ་རྗེ་སློབ་དཔོན་གྱིས་ཆས་གོས་ནི། དང་པོའི་བཅུ་པ་ལས། ཁྲུས་དང་གཙང་སྦྲ་དྲི་ཞིམ་ལུས། །སྣ་ཚོགས་རྒྱན་གྱིས་རྣམ་པར་བརྒྱན། །ཞེས་བྱ་བས་བསྟན་ཏོ། །སྟ་གོན་ལ་ཆོས་བཞི་ལས། དང་པོ་སའི་ལྷ་མོ་སྟ་བ
གོན་དུ་གནས་པ་ནི་མི་མངོན་པ་ལས་བསླང་བ་དང་མཐུན་ནོ། །ལྷ་སྟ་གོན་དུ་གནས་པ་ནི་རྩ་རྒྱུད་རྣམས་ན་ནི་མེད་དེ། སཾ་པུ་ཊའི་རྒྱུད་ཕྱི་མ་ལས། དཀྱིལ་འཁོར་སྟ་གོན་ལ་གནས་པ་བྱས་ལ་ཞེས་བྱ་བ་ནས་སྦྱིན་སྲེག་བྱས་ནས་གཏོར་མ་སྦྱིན་པའི་བར་བྱའོ་
ཞེས་གསུངས་སོ། །བུམ་པ་སྟ་གོན་ནི། བུམ་པ་བརྒྱད་ལ་སོགས་པར་ལྡན། །ཞེས་བྱ་བ་ལ་སོགས་པ་རྐང་པ་ལྔ་དང་། སཾ་པུ་ཊའི་རྒྱུད་ཕྱི་མ་ལས་ཀྱང་། རེ་ཞིག་རྩ་བའི་བུམ་པ་ལ་སོགས་པ་ལྷག་པར་གནས་པ་བྱས་ནས་ཞེས་བྱ་བ་ལ་སོགས་པ་



སོ་བདུན་
།གསུངས་སོ། །སློབ་མ་ལྷག་པར་གནས་པ་ནི་རྩ་བའི་རྒྱུད་འདི་ན་ནི་མི་སྣང་གི སཾ་པུ་ཊའི་རྒྱུད་ཕྱི་མ་ལས། སློབ་མ་ལྷག་པར་གནས་པར་བྱའོ་ཞེས་བྱ་བ་ལ་སོགས་པ་གསུངས་སོ། །བྲི་ཞིང་རྒྱན་དགྲམ་པ་ལ་བཞི། ཐིག་
གིས་བྲི་བ་དང་། ཚོན་གྱིས་བྲི་བ་དང་། མཚན་མ་དགོད་པ་དང་། རྒྱན་དགྲམ་པའོ། །དང་པོ་ནི། དང་པོའི་བཅུ་པ་ལས། རང་འདོད་ལྷ་མཉམ་རྣལ་འབྱོར་པས། །སར་པ་ལེགས་པར་བཀལ་བ་དང་། ཤིན་ཏུ་ཚད་མ་མཛེས་པ་ཡི། །སྲད་བུས་
ཤེས་རབ་ཅན་གྱིས་གདབ། །ཅེས་གསུངས་སོ། །ཚོན་གྱིས་བྲི་བ་ནི། རྡུལ་ཚོན་དམ་པའི་ཚོན་དང་ནི། །ཞེས་བྱ་བ་ལ་སོགས་པ་དང་། མཚན་མ་དགོད་པ་ནི། ཤར་དུ་གྲི་གུག་རྣམ་པར་བྲི། །ཞེས་བྱ་བ་ལ་སོགས་པ་རྒྱུད་གསུམ་ཀ་ལས་ཚོན་གྱིས་བྲི་ ་
% ཞིང་མཚན་མ་དགོད་པ་རྒྱས་པར་གསུངས་སོ། །རྒྱན་དགྲམ་པ་ནི། སཾ་པུ་ཊའི་གཉིས་པའི་དང་པོ་ལས། འདོད་ཡོན་ལྔ་ཡིས་གང་བ་དང་། །བླ་རེ་བྲེས་པས་ཉེ་བར་འབར། །ཞེས་བྱ་བ་ལ་སོགས་པ་གསུངས་སོ། །བསྒྲུབ་ཅིང་མཆོད་པ་ལ། དཀྱིལ་
འཁོར་བསྒྲུབ་པ་ནི། དང་པོའི་བཅུ་པ་ལས། དེར་ནི་རིགས་ལྔ་ལས་བྱུང་བའི། །རིགས་མ་བཟང་མོ་རྣམ་པར་གཞུག །ཅེས་སོ། །མཆོད་པ་ནི། ཕྱི་མའི་དང་པོ་ལས། སྣ་ཚོགས་ཧཱུྃནི་རྫོགས་པ་དང་། །མེ་ཏོག་ལ་སོགས་འབུལ་བ་ཉིད། །ཅེས་བྱ་
བ་ལ་སོགས་པ་གསུངས་ལ། བཤད་པའི་རྒྱུད་གཉིས་པ་ལས་ཀྱང་རྒྱས་པར་གསུངས་སོ། །འཇུག་ཅིང་དབང་བསྐུར་བ་ལ་གཉིས་ཏེ། སློབ་དཔོན་འཇུག་ཅིང་དབང་བླང་བ་དང་། སློབ་མ་འཇུག་ཅིང་དབང་སྐུར་བའོ། །དང་པོ་ནི། རྩ་རྒྱུད་དང་པོའི་
ལྗོ ན་ཤིང་



བཅུ་པ་ལས། རྡོ་རྗེ་སེམས་པའི་སྙེམས་བྱས་ནས། །རྐང་པ་གཡས་པ་བརྐྱང་བྱས་ཏེ། །ཕྱག་གཉིས་ཀྱེ་རྡོ་རྗེ་སྦྱོར་བས། །སློབ་དཔོན་དཀྱིལ་འཁོར་འཇུག་པ་ཉིད། །ཅེས་བྱ་བ་དང་། སཾ་པུ་ཊའི་གཉིས་པའི་དང་པོ་ལས་ཀྱང་
། སྔགས་ཀྱི་ལམ་ནི་རྗེས་
བཙལ་བས། །གང་ཚེ་མཁས་པས་དབང་བསྐུར་བ། །སངས་རྒྱས་ཀུན་གྱི་མངོན་སུམ་དུ། །དཀྱིལ་འཁོར་བདེ་བར་གཤེགས་ནས་སུ། །འཇིག་རྟེན་ཁམས་ནི་མཐའ་ཡས་སུ། །རང་བྱིན་བརླབ་པའི་གནས་ཐོབ་ནས། །དམ་ཚིག་ཉམས་པས་འཇིགས་
པ་ཡི། །བློ་དང་ལྡན་པས་དེ་བཞིན་བླང་། །ཞེས་གསུངས་པས་སོ། །གཉིས་པ་སློབ་མའི་བྱ་བ་ལ་འཇུག་པ་དང་། དབང་བསྐུར་བ་གཉིས། འཇུག་པ་ལ་ཕྱི་འཇུག་དང་ནང་འཇུག་གཉིས་ཏེ། དེའང་རྩ་རྒྱུད་ཕྱི་མའི་ལྔ་པ་ལས། གོས་ཀྱིས་མིག་ནི་
# བཀབ་ནས་སུ། །དེར་ནི་སློབ་མ་འཇུག་པ་ཉིད། །ཅེས་བྱ་བ་དང་། དེ་ཉིད་ལས། མང་དུ་རབ་ཏུ་བརྗོད་པས་ཅི། །ཇི་ལྟར་དེ་ཉིད་བསྡུས་པ་ཡིས། །དཀྱིལ་འཁོར་ཆོ་ག་དེ་བཞིན་བྱ། །ཞེས་གསུངས་པ་ལས་ཤེས་སོ། །དབང་བསྐུར་བ་ལ་
གཉིས༑ ཐུན་མོང་གི་དབང་བསྐུར་བ་དང་། ཐུན་མོང་མ་ཡིན་པའི་དབང་བཞི་བསྐུར་བའོ། །དང་པོ་ནི་དབང་དྲུག་སྟེ། ཆུ། ཅོད་པཎ། རྡོ་རྗེ། དྲིལ་བུ། མིང་། ཐུན་མོང་གི་བརྟུལ་ཞུགས་རྣམས་སོ། །ཐུན་མོང་མ་ཡིན་པའི་དབང་ནི་བཞི་
སྟེ༑ བུམ་དབང་དང་། གསང་དབང་དང་། ཤེས་རབ་ཡེ་ཤེས་དང་། བཞི་པའོ། །དེ་ལྟར་ཐུན་མོང་དང་ཐོན་མོང་མ་ཡིན་པའི་དབང་གཉིས་སུ་འོང་བ་ཡང་གུར་ལེའུ་བཅོ་ལྔ་པ་ལས། ཆུ་ཡི་དབང་གིས་དང་པོ་སྟེ། །ཅོད་པཎ་དབང་ནི་གཉིས་



ས་
༄༅། །པའོ། །རྡོ་རྗེའི་དབང་གིས་གསུམ་པ་སྟེ། །རང་གི་བདག་པོ་བཞི་པོ་ཉིད། །མིང་གི་དབང་བསྐུར་ལྔ་པ་སྟེ། །དྲུག་པ་རྫོགས་པའི་སངས་རྒྱས་ཉིད། །བུམ་པའི་དབང་ནི་བདུན་པ་སྟེ། །གསང་བའི་དབང་ནི་བརྒྱད་པའོ། །
ཤེས་རབ་ཡེ་ཤེས་དགུ་པ་སྟེ། །དེ་ཉིད་རྡོ་རྗེའི་སྦྱོར་བ་ཡིས། ཀུན་གྱི་དེ་ཉིད་བརྟུལ་ཞུགས་བརྗོད། །སྟོན་པ་རང་གི་ལུང་བསྟན་ཏེ། །དེ་འདིར་དབང་གི་ཆོ་གའོ། །ཞེས་བདུན་པ་ལ་བུམ་པའི་དབང་བསྐུར་འབྱུང་ལ། གུར་ལེའུ་བདུན་པ་ལས། ཐུན་
མོང་མ་ཡིན་པའི་དབང་གསལ་བར་བྱ་བའི་ཕྱིར། བུམ་པའི་དབང་ནི་དང་པོ་སྟེ། །གཉིས་པ་ལ་ནི་གསང་བའི་དབང་
། །གསུམ་པ་ཤེས་རབ་ཡེ་ཤེས་ཏེ། །ཇི་ལྟར་ལུས་ནི་དེ་བཞིན་གཤེགས། །ཞེས་གསུངས་སོ། །དེ་ལ་ཐུན་མོང་གི་དབང་དྲུག་ནི་གུར་
# ལེའུ་བཞི་པ་ལས་གསལ་ལ། ཐུན་མོང་མ་ཡིན་པའི་དབང་རྣམས་ནི་གཙོ་བོར་རྩ་བའི་རྒྱུད་ལས་གསལ་ཏེ། དེ་ཡང་ཕྱི་མའི་ལེའུ་གསུམ་པ་ལས་གསལ་བར་འབྱུང་ངོ༌། །དེ་ལ་ཅིའི་ཕྱིར་བུམ་པའི་དབང་ཞེས་བྱ་ཞེ་ན། གནས་སྐབས་ཐམས་ཅད་དུ་བུམ་
པའི་བྱ་བ་ལ་འཇུག་པའི་ཕྱིར་ཐུན་མོང་གི་དབང་རྣམས་ཀྱང་བུམ་པའི་དབང་གི་ཁོངས་སུ་བསྡུས་པས་བུམ་པའི་དབང་ནི་ཆུ་ལ་སོགས་པ་བདུན་ནོ། །རྫས་གསང་བའི་ཕྱིར་གསང་བའི་དབང་སྟེ། དེ་ལ་གསུམ་ལས་ཕྱེ་བའི་ལྔ་སྟེ། རྗེ་བཙུན་ཡབ་ལས་ཐོབ་
པ་དང་། ཡུལ་ལས་ཐོབ་པ་དང་། གྲོལ་བའི་སྟོབས་ལས་ཐོབ་པའོ། །དེ་ལ་གསུམ། རྣམ་རྟོག་གི་རིམ་པས་དུང་དང་ཉ་ཕྱིས་སུ་མངོན་དུ་བྱས་ལ་སྦྱིན་པ་དང་། ཞོ་དང་ཆང་ལ་སྦྱར་ཏེ་སྦྱིན་པ་དང་། མགྲིན་པར་ཉིན་བར་གྱི་ཐིག་ལེ་བྱ་བའོ། །ཤེས་
75
+
+
+++



རབ་ཕྱག་རྒྱ་གཏད་ཅིང་ཡེ་ཤེས་དགའ་བ་བཞི་སྐྱེས་པས་ཤེས་རབ་ཡེ་ཤེས་ཏེ། ཤེས་རབ་ནི་དངོས་དང་ཡེ་ཤེས་ཀྱི་ཕྱག་རྒྱ་གཏད་པ་ཡིན་ལ། ཡེ་ཤེས་དགའ་བ་བཞིའི་ཉམས་སུ་མྱོང་བ་ནི་འོག་ཏུ་དཀྱིལ་འཁོར་འཁོར་ལོའི་སྐབས་སུ་ཞིབ་ཏུ་བཤད་པར་
བྱའོ། །དབང་བཞི་པ་ལ་ལྔ་སྟེ། ཚིག་གི་དང་། དོན་གྱི་དང་། ལམ་དུ་བྱེད་པ་དང་། བཞི་པ་རྟེན་ཅན་དང་། འབྲས་བུ་མངོན་དུ་བྱེད་པའི་བཞི་པའོ། །དབང་དེ་དག་གི་མཐའ་རྟེན་ནི་ནུབ་གཅིག་ལ་དབང་བཞི་རྫོགས་པར་བསྐུར་ན་བུམ་དབང་གི་མཐའ་
རྟེན་རྗེས་གནང་ནི་གསུམ་སྟེ། ལྷ་མཆོད་པ་དང་། སེམས་ཅན་གྱི་དོན་བྱ་བ་དང་། ཆོས་བཤད་པའི་རྗེས་སུ་གནང་བ་སྟེ། གསུམ་ཀའང་རྩ་རྒྱུད་ཕྱི་མའི་བཅུ་གཉིས་པ་ལས། སློབ་མའི་ཚོགས་རྣམས་འདུ་བར་གྱིས། །ཞེས་པས་ཀྱང་ཟིན་ལ། སཾ་པུ་
ཊའི་གཉིས་པའི་དང་པོ་ལས་ཀྱང༌། སངས་རྒྱས་གྲོང་ཁྱེར་མཆོག་སྔོན་དུ། །དེ་ནས་དེ་ལ་གནང་བ་སྦྱིན། །ཞེས་བྱ་བ་ལ་སོགས་པ་དང་། རྒྱུད་ཕྱི་མ་ལས་ཀྱང་གསལ་བར་གསུངས་སོ། །གསང་དབང་གི་མཐའ་རྟེན་ལུང་བསྟན་ནི། གུར་ལེའུ་གསུམ་
པ་དང་། བཞི་པ་ལས་གསུངས་སོ། །ཤེས་རབ་ཡེ་ཤེས་ཀྱི་མཐའ་རྟེན་ནི། དབུགས་དབྱུང་བ་དང་། དབང་བཞི་པའི་མཐའ་རྟེན་གཟེངས་བསྟོད་ནི། གུར་ལེའུ་བཞི་པ་དང་
། བཅོ་ལྔ་པ་ལས་རྟོགས་པར་བྱའོ། །ནུབ་གཅིག་ལ་དབང་རྫོགས་པར་མི་
བསྐུར་ན་རྡོ་རྗེ་སློབ་མའི་རིགས་ལ་ནི་མཐའ་རྟེན་གང་ཡང་མི་དགོས་ལ། རྡོ་རྗེ་སློབ་དཔོན་གྱི་རིགས་ལ་མཐའ་རྟེན་བཞི་ཀ་བུམ་དབང་གི་རྗེས་ལ་བྱའོ་ཞེས་གསུངས་སོ། །མཇུག་གི་བྱ་བ་ལ་ལྔ། བླ་མ་ལ་ཡོན་དབུལ་བ་དང༌། དཀྱིལ་འཁོར་མཆོད་པ་
9



སོ་དགུ་
།དང་། བཟོད་པར་གསོལ་ཏེ་གཤེགས་སུ་གསོལ་བ་དང་། ལས་ཀྱི་རྗེས་བསྡུ་བ་དང་། དགའ་སྟོན་བྱ་བ་སྟེ། རྒྱུད་ཀྱི་ལུང་དང་ཡང་སོ་སོར་སྦྱར་ལ་ཤེས་པར་བྱའོ། །དེ་ལྟར་ཆོ་ག་རྒྱུད་གསུམ་དུ་མི་གསལ་བ་རྣམས་ཇི་
ལྟར་དེ་ཉིད་བསྡུས་པ་ལས། དཀྱིལ་འཁོར་ཆོ་ག་དེ་བཞིན་བྱ། །ཞེས་བཤད་པས་དེ་ཉིད་བསྡུས་པ་དང་། གསང་བ་སྤྱི་རྒྱུད་ལས་རྟོགས་པར་བྱའོ། །ལག་ཏུ་བླང་བ་ཞིབ་ཏུ་ནི་སློབ་དཔོན་དཔའ་བོ་རྡོ་རྗེའི་རྗེས་སུ་འབྲངས་པས་བཟང་པོ་ཡོངས་བཟུང་
དང་༑ རིན་ཆེན་འབར་བ་ལས་རྟོགས་པར་བྱ་ཞིང་
། བླ་མ་ག་ཡ་དྷ་རའི་རྗེས་སུ་འབྲངས་པས། རྒྱུད་དང་མན་ངག་གི་སྟོང་ཐུན་དབང་གི་ཆུ་བོར་ཤེས་པར་བྱའོ། །དེ་ལྟར་རྟེན་གྱི་གང་ཟག་དེ་དག་ཀྱང་རྒྱུ་ལ་ལྟོས་པ་ནི་རྒྱུའི་རྒྱུད་ཡིན་ལ། རིགས་ལ་ལྟོས་
g པ་དང་། སྤང་བྱ་ལ་ལྟོས་པ་དང་། རྐྱེན་ལ་ལྟོས་པའི་དང་པོ་རྒྱུད་སྦྱང་བ་མ་བྱས་པ་རིང་ཞིག་ནས་འགྲུབ་པ་གསུམ་ནི་ལམ་ལ་འཇུག་ཏུ་རུང་བའི་གང་ཟག་ཡིན་ལ། རྐྱེན་ལ་ལྟོས་པའི་གཉིས་པ་སྦྱང་བ་བྱས་པ་འགྲུབ་པར་ངེས་པའང་གཉིས་ཀྱི་དང་པོ་ཕ་
རོལ་ཏུ་ཕྱིན་པས་རྒྱུད་སྦྱང་བ་བྱས་པ་ནི་རྡོ་རྗེ་ཐེག་པ་ལ་འཇུག་ཏུ་རུང་བའི་གང་ཟག་ཡིན་ལ། དབང་གིས་རྒྱུད་སྨིན་པར་བྱས་པ་ནི་ལམ་གྱི་གཙོ་བོ་རིམ་པ་གཉིས་ཡིན་པའི་དབང་དུ་བྱས་ནས། ལམ་ཉམས་སུ་ལེན་པའི་རྟེན་གྱི་གང་ཟག་ཅེས་བཏགས་པ་ཡིན་
གྱི་ ལམ་ལ་སྨིན་གྲོལ་གཉིས་སུ་བྱེད་པའི་དབང་དུ་བྱས་ན་དབང་ལམ་ཡིན་ཞིང་། གང་ཟག་མཆོག་རྒྱལ་པོ་ཨིནྡྲ་བྷཱུ་ཏི་ལྟ་བུ་ནི་དབང་བཞི་པའི་དུས་ཉིད་ན་གྲོལ་བར་གྱུར་པ་རྣམས་ཀྱི་དབང་དུ་བྱས་ན་འབྲས་བུར་ཡང་འགྱུར་མོད་ཀྱི། འདིར་གང་ཟག་
ལྗོ ན་ཤིང་



འབྲིང་དང་ཐ་མའི་དབང་དུ་བྱས་ནས། ལམ་གྱི་དངོས་གཞི་རིམ་པ་གཉིས་ཡིན་ལ། དེ་ཉམས་སུ་ལེན་པ་ལ་དབང་སྔོན་དུ་འགྲོ་དགོས་པས། དབང་བསྐུར་རྟེན་གྱི་གང་ཟག་གི་ཁོངས་སུ་བསྡུས་པ་ཡིན་ནོ། །དབང་འདི་དག་རིམ་ཅན་དུ་བསྐུར་བ་
དང་༑ ཅིག་ཆར་དུ་བསྐུར་བའི་དབྱེ་བ་ནི་འོག་ནས་བཤད་པར་བྱའོ། །དེ་ལྟར་དེ་དག་ཀྱང་ལེའུ་དང་རབ་ཏུ་བྱེད་པ་གང་དང་གང་ནས་འབྱུང་ན། ཧེ་བཛྲའི་དང་པོའི་བཅུ་པ། ཕྱི་མའི་གསུམ་པ། ལྔ་པ་བཅུ་གཉིས་པ་རྣམས་དང་། གུར་ལེའུ་གཉིས་
པ༑ གསུམ་པ། ལྔ་པ། བདུན་པ། བརྒྱད་པ། དགུ་པ། བཅུ་བཞི་པ། བཅོ་ལྔ་པ་རྣམས་དང་། སཾ་པུ་ཊའི་གསུམ་པ་དངོས་དང་། རྒྱུད་ཕྱི་མ་རྣམས་ལས་འབྱུང་ངོ་། །རྟེན་གྱི་གང་ཟག་སྨིན་པར་བྱེད་པའི་དབང་དང་བཅས་པ་བཤད་ཟིན་ཏོ། །
དེས་ཉམས་སུ་བླང་བའི་གྲོལ་བར་བྱེད་པ་ཐབས་ཀྱི་རྒྱུད་ནི་མདོར་བསྡུ་ན་རིམ་པ་གཉིས་སུ་འདུས་པ་ཡིན་ཏེ། རྩ་བའི་རྒྱུད་ལེའུ་དང་པོའི་ལེའུ་བརྒྱད་པ་ལས། བསྐྱེད་པའི་རིམ་པ་ཉིད་དང་ནི། །རྫོགས་པ་ཡི་ཡང་རིམ་པ་ཉིད། །རིམ་གཉིས་མཉམ་པར་
གནས་ནས་ནི། །རྡོ་རྗེ་ཅན་གྱི་ཆོས་འཆད་དོ། །ཞེས་གསུངས་ལ། དཔལ་གསང་བ་འདུས་པའི་རྒྱུད་ཕྱི་མ་ལས་ཀྱང་། སངས་རྒྱས་རྣམས་ཀྱི་ཆོས་བསྟན་པ། །རིམ་པ་གཉིས་ལ་ཡང་དག་བརྟེན། བསྐྱེད་པའི་རིམ་པ་ཉིད་དང་ནི། །དེ་བཞིན་རྫོགས་
པའི་རིམ་ཉིད་དོ། །ཞེས་གསུངས་སོ། །དེ་ལྟ་བུའི་རིམ་པ་གཉིས་པོ་འདིའང་ལམ་གྱི་དངོས་གཞི་རིམ་པ་གཉིས་ཀྱི་དོན་བསྒོམ་པ་དངོས་དང་། དེའི་ཡན་ལག་ཏུ་གྱུར་བའི་མངོན་པར་རྟོགས་པ་ཞེས་བྱ་བ་གཉིས་སུ་འགྱུར་རོ། །གཉིས་པོ་འདིའང་བླ་མ་
78



།གོང་མ་རྣམས་ཀྱི་གསུང་གིས་མངོན་པར་རྟོགས་པ་གསུམ་ལས་བཅུ་གཅིག་ཏུ་དབྱེ་སྟེ། གཙོ་བོ་ཕྱག་རྒྱ་ཆེན་པོ་མཆོག་གི་དངོས་གྲུབ་བསྒྲུབ་པའི་མངོན་པར་རྟོགས་པ་ལྔ་དང་། འཇིག་རྟེན་དང་འཇིག་རྟེན་ལས་འདས་པའི་
དངོས་གྲུབ་མཐའ་དག་བསྒྲུབ་པའི་མངོན་པར་རྟོགས་པ་ལྔ་དང་། གཉིས་ཀ་ལ་དགོས་པའི་དམ་ཚིག་དང་སྡོམ་པའོ། །དང་པོ་ལྔ་ནི། ཐོག་མར་འོག་ནས་འབྱུང་བའི་ལམ་ཐམས་ཅད་དེ་དང་དེའི་རྣམ་པར་སྣང་ཡང་རང་གི་ངོ་བོའམ་གོ་ཡུལ་དུ་སེམས་ཉིད་
# ལྷན་ཅིག་སྐྱེས་པའི་ཡེ་ཤེས་སུ་ཤེས་པར་བྱ་བའི་ཕྱིར་དང་པོར་རྟོགས་པའི་ལྟ་བ་དང་། དེ་ནས་རྫོགས་པའི་རིམ་པའི་རྟེན་ཡིན་པས་བསྐྱེད་པའི་རིམ་པ་བསྒོམ་པ་དང་། དེའི་རྗེས་ལ་བསྐྱེད་པའི་རིམ་པའི་ལྷ་ཡེ་ཤེས་སུ་རྟོགས་པར་བྱ་བའི་ཕྱིར་རྫོགས་པའི་
རིམ་པ་དང་། དེ་ལྟར་རིམ་པ་གཉིས་ལ་གནས་ནས་དྲོད་ཐོབ་པས་རང་གི་སེམས་ཀྱི་བརྟན་གཡོ་བརྟག་པ་ལ་སོགས་པ་དོན་གྱི་ཕྱིར་སྤྱོད་པ་དང་། སྤྱོད་པ་ལ་གནས་པ་དེས་མཆོག་གི་དངོས་གྲུབ་ཀྱི་ཉེ་བའི་རྒྱུ་ཨཱ་ལི་ཀཱ་ལིའི་བདག་ཉིད་ཀྱི་བྱང་ཆུབ་ཀྱི་སེམས་
བསྒོམ་པའོ། །དངོས་གྲུབ་མཐའ་དག་གི་མངོན་པར་རྟོགས་པ་ལྔ་ནི། དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་སྙིང་པོ་ནས་བསྐུལ་བའི་ཕྱིར་སྔགས་ཀྱི་བཟླས་པ་དང་། བར་ཆད་ཞི་བ་ལ་སོགས་པའི་ཕྱིར་གཏོར་མ་དང་། སྐུ་གཟུགས་ལ་སོགས་པ་
བྱིན་གྱིས་བརླབ་པའི་ཕྱིར་རབ་གནས་དང་། ལས་མཐའ་དག་བསྒྲུབ་པའི་ཕྱིར་སྦྱིན་སྲེག་དང་། དམན་པ་ལ་མོས་པའི་རྟེན་གྱི་གང་ཟག་གཟུང་བའི་ཕྱིར་ལས་ཀྱི་ཚོགས་རབ་འབྱམ་བསྟན་པའོ། སྤྱི་དོན་གསུམ་པ་གཉིས་ཀ་ལ་དགོས་པ་གྲོགས་དམ་ཚིག་



དང་སྡོམ་པ་རྐྱང་པས་ཀྱང་འགྲུབ་པར་བསྟན་པའི་ཕྱིར་དམ་ཚིག་དང་སྡོམ་པ་ལ་གཉིས། བཟའ་བའི་དམ་ཚིག་དང་། བསྲུང་བའི་དམ་ཚིག་གོ །དེ་ལྟར་མངོན་པར་རྟོགས་པ་བཅུ་གཅིག་པོ་འདི་ལས་བཅུ་བཞིར་དབྱེ་ན་གཙོ་བོའི་མངོན་པར་རྟོགས་པ་ནི་
རིམ་པ་གཉིས་ཡིན་ལ་ལྷག་མ་དགུ་ནི་ཡན་ལག་གོ །དེའང་ལྟ་བ་དང༌། སྤྱོད་པ་དང༌། ཉེ་རྒྱུདང་། དམ་ཚིག་ལ་གསུམ་དུ་ཕྱེ་སྟེ། ལས་དང་པོ་པའི་དམ་ཚིག་དང་། བརྟན་པ་ཐོབ་པའི་དམ་ཚིག་དང་། བརྟན་པ་ཆེར་ཐོབ་པའི་དམ་ཚིག་སྟེ། གསུམ་
ལས་ཕྱི་མ་གཉིས་ཏེ། ལྔནི་རྫོགས་པའི་རིམ་པའི་ཡན་ལག་ཡིན་ལ། གཞན་བཟླས་པ་ལ་སོགས་པ་དྲུག་ནི་བསྐྱེད་པའི་རིམ་པའི་ཡན་ལག་ཡིན་ནོ། །ཡང་ལས་ཀྱི་ཚོགས་ལའང་ཕྱི་ནང་གཉིས་ལས། ནང་གི་ལས་ཀྱི་ཚོགས་ཀྱང་རྫོགས་རིམ་གྱི་ལམ་གྱི་
ཡན་ལག་ཏུ་བསྡུ་བས་གཉིས་ཀ་ཡན་ལག་དྲུག་དྲུག་དང་ལྡན་པའོ། །དེ་ལྟ་བུའི་མངོན་པར་རྟོགས་པ་འདི་དག་བསླབ་པའི་གོ་རིམ་དང་གང་ཟག་དང་གཉིས། དང་པོ་ནི་བཅུ་གཅིག་དང་། གཉིས་པ་བསླབ་པའི་ཚུལ་ནི་གང་ཟག་གི་རིགས་ཀྱིས་རབ་ཏུ་དབྱེ་
སྟེ༑ དབང་རིམ་པ་ཅན་དང་ཅིག་ཆར་བའི་དབྱེ་བ་དང་། སློབ་དཔོན་དང་སློབ་མའི་དབྱེ་བ་དང་། སློབ་དཔོན་ལ་ནང་དང་ཕྱིའི་དབྱེ་བས་བསླབ་བྱ་ཐ་དད་དུ་འགྱུར་བས་འདི་འོག་ཏུ་བཤད་པར་བྱའོ། །འདིར་རེ་ཞིག་ལམ་གྱི་གོ་རིམ་བརྗོད་ན་དབང་ཡོངས་
སུ་རྫོགས་པའི་གང་ཟག་སློབ་དཔོན་དུ་གྱུར་པ་ཟུང་དུ་འཇུག་པའི་རྣལ་འབྱོར་པའི་དབང་དུ་བྱས་ཏེ། དབང་གི་རྗེས་ཉིད་ལ་དབང་དང་རྗེས་སུ་འབྲེལ་བར་རྟོགས་པའི་ལྟ་བ་སྟོན་པས། གང་ཟག་རབ་ཀྱི་མངོན་པར་རྟོགས་པའི་དབང་དུ་བྱས་ནས་བླ་མ་གོང་
t0



༄༅། །མས་གསུངས་པས་དེའི་ལུགས་སུ་བརྗོད་པར་བྱའོ། །འདི་ལ་གཉིས་ཏེ། ཐོག་མར་ལྟ་བ་བསྟན་པའི་དགོས་པ་དང་། ལྟ་བ་བསྟན་པའི་ཚུལ་ལོ། །དང་པོ་ནི་ལྟ་བ་རྟོགས་པ་འདི་ཡོད་ན་འོག་ནས་འབྱུང་བའི་ལམ་ཐམས་ཅད་
རྣམ་པར་གྲོལ་བའི་ལམ་དུ་འགྱུར་བའི་ཕྱིར་ཡིན་ཏེ། དཔལ་སཾ་པུ་ཊ་ལས། དང་པོ་སྟོང་ཉིད་བསམས་ནས་ནི། །ལུས་ཅན་རྣམས་ཀྱི་དྲི་མ་བཀྲུ། །ཞེས་སོ། །འཕགས་པ་སྡུད་པ་ལས་ཀྱང་། སྦྱིན་པ་སྦྱིན་པའི་སྔོན་དུ་འགྲོ་བ་ཤེས་རབ་སྟེ། །ཚུལ་
ཁྲིམས་བཟོད་པ་བརྩོན་འགྲུས་བསམ་གཏན་དེ་བཞིན་ནོ། །དགེ་ཆོས་ཆུད་མི་གསན་ཕྱིར་ཡོངས་སུ་འཛིན་པ་ཡིན། །འདི་ནི་ཆོས་རྣམས་ཐམས་ཅད་ཚུལ་གཅིག་སྟོན་པར་བྱེད། །ཅེས་གསུངས་པ་ལྟ་བུའོ། །གཉིས་པ་ལྟ་བ་དེ་བསྟན་པའི་ཚུལ་ནི། ཤེས་
ཝཱརབ་དེའང་རྣམ་པར་མི་རྟོག་པ་ཡིན་ལ། མི་རྟོག་པ་དེའང་ཕ་རོལ་ཕྱིན་པ་ལྟར་ཚིག་ཙམ་གྱིས་བསྟན་པར་མི་ནུས་པས། དབང་གི་ཡེ་ཤེས་ཐོབ་པའི་རྗེས་ལ་བསྟན་པའི་ཕྱིར། ཕྱི་ནས་དེ་ཉིད་ཡང་དག་བཤད། །ཅེས་བྱ་བ་ལ་སོགས་པ་གསུངས་སོ། །འདི་
ལ་ལྔ་སྟེ། དབང་གི་ཡེ་ཤེས་བསྟན་པས་དེ་ཁོ་ན་ཉིད་ཀྱི་དོན་ལ་ངོ་སྤྲད་པ་དངོས་དང་། ཡེ་ཤེས་དེ་ལ་གང་ཟག་གི་བདག་ཏུ་ལོག་པར་རྟོག་པར་འགྱུར་བས་གང་ཟག་གི་བདག་མེད་བསྟན་པ་དང་། ཡུལ་ཅན་གྱི་ཡེ་ཤེས་ལ་སྒྲོ་འདོགས་གཅད་པའི་ཕྱིར་ཡུལ་
ཤེས་བྱ་སྤྱིའི་གནས་ལུགས་གཏན་ལ་དབབ་པ་དང་། དེ་ལྟ་བུའི་དེ་ཁོ་ན་ཉིད་དེ་གསུང་རབ་ཐམས་ཅད་ཀྱི་རྟོགས་བྱར་བསྟན་པ་དང་། ལྟ་བ་དེ་རྟོགས་བྱེད་ཁྱད་པར་དུ་འཕགས་པ་གསང་སྔགས་ཀྱི་ཐབས་ཟབ་མོས་རྟོགས་པར་བྱ་བར་བསྟན་པའོ། །དང་པོ་



ལ་གསུམ་སྟེ། སྤྱིར་ཡེ་ཤེས་དེ་འཁོར་བ་དང་མྱ་ངན་ལས་འདས་པ་ལ་ཁྱད་པར་རམ་དབྱེ་བ་མེད་པར་བསྟན་པ་དང་། དབྱེར་མེད་ཀྱི་ཡེ་ཤེས་ཉིད་ཇི་ལྟ་བུ་ཞིག་ཏུ་རྟོགས་པར་བསྟན་པ་དང་། ཡེ་ཤེས་དེ་ཆོས་ཐམས་ཅད་ཀྱི་བདག་ཉིད་དམ་ཁྱབ་པའམ་རྒྱུར་
བསྟན་པའོ། །དང་པོ་ནི་ཧེ་བཛྲའི་བརྟག་པ་དང་པོའི་ལེའུ་བཅུ་པ་ལས། ཕྱི་ནས་དེ་ཉིད་ཡང་དག་བཤད། །རྣམ་དག་ཡེ་ཤེས་གཟུགས་ཅན་དང་། །འཁོར་བ་རྣམ་པར་རྟོག་པ་གཉིས། །ཁྱད་པར་ཅུང་ཟད་ཡོད་མ་ཡིན། །ཞེས་གསུངས་ཏེ། ཕྱི་ནས་
བ་ ཞེས་བྱ་བ་ནི་དབང་གི་ཉམས་མྱོང་སྐྱེས་པའི་རྗེས་ལ་འབྲེལ་པར་ཞེས་བྱ་བའི་དོན་ཏོ། །རྣམ་དག་ཡེ་ཤེས་ཞེས་བྱ་བ་ནི་ཡང་དག་པར་རྫོགས་པའི་སངས་རྒྱས་ཞེས་བྱ་བ་ཞིག་ཐ་དད་དུ་གྲུབ་པའམ། ལོགས་ནས་བཙལ་དུ་ཡོད་པ་ཞིག་མ་ཡིན་ཏེ། ཆོས་
ཐམས་ཅད་མཉམ་པ་ཉིད་ལ་དབྱེ་བ་མེད་ཅེས་བྱ་བའི་དོན་ཏོ། །གཉིས་པ་དབྱེར་མེད་ཀྱི་ཡེ་ཤེས་ཉིད་ཇི་ལྟ་བུ་ཞིག་ཡིན་ཞིང་། དེ་རྣལ་འབྱོར་པས་ཇི་ལྟར་མྱོང་ཞིང་རྟོག་སྙམ་ན། ཧེ་བཛྲའི་ལེའུ་བཅུ་པ་ལས་གསུང་པ། རང་རིག་ཡེ་ཤེས་ཉིད་དུ་འགྱུར། །
རང་གཞན་ཡང་དག་རིག་པ་སྤངས། །མཁའ་མཉམ་རྡུལ་བྲལ་སྟོང་པ་ཉིད། །དངོས་དང་དངོས་མེད་བདག་ཉིད་མཆོག །ཐབས་དང་ཤེས་རབ་ཤིན་ཏུ་འདྲེས། །ཞེས་གསུངས་སོ། །དེ་ལ་རང་རིག་ཡེ་ཤེས་ཞེས་བྱ་བ་ནི་དྲན་པ་མེད་པའི་ཡེ་ཤེས་སུ་
འདོད་པ་དགག་པའི་ཕྱིར་དང་། སོ་སོའི་རང་གིས་རིག་པའི་ཆོས་ཉིད་ཡིན་ཞིང་གཞན་གྱིས་རྟོགས་པར་བྱ་བ་མ་ཡིན་པའི་ཕྱིར་རོ། །འོན་ཏེ་རང་རིག་པ་ཞེས་བྱ་བ་ཅིག་ཏུ་གྲུབ་བམ་ཞེ་ན། དེ་སྤྲོས་པ་དང་བྲལ་བར་བསྟན་པའི་ཕྱིར་རང་གཞན་ཡང་དག་རིག་
z8



ཞེ་གཉིས་
༄༅། །པ་སྤངས་ཏེ། དེ་གཉིས་ཕན་ཚུན་ལྟོས་པའི་ཕྱིར་དང་། དམིགས་པར་བྱ་བའི་ཡུལ་འགའ་འང་མ་གྲུབ་པའི་ཕྱིར་རོ། །དེ་ཉིད་ཀྱི་དཔེ་ནི་མཁའ་མཉམ་ཞེས་སྨོས་ཏེ། སློབ་དཔོན་ཀླུ་སྒྲུབ་ཀྱིས། དམིགས་པ་མེད་པའི་སེམས་
སུ་ནི། །གནས་པ་ནམ་མཁའི་མཚན་ཉིད་ཡིན། །ནམ་མཁའ་བསྒོམ་པ་དེ་ཉིད་ནི། །སྟོང་ཉིད་བསྒོམ་པར་བཞེད་པ་ཡིན། །ཞེས་གསུངས་པ་ལྟ་བུའོ། །དེ་བས་ན་རྡུལ་བྲལ་སྟོང་པ་ཉིད་དོ། །གལ་ཏེ་ཡང་ན་སེམས་རང་རིག་པར་འགྱུར་ལ། ཡང་ན་
དྲན་པ་མེད་པའམ་རྣམ་པ་མེད་པའི་ཡེ་ཤེས་སུ་འགྱུར་བ་མ་ཡིན་ནམ་ཞེ་ན། དངོས་དང་དངོས་མེད་བདག་ཉིད་མཆོག །ཐབས་དང་ཤེས་རབ་ཤིན་ཏུ་འདྲེས་ཏེ་ཟུང་དུ་འབྲེལ་པ་ཡིན་ཞེས་བྱའོ། །འདིའི་དཔེ་ནི་སྒྱུ་མ་ལྟ་བུ་ལ་སོགས་པ་ཟུང་འཇུག་གམ་
གཉིས་མེད་ཡིན་ཏེ། སློབ་དཔོན་ཀོ་ཏ་ལི་པས། དཔེ་ནི་ཆོས་རྣམས་ཐམས་ཅད་ལ། །བཞག་པ་ཉིད་དུ་དེ་མི་ནུས། །དམིགས་སོགས་ཡིད་ཀྱི་རྣམ་ཤེས་ཀྱི། །དཔེ་ཡིས་དངོས་པོ་རྣམ་པར་སྤངས། །ཞེས་བཤད་དོ། །གསུམ་པ་ཡེ་ཤེས་དེ་ཆོས་ཐམས་
ཅད་ཀྱི་བདག་ཉིད་དམ་རྒྱུར་བསྟན་པ་ནི། དེ་ཉིད་སྲོག་ཆགས་རྣམས་ཀྱི་སྲོག །དེ་ཉིད་ཡི་གེ་དམ་པ་ཉིད། །དེ་ཉིད་འགྲོ་བའི་བདག་ཉིད་དེ། །དེ་ཉིད་ཐམས་ཅད་ཁྱབ་པ་པོ། །ཐམས་ཅད་ལུས་ལ་རྣམ་པར་གནས། །དངོས་དང་དངོས་མེད་དེ་ལས་
བྱུང་༑ །རྣམ་པར་ཤེས་པ་ཀུན་གྱི་ཚུལ། །ཞེས་གསུངས་ཏེ། འདི་དག་རྣལ་འབྱོར་པའི་ཉམས་ལ་ནི་དེ་ལྟར་བརྗོད་པ་བཞིན་མྱོང་ཞིང་སྐྱེ་ལ། སློབ་དཔོན་གྱིས་ཀྱང་དེ་ལྟར་བཤད་པར་བྱ་སྟེ། དེ་ལྟ་བུ་ཡིན་པར་སྒྲོ་འདོགས་བཅད་པ་ནི་འོག་ཏུ་ཤེས་པར་
ལྗོན་ཤིང་



བྱའོ། །སྤྱི་དོན་གཉིས་པ་གང་ཟག་གི་བདག་དགག་པ་དང་། གང་ཟག་གི་བདག་མེད་པ་བསྟན་པ་ནི་དེ་ལྟ་བུའི་ཡེ་ཤེས་དེ་སློབ་མས་མྱོང་ཞིང་སློབ་དཔོན་གྱིས་བཤད་པ་དེའི་ཚེ། སློབ་མའི་རྗེས་སྤྱོད་ཀྱི་ཉམས་ལ། འོ་ན་བདག་གིས་ཉམས་སུ་མྱོང་བ་འདི་
ཉིད་ཆོས་ཐམས་ཅད་ཀྱི་མྱོང་བ་པོའམ་བྱེད་པ་པོ་འབའ་ཞིག་ཡིན་པར་འདུག་གོ་ཞེས་གང་ཟག་གི་བདག་ཏུ་ལོག་པར་རྟོག་པ་སྐྱེ་བར་འགྱུར་རོ། །དེ་བསལ་བར་བྱ་བའི་ཕྱིར་གང་ཟག་གི་བདག་མེད་བསྟན་པ་ནི། སྐྱེས་བུ་སྔོན་རབས་དབང་ཕྱུག་དང་། །
པ་, བདག་དང་གསོ་བ་སེམས་ཅན་དང་། །དུས་དང་གང་ཟག་ཉིད་དང་ནི། །དངོས་པོ་ཀུན་གྱི་རང་བཞིན་ཉིད། །སྒྱུ་མའི་གཟུགས་ཅན་ཉིད་དུ་འདོད། །ཅེས་གསུངས་སོ། །དེ་ལ་གཉིས། གང་ཟག་གི་བདག་དངོས་དང་། དེ་དགག་པའོ། །དང་པོ་ལ་
རྒྱུ ལྔ༑ གྲངས་ཅན་པ་དང༌། རིག་བྱེད་པ་དང་
། བྱེ་བྲག་པ་དང་། གཅེར་བུ་པ་དང་། ཆད་པར་ལྟ་བའོ། །དང་པོ་ནི་དེ་ལ་སྐྱེས་བུ་སྟེ། གྲངས་ཅན་པས་བཏགས་པའི་བདག་རྟག་པ་གཅིག་པུ་ཡུལ་ལ་སྤྱོད་པར་འདོད་པའོ། །དེའང་སྒྱུམའི་གཟུགས་ཅན་
ཟཉིད་དུ་འདོད་དེ། ཡེ་ཤེས་དེ་རྣམ་པར་ཤེས་པ་ཀུན་གྱི་ཚུལ་དུ་སྣང་བས་མ་བརྟགས་པའི་བློ་ལ་དེ་ལྟ་བུ་སྣང་བས་དེ་དག་གི་ལོག་པར་བརྟགས་ཀྱང་རང་གི་ངོ་བོ་ལ་མཁའ་མཉམ་རྡུལ་བྲལ་སྟོང་པ་ཉིད་ཡིན་པའི་ཕྱིར་དེ་ལྟར་མ་གྲུབ་པས་ན་སྣང་ལ་རང་བཞིན་
མེད་པ་སྒྱུ་མ་ལྟ་བུའོ། །དེ་བཞིན་དུ་སྔོན་རབས་ནི་སྤྱོད་པ་པ་དང་རིག་བྱེད་ཀྱི་མཐའ་གསང་བར་སྨྲ་བའི་ཡིན་ཏེ། རྙིང་པ་རྒྱུར་སྨྲ་བ་ཞེས་བྱ་བ་སྒྲའི་ཚངས་པ་རྟག་ཏུ་གྲུབ་པར་འདོད་པའོ། །དེ་ཉིད་ཡི་གེ་དམ་པ་ནི་མི་འགྱུར་བ་ཡིན་པས། དེ་ལ་ལོག་པར་
F8



ཞེ་གསུམ་
༄༅། །རྟོག་པས་དེ་ལྟར་བརྟགས་པར་སྣང་ཡང་། རང་གཞན་ཡང་དག་རིག་པ་སྤངས་པའི་ཕྱིར་དེ་ལྟར་སྣང་བ་སྟོང་པ་སྒྱུ་མ་ལྟ་བུའོ། །དེ་བཞིན་དུ་བདག་ནི་བྱེ་བྲག་པས་བདག་བེམས་པོར་འདོད་པ་སྟེ། རང་རིག་ཡེ་ཤེས་ཡིན་པའི་
ཕྱིར༑ །དེ་ཡང་སྒྱུ་མ་ལྟ་བུའོ། །གསོ་བ་དང་སེམས་ཅན་ནི་གཅེར་བུ་པ་རྣམས་ཀྱི་སྟེ། ཡེ་ཤེས་དེ་ཉིད་སེམས་ཅན་རྣམས་ཀྱི་སྲོག་ཏུ་སྣང་བས་དེ་ལྟར་ལོག་པར་རྟོག་ཀྱང་རྡུལ་བྲལ་སྟོང་པ་ཉིད་ཡིན་པས་དེ་ལྟར་སྣང་བ་སྟོང་པ་སྒྱུ་མ་ལྟ་བུའོ། །དེ་བཞིན་དུ་
ཁ་ཅིག་དུས་རྒྱུར་སྤྲོ་བ་དང༌། ཁ་ཅིག་གང་ཟག་རྒྱུར་སྨྲ་བ་དེ་དག་ཀྱང་ཡེ་ཤེས་དང་དེའི་རྣམ་པར་སྣང་བས་དེ་ལ་ལོག་པར་རྟོག་པ་ཡིན་གྱི། རང་གི་ངོ་བོ་མཁའ་མཉམ་རྡུལ་བྲལ་སྟོང་པ་ཉིད་ཡིན་པས་སྒྱུ་མའི་གཟུགས་ཅན་ཡིན་ཏེ། དཔེར་ན་དམུས་ལོང་
བརྒྱས་གླང་པོ་ཆེ་འཇུས་པ་ལྟ་བུའོ་ཞེས་མདོ་ལས་བཤད་པ་དང་འདྲའོ། །སྤྱི་དོན་གསུམ་པ་ཡུལ་ཅན་གྱི་ཡེ་ཤེས་ལ་སྒྲོ་འདོགས་གཅད་པའི་ཕྱིར་ཡུལ་ཤེས་བྱ་སྤྱིའི་གནས་ལུགས་གཏན་ལ་དབབ་པ་སྟོན་ཏེ། དེ་ལ་ཡུལ་ཤེས་བྱ་སྤྱིའི་གནས་ལུགས་གཏན་ལ་
མ་ཕབ་ན་རང་གིས་ཉམས་སུ་མྱོང་བའི་ཡེ་ཤེས་དེ་ཉིད་ལོག་པར་གོལ་བར་འགྱུར་རོ། །དེས་ན་གོལ་ས་གཅད་པའི་ཕྱིར་གནས་ལུགས་གཏན་ལ་དབབ་པ་ལ་གཉིས་ཏེ། བདེན་པ་གཉིས་ཀྱི་རྣམ་པར་གཞག་པ་སྤྱིར་བསྟན་པ་དང་། དེའི་ངོ་བོ་གཏན་ལ་
དབབ་པའི་སྒོ་ནས་མཐའ་བྲལ་གྱི་ལྟ་བ་རྒྱས་པར་བཤད་པའོ། །དང་པོ་ནི་ཧེ་བཛྲའི་ཕྱི་མའི་ལེའུ་བཞི་པ་ལས། འཁོར་བ་སྤངས་ནས་གཞན་དུ་ནི། །མྱ་ངན་འདས་པ་རྟོགས་མི་འགྱུར། །འཁོར་བ་གཟུགས་དང་སྒྲ་ལ་སོགས། །འཁོར་བ་ཚོར་བ་ལ་
ss
ལྗོན་ཤིང་



རྒྱུད་སྡེ་ཀུན་བཏུས་
སོགས་པ། །འཁོར་བ་དབང་པོ་རྣམས་ཉིད་དེ། །འཁོར་བ་ཞེ་སྡང་ལ་སོགས་པ། །འདི་རྣམས་ཆོས་ནི་མྱ་ངན་འདས། །རྨོངས་ཕྱིར་འཁོར་བའི་གཟུགས་ཅན་ཉིད། །རྨོངས་མེད་འཁོར་བ་དག་པ་ནི། །འཁོར་བ་མྱ་ངན་འདས་པར་འགྱུར། །བྱང་ཆུབ་
སེམས་ནི་མྱ་ངན་འདས། །ཀུན་རྫོབ་དོན་དམ་ཚུལ་ཅན་ནོ། །ཞེས་གསུངས་སོ། །དེ་ལ་ཀུན་རྫོབ་དོན་དམ་ཚུལ་ཅན་ནོ་ཞེས་བྱ་བ་འདི་གཉིས་ནི་བདེན་པ་གཉིས་ཞེས་བྱ་བ་སྟེ། །སངས་རྒྱས་ཀྱི་ཆོས་བསྟན་པའི་སྙིང་པོ་སྟེ། མདོ་ལས། འཇིག་རྟེན་
མཁྱེན་པས་གཞན་ལ་མ་གསན་པར། །བདེན་པ་འདི་གཉིས་ཉིད་ཀྱིས་བསྟན་པ་མཛད། །གང་ཞིག་ཀུན་རྫོབ་དེ་བཞིན་དོན་དམ་སྟེ། །བདེན་པ་གསུམ་པ་འགའ་ཡང་མ་མཆིས་སོ། །ཞེས་གསུངས་སོ། །སློབ་དཔོན་ཀླུ་སྒྲུབ་ལ་སོགས་པས་ཀྱང་དོན་འདི་
ཉིད་རྒྱུ་ཆེར་བསྟན་པ་མཛད་དོ། །དེ་ལ་གསུམ་སྟེ། མཚན་ཉིད་དང་། མཚན་གཞི་དང་། མཚན་གཞི་ངེས་པར་བྱེད་པའི་ཚད་མའོ། །དང་པོ་ནི། ཀུན་རྫོབ་དོན་དམ་ཚུལ་ཅན་ནོ། །ཞེས་བྱ་བ་ལ། སྤྱིར་ཀུན་རྫོབ་ཅེས་བྱ་བ་དང་། ཀུན་རྫོབ་ཀྱི་བདེན་
པ་ཞེས་བྱ་བ་གཉིས་དང་། དོན་དམ་པ་དང་དོན་དམ་པའི་བདེན་པ་ཞེས་བྱ་བ་གཉིས་སོ། །དེ་ལ་ཀུན་རྫོབ་ཅེས་བྱ་བ་ནི་སཾ་པྲི་ཏ་སྟེ། ཡང་དག་པ་ལ་སྒྲིབ་པས་ན་ཀུན་རྫོབ་བོ། །དེ་ནི་མ་བརྟགས་པའི་བློའམ་རྨོངས་པའི་བློ་སྟེ། དེ་ལྟར་ཡང་། གཏི་མུག་
རང་བཞིན་སྒྲིབ་ཕྱིར་ཀུན་རྫོབ་སྟེ། །ཞེས་སོ། །བློ་དེའི་ངོར་བདེན་པར་བརྟགས་པ་ནི་ཀུན་རྫོབ་ཀྱི་བདེན་པ་ཡིན་ལ། བདེན་པར་མ་བརྟགས་ན་བློ་དེའི་སྣང་ངོ་ཙམ་ཡང་ཀུན་རྫོབ་ཅེས་བྱ་བ་ཙམ་ཡིན་ནོ། །དོན་དམ་པ་ཞེས་བྱ་བ་ནི་དམ་པ་རྣམས་ཀྱི་དོན་དུ་
18



ཞེ་བཞི་
།གཉེར་བས་ན་དོན་དམ་པ་སྟེ། ཕྱིན་ཅི་མ་ལོག་པའམ་མི་བསླུ་བ་ཡིན་ལ། དེའི་ངོར་བདེན་པ་ནི་དོན་དམ་པའི་བདེན་པའོ། །དེ་ལྟར་ཡང་། བསླུ་བ་མེད་པས་རིགས་པ་ནི། །དོན་དམ་ཡིན་ཏེ་ཞེས་གསུངས་པ་དང་
། འདིར་
ཡང་རྨོངས་མེད་ཅེས་པས་ན་བདེན་པ་གཉིས་ཀྱི་མཚན་ཉིད་ནི་ཐམས་ཅད་མཐུན་ཏེ། ཆོས་མངོན་པ་ལས། གང་ལ་བཅོམ་དང་བློ་ཡི་གཞན། །བསལ་ན་དེ་བློ་མི་འདོར་བ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་པ་
འདིའང་དེ་ཉིད་ཡིན་ནོ། །དེས་ན་མཚན་གཞི་མི་མཐུན་གྱི། མཚན་ཉིད་ཐམས་ཅད་མཐུན་ནོ། །གཉིས་པ་མཚན་གཞི་ནི་ཆོས་ཅན་འཁོར་བ་ནི་ཀུན་རྫོབ་ཀྱི་བདེན་པ་ཡིན་ཏེ། བློ་སྒྲིབ་པ་དང་བཅས་པའི་ཡུལ་ཡིན་པའི་ཕྱིར་རོ། །ཆོས་ཉིད་མྱ་ངན་ལས་
འདས་པ་ནི་དོན་དམ་པའི་བདེན་པ་སྟེ། བློ་ཕྱིན་ཅི་མ་ལོག་པའི་ཡུལ་ཡིན་པའི་ཕྱིར་རོ། །འདི་ལའང་ཡུལ་བདེན་པ་གཉིས་ཤེས་པ་ལ་ཡུལ་ཅན་གྱི་བློ་ཤེས་དགོས་པས་ཡུལ་ཅན་བློའི་རྣམ་གཞག་དང་། བློ་དེ་ལ་ལྟོས་ནས་བདེན་པ་གཉིས་སུ་གཞུག་པའི་ ་
ཚུལ་ལོ། །དང་པོ་ནི་སྤྱིར་བློ་ཐམས་ཅད་བསྡུན་བློ་ཀུན་རྫོབ་པ་དང༌། བློ་དོན་དམ་པ་ཞེས་བྱ་བ་གཉིས་ཡིན་པས་ན། བློ་གཉིས་པོ་དེ་གང་ཟག་གང་གི་རྒྱུད་ལ་ལྡན་ཞེ་ན། འདི་ལ་བཞི། ཉན་ཐོས་ཀྱི་འདོད་ཚུལ་དང་། རྣལ་འབྱོར་སྤྱོད་པའི་འདོད་ཚུལ་
དང་༑ རྒྱུན་ཆད་རབ་ཏུ་མི་གནས་པའི་འདོད་ཚུལ་དང་། ཟུང་འཇུག་རབ་ཏུ་མི་གནས་པའི་འདོད་ཚུལ་ལོ། །དང་པོ་ནི་དེ་ལ་ཉན་ཐོས་སྡེ་པ་དག་སོ་སོ་སྐྱེ་བོ་ནི་ཀུན་རྫོབ་ཀྱི་བློ་འབའ་ཞིག་ཡིན་ལ། འཕགས་པ་རྣམས་ནི་བློ་གཉིས་ཀ་དང་ལྡན་ལ། མྱ་ངན་



རྒྱུད་སྡེ་ཀུན་བཏུས་
ལས་འདས་པ་ཕུང་པོ་ལྷག་མ་མེད་པར་གྱུར་པའི་ཚེ་བློ་མེད་དོ་ཞེས་ཟེར་རོ། །དེ་དག་ཀྱང་ཡུལ་དོན་དམ་པའི་བདེན་པ་ལྟར་འདོད་པ་དང་། མྱ་ངན་ལས་འདས་པ་བློ་མེད་ཀྱི་དངོས་མེད་དུ་གྲུབ་པ་ལ་སོགས་པ་གྲུབ་མཐའ་འགལ་བ་དུ་མ་ཁས་ལེན་པ་ནི་གོང་
དུ་སུན་ཕྱུང་ཟིན་ཏོ། །ཡང་རྣལ་འབྱོར་སྤྱོད་པ་པ་དག་ཀུན་བརྟགས་ཀྱི་བློ་ནི་ཀུན་རྫོབ་ཡིན་ལ། གཞན་དབང་དང་ཡོངས་གྲུབ་དོན་དམ་པ་ཡིན་པས་སོ་སོ་སྐྱེ་བོའི་བློ་ནི་གཉིས་ཀ་དང་ལྡན་ལ། འཕགས་པ་གསུམ་ལ་ཀུན་རྫོབ་ཀྱི་བདེན་པ་མེད་པའི་ཀུན་རྫོབ་
ཙམ་ཡོད་པས། དེའང་གཉིས་ཀ་དང་ལྡན་ལ་སངས་རྒྱས་ཀུན་བརྟགས་དང་བྲལ་བས་དོན་དམ་འབའ་ཞིག་ཡིན་ནོ། །ཞེས་ཟེར་ཏེ། དེ་གཞན་དབང་གི་དོན་དམ་དུ་མི་རུང་བ་ལ་སོགས་པའི་སྐྱོན་དུ་མ་གོང་དུ་བརྗོད་ཟིན་ཏོ། །དབུ་མ་ཐལ་འགྱུར་བ་དག་ནི་
སོ་སོ་སྐྱེ་བོའི་བློ་ཐམས་ཅད་ནི་ཀུན་རྫོབ་འབའ་ཞིག་ཡིན་ལ། འཕགས་པ་གསུམ་གྱི་མཉམ་གཞག་ནི་དོན་དམ་པ་ཡིན། རྗེས་སྤྱོད་ཀུན་རྫོབ་ཀྱི་བློ་ཡིན་ནོ། །སངས་རྒྱས་ནི་དུས་རྟག་ཏུ་མཉམ་པར་གཞག་པ་ཡིན་པས་དོན་དམ་པ་འབའ་ཞིག་གོ་ཞེས་ཟེར་
རོ༑ །དེའང་ཡང་དག་པ་མ་ཡིན་ཏེ། སངས་རྒྱས་རྣམས་ནི་མི་གནས་པའི་མྱ་ངན་ལས་འདས་པ་ལ་བཞུགས་པ་མ་ཡིན་པར་ཐལ་བར་འགྱུར་བའི་སྐྱོན་ཡོད་དོ། །ཡང་སློབ་དཔོན་ཟླ་གྲགས་ཉིད་ཀྱིས་ཀྱང་། རིགས་པ་དྲུག་ཅུ་པའི་འགྲེལ་པ་ལས། བདེན་
པ་གཉིས་སུ་འཇོག་པ་ནི། འཇིག་རྟེན་པའི་བློ་ལ་ལྟོས་ཏེ་འཇོག་གོ་ཞེས་དམ་བཅས་པ་འགལ་བར་འགྱུར་བའི་སྐྱོན་ཡོད་དོ། །ཡང་དབུ་མ་རང་རྒྱུད་པ་དག་སོ་སོའི་སྐྱེ་བོའི་དུས་ནས་ཆོས་ཅན་ཤེས་པའི་བློ་ཐམས་ཅད་ཀུན་རྫོབ་ཀྱི་བློ་ཡིན་ལ། ཆོས་ཉིད་ཤེས་
8



༄༅། པ་དེའང་ཀུན་རྫོབ་ཡིན་མོད་ཀྱང་རིགས་པས་སྐྱེ་མེད་དུ་ཤེས་པ་དེ་ཆོས་ཉིད། སྐྱེ་མེད་དུ་ཤེས་པའི་སངས་རྒྱས་ཀྱི་ཐུགས་དང་ཆ་འདྲ་བས་མཐུན་པའི་དོན་དམ་ཞེས་བྱའོ། །འཕགས་པ་གསུམ་གྱི་ཤེས་པ་ནི་མཉམ་གཞག་དོན་
དམ་ཡིན་ལ། རྗེས་སྤྱོད་ཀུན་རྫོབ་ཡིན་ནོ། །སངས་རྒྱས་ཀྱི་ཐུགས་རྣམ་པར་མི་རྟོག་པ་ནི་དོན་དམ་པ་ཡིན་ལ། དག་པ་འཇིག་རྟེན་པའི་ཡེ་ཤེས་ནི་ཡེ་ཤེས་ལ་དམིགས་ནས་རྣམ་གྲངས་ཀྱི་ཀུན་རྫོབ་ཡིན་ནོ། །དེས་ན་མི་གནས་པའི་མྱ་ངན་ལས་འདས་
པའང་ཡིན་ལ། ཡེ་ཤེས་རེས་འཇོག་ཏུ་མི་བཏུབ་པས་དོན་དམ་སྟེ། རྟག་ཏུ་མཉམ་པར་གཞག་པའང་ཡིན་ཏེ། འདི་ལའང་མཐུན་པའི་དོན་དམ་པ་དེ་ལ་དོན་དམ་པ་ཉིད་དུ་གོལ་བར་མི་བྱའོ། །གཉིས་པ་བློ་དེ་ལ་ལྟོས་ནས་ཡུལ་བདེན་པ་གཉིས་སུ་གཞིག་
|པ་ལ་གསུམ་སྟེ། བློ་ངོ་གཉིས་ལ་ལྟོས་ནས་ཡུལ་བདེན་པ་གཉིས་སུ་དབྱེ་བ་དང་། གཉིས་པོ་དེའི་ཁ་ཅིག་པ་དང་ཐ་དད་པ་བསམ་པ་དང་། གྲངས་ངེས་པ་གཞག་པའོ། །དང་པོ་ལ་གསུམ། དབྱེ་བའི་གཞི་དང་། དབྱེ་བའི་དོན་དང་། དེ་ལ་རྩོད་པ་
སྤང་པའོ། །དང་པོ་ནི། ཧེ་བཛྲ་ལས། འདི་ཉིད་འཁོར་བ་ཞེས་བྱ་སྟེ། །འདི་ཉིད་མྱ་ངན་འདས་པ་ཉིད། །འཁོར་བ་སྤངས་ནས་གཞན་དུ་ནི། །མྱ་ངན་འདས་པ་རྟོགས་མི་འགྱུར། །ཞེས་གསུངས་པས། དབྱེ་བའི་གཞི་འཇིག་རྟེན་པའི་བློ་ཉིད་
དེ༔ འདི་ཉིད་ཅེས་འབྱུང་བའི་ཕྱིར་རོ། །ཟླ་བ་གྲགས་པས་ཀྱང་། བདེན་པ་གཉིས་སུ་འཇོག་པ་ནི་འཇིག་རྟེན་པའི་བློ་ལ་ལྟོས་ཏེ་འཇོག་གོ་ཞེས་བཤད་དོ། །འོ་ན། དོན་དམ་བློ་ཡི་སྤྱོད་ཡུལ་མིན། །ཞེས་པ་དང་འགལ་ལོ་ཞེ་ན་མི་འགལ་ཏེ། བློ་དེ་ཉིད་
8



ལ་ཀུན་རྫོབ་སྒྲུབ་ལ་དོན་དམ་འགེགས་པའི་ཚུལ་གྱིས་དབྱེ་གཞིར་བྱེད་པའི་ཚུལ་ལོ། །གཉིས་པ་དབྱེ་བའི་དོན་ནི། ཀྱེའི་རྡོ་རྗེ་ལས། རྨོངས་ཕྱིར་འཁོར་བའི་གཟུགས་ཅན་ཉིད། །རྨོངས་མེད་འཁོར་བ་དག་པས་ན། །འཁོར་བ་མྱ་ངན་འདས་པར་
འགྱུར༑ །བྱང་ཆུབ་སེམས་ནི་མྱ་ངན་འདས། །ཀུན་རྫོབ་དོན་དམ་ཚུལ་ཅན་ནོ། །ཞེས་གསུངས་སོ། །དེ་ལ་རྨོངས་པ་ནི་བློ་ཀུན་རྫོབ་པ་སྟེ། མ་དཔྱད་པའི་བློའམ་སྒྲིབ་པ་དང་བཅས་པའི་བློའོ། །དེའི་ཡུལ་དུ་བདེན་པས་ཀུན་རྫོབ་ཀྱི་བདེན་པ་
སྟེ༑ འཁོར་བའི་གཟུགས་ཅན་ཞེས་བྱ་བ་ནི་ཀུན་རྫོབ་ཀྱི་བདེན་པའི་མིང་གི་རྣམ་གྲངས་སོ། །དེ་སྐད་དུ། དབུ་མ་ལ་འཇུག་པ་ལས། གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །དེས་གང་བཅོས་མ་བདེན་པར་སྣང་དེ་ནི། །ཀུན་རྫོབ་བདེན་ཞེས་ཐུབ་
# པས་དེ་གསུངས་ཏེ། །བཅོས་མར་གྱུར་པའི་བདེན་པ་ཀུན་རྫོབ་ཏུ། །ཞེས་སོ། །དེ་ལ་ཀུན་རྫོབ་ཀྱི་བདེན་པ་དེ་ཉིད་གང་ཡིན་སྙམ་ན། འཁོར་བ་གཟུགས་དང་སྒྲ་ལ་སོགས། །འཁོར་བ་ཚོར་བ་ལ་སོགས་པ། །འཁོར་བ་དབང་པོ་རྣམས་ཉིད་དེ། །མི་
འཁོར་བ་ཞེ་སྡང་ལ་སོགས་པ། །ཞེས་བྱ་སྟེ། མདོར་ན་ཆོས་ཅན་རྣམས་སོ། །དེ་ལ་དོན་དམ་པའི་བདེན་པ་ནི། རྨོངས་མེད་ཅེས་བྱ་སྟེ་བློ་ཕྱིན་ཅི་མ་ལོག་པའོ། །དེའི་ཡུལ་བདེན་པ་ནི་འཁོར་བ་དག་པ་སྟེ། མྱ་ངན་ལས་འདས་པ་ཞེས་བྱ་བའི་དོན་
ཏོ༑ །མྱ་ངན་ལས་འདས་པ་ནི་དོན་དམ་པའི་མིང་གི་རྣམ་གྲངས་སོ། །དེ་ལ་མྱ་ངན་ལས་འདས་པ་དེ་ཉིད་གང་ཡིན་སྙམ་ན། འདི་རྣམས་ཆོས་ནི་མྱ་ངན་འདས། །ཞེས་སོ། །དེའི་ཆོས་ཉིད་དེ་ཇི་ལྟ་བུ་སྙམ་ན། གང་དུའང་གྲུབ་པ་མེད་པ་དེ་ཡིན་
+



༣
༄༅། །ཏེ། དབུ་མ་ལས། མ་སྐྱེས་པ་དང་མ་འགགས་པར། །ཆོས་ཉིད་མྱ་ངན་འདས་དང་མཚུངས། །ཞེས་པ་དང་། གང་ལ་བརྟེན་ནས་གང་བྱུང་བ། །དེ་ནི་རེ་ཞིག་དེ་ཉིད་མིན། །ཞེས་སོ། །གསུམ་པ་དེ་ལ་རྩོད་པ་སྤང་བ་
ནི༑ དེ་ལྟ་བུའི་ཆོས་ཉིད་དེ་བློ་དོན་དམ་པའི་ཡུལ་དུ་བདེན་པས་དོན་དམ་གྱི་བདེན་པ་ཞེས་བྱ་ན། བློ་དོན་དམ་པ་ཞེས་བྱ་བ་དེ་གོང་དུ་མང་དུ་བཤད་ན། སོ་སོ་སྐྱེ་བོའི་བློ་དོན་དམ་པ་ཡིན་ནམ་འཕགས་པའི་བློ་དོན་དམ་པ་ཡིན་ནས། དེའི་ཡུལ་དུ་བདེན་པ་
ཡིན་ནམ་ཡང་ན་བློའི་ཡུལ་གང་ཡང་མ་ཡིན། དེ་ལ་སོ་སོའི་སྐྱེ་བོའི་བློ་དོན་དམ་པ་ཡིན་ན་འཇིག་རྟེན་པའི་བློས་ཡོད་པའམ་མེད་པའམ་གཉི་གའམ་གཉི་ག་མ་ཡིན་པ་ཅིག་ལས་འཛིན་མི་ཤེས་པས་དེ་དག་དོན་དམ་པའི་བདེན་པར་ཡང་མི་འགྱུར་ལ། གལ་
ཏེ་འཇིག་རྟེན་ཚད་མ་ཉིད་ཡིན་ན། །འཇིག་རྟེན་དེ་ཉིད་མཐོང་ཡིན་འཕགས་གཞན་གྱིས། །ཅི་དགོས་འཕགས་པའི་ལམ་གྱི་ཅི་བྱར་ཡོད། །བླུན་པོ་ཚད་མར་གྱུར་པ་ག་ལ་ཡོད། །ཅེས་མདོ་ལས་བཤད་པ་དང་ཡང་འགལ་ལོ། །ཡང་འཕགས་པ་རྣམས་ཀྱི་མ
ཐུགས་ཀྱི་ཡུལ་དོན་དམ་པའི་བདེན་པ་ཡིན་ན་ནི་མདོ་ལས། ལྷའི་བུ་དོན་དམ་པའི་བདེན་པ་ནི་རྣམ་པ་ཐམས་ཅད་ཀྱི་མཆོག་དང་ལྡན་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ཀྱི་ཡུལ་ལས་འདས་པ་ཡིན་ཏེ། ཇི་ལྟར་དོན་དམ་པའི་བདེན་པའོ་ཞེས་བརྗོད་པ་ལྟར་
ནི་མ་ཡིན་ནོ། །ཞེས་གསུངས་པ་དང་འགལ་ལོ། །ཡང་དོན་དམ་པའི་བདེན་པ་དེ་བློ་གང་གིའང་ཡུལ་མ་ཡིན་ནོ་ཞེ་ན། འོ་ན་དེ་སྨོས་པ་དོན་མེད་པར་ཡང་འགྱུར་ལ། འཕགས་པ་ཀླུ་སྒྲུབ་ཀྱིས་ཀྱང་། མྱ་ངན་འདས་པ་བདེན་གཅིག་པུ། །དེ་ཚེ་ལྷག་མ་



མ་
2
ལོག་པ་ཞེས། །རྒྱལ་བ་རྣམས་ཀྱིས་གང་གསུངས་པ། །མཁས་པ་ཅི་ཕྱིར་འདོད་མི་བྱེད། །ཅེས་གསུངས་པ་དང་འགལ་ལོ་ཞེ་ན། དེ་ནི་མ་ཡིན་ཏེ། སོ་སོ་སྐྱེ་བོའི་བློས་བརྟགས་པའི་སྟོང་པ་ཉིད་དང་སྐྱེ་མེད་ལ་སོགས་པ་དེ་དོན་དམ་པའི་བདེན་པ་མ་
ཡིན་ཏེ། གལ་ཏེ་མི་སྟོང་ཅུང་ཟད་ཡོད། །སྟོང་པའང་ཅུང་ཟད་ཡོད་པར་འགྱུར། །མི་སྟོང་ཅུང་ཟད་མེད་པས་ན། །སྟོང་པའང་ཡོད་པར་ག་ལ་འགྱུར། །ཞེས་གསུངས་སོ། །དེའང་འོན་ཀྱང་དོན་དམ་པ་སྐྱེ་བའི་རྒྱུ་ཡིན་པས། རྣམ་གྲངས་ཀྱི་དོན་དམ་
པའོ། །དེ་ལ་འཕགས་པ་རྣམས་ཀྱི་ཐུགས་ནི་དོན་དམ་པ་ཡིན་ལ། དེའི་ཡུལ་སྐྱེ་བ་དང་འགག་པ་མེད་པ་སྤྲོས་པ་དང་བྲལ་བ་ནི་དོན་དམ་པའི་བདེན་པའོ། །འོ་ན་མདོ་ལས་དོན་དམ་པའི་བདེན་པ་ནི་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་ལས་
འདས་པའོ་ཞེས་གསུངས་སོ་ཞེ་ན། །བདེན་མོད། ཡུལ་དང་ཡུལ་ཅན་གྱི་ཚུལ་གྱིས་ཤེས་པ་མ་ཡིན་ཏེ། སློབ་དཔོན་ཟླ་གྲགས་ཀྱིས། གང་ཚེ་ཆོས་ཉིད་སྐྱེ་མེད་ཡིན་ཞིང་བློའང་སྐྱེ་བ་དང་བྲལ་བ། །དེ་ཚེ་དེ་རྣམས་བསྟན་ལ་དེ་ཡི་དེ་ཉིད་རྟོགས་པ་ལྟ་བུ་
སྟེ༑ །ཇི་ལྟར་སེམས་ནི་གང་གི་རྣམ་པ་ཅན་དུ་གྱུར་པས་དེ་ཡི་ཡུལ། །དེ་ཡོངས་ཤེས་པ་དེ་བཞིན་ཐ་སྙད་བརྟེན་ནས་ཤེས་པ་ཡིན། །ཞེས་གསུངས་ཏེ། གང་དུའང་མ་གྲུབ་པ་དེཉིད་ལ་རྟོགས་ཞེས་བྱའོ། །དེ་ལྟ་བུ་དེ་ཉིད་ལ་མྱ་ངན་ལས་འདས་པ་ཞེས་
བྱའོ། །ཆོས་ཉིད་འདུས་མ་བྱས་ཞེས་བྱའོ། །དེ་ཉིད་ལ་འཕགས་པ་ཉན་ཐོས་དག་མྱ་ངན་ལས་འདས་པ་ཞེས་བྱ་བ་ཞིག་གྲུབ་པར་འདོད་དོ། །དེ་ལྟར་དུ་ད་ལྟ་བོད་ཀྱི་དབུ་མ་པ་ཕལ་ཆེར་ཡང་འདོད་དོ། །ཡང་དག་པ་མ་ཡིན་ཏེ་སྔར་ཡང་སུན་ཕྱུང་
ཏུས་



༈
ཞེ་བདུན་
༄༅། །ལ། སྟོང་མིན་སྟོང་པ་མིན་པའང་མིན། །ཞེས་བྱ་བའི་སྐབས་སུ་དགག་པར་བྱའོ། །འོ་ན་ད་ལྟ་སྐྱེ་མེད་ལ་སོགས་པ་དེ་ལྟ་བུ་ཤེས་པའི་བློ་དེ་གང་ཡིན་ཞེ་ན། དེ་ནི་ཡང་དག་པ་མ་མཐོང་བའི་བློ་སྟེ། ཡང་དག་མ་མཐོང་
།ལ། སྟངམན་ང་ལམན་
འཇིག་རྟེན་དང་། །མྱ་ངན་འདས་པར་རློམ་སེམས་ཏེ། །ཞེས་གསུངས་ཏེ། སོ་སོ་སྐྱེ་བོའི་བློ་དེའི་ཡུལ་དོན་དམ་པའི་བདེན་པར་བརྟགས་པ་དེ་དོན་དམ་པའི་བདེན་པ་ཉིད་མ་ཡིན་ཏེ། ཀུན་རྫོབ་ཀྱི་བདེན་པ་ལ་ལྟོས་ཏེ་བཞག་པས་སྒྱུ་མ་ལྟ་བུ་ཀུན་རྫོབ་ཉིད་
ཡིན་པར་མདོ་ལས། རབ་འབྱོར་མྱ་ངན་ལས་འདས་པའང་རྨི་ལམ་ལྟ་བུ་སྒྱུ་མ་ལྟ་བུའོ་ཞེས་གསུངས་སོ། །འོ་ན་གལ་ཏེ་དོན་དམ་གྱི་བདེན་པ་བློའི་སྤྱོད་ཡུལ་མ་ཡིན་ན། མདོ་ལས། དགེ་སློང་འདི་ལྟ་སྟེ། མི་བསླུ་བའི་ཆོས་ཅན་མྱ་ངན་ལས་འདས་པ་
འདི་ནི་བདེན་པའི་མཆོག་གཅིག་པུའོ་ཞེས་གསུངས་པ་འདི་ཇི་ལྟར་དྲང་ཞེ་ན། དེ་བཞིན་གཤེགས་པའི་རྣམ་པར་མི་རྟོག་པ་བརྙེས་པ་ན་དེ་ལ་འཁོར་བ་མེད་པའི་ཕྱིར་བདེན་པ་གཅིག་པུ་ཞེས་བྱ་ལ། འཁོར་བ་མེད་པས་མྱ་ངན་ལས་འདས་པ་ཉིད་ཀྱང་མ་གྲུབ་
པས་ན། འཕགས་པ་ཀླུ་སྒྲུབ་ཀྱིས་ཀྱང་། འཁོར་བ་སྤངས་པར་གྱུར་པ་ཡིས། །མྱ་ངན་འདས་ཁྱོད་མི་བཞེད་ཀྱི། །འཁོར་བ་མི་དམིགས་པ་ཡིས་ནི། །ཞི་ཉིད་མགོན་པོ་ཁྱོད་ཀྱིས་བསྟན། །ཞེས་གསུངས་པ་དང་། རིགས་པ་དྲུག་ཅུ་པ་ལས་
ཀྱང་༑ ཡང་དག་མཐོང་བ་འཇིག་རྟེན་དང་། །མྱ་ངན་འདས་པར་རློམ་སེམས་མེད། །ཅེས་གསུངས་སོ། །ཡང༌། དངོས་དང་དངོས་མེད་ཡོངས་ཤེས་ནས། །ཟད་པ་མྱ་ངན་འདས་ཞེས་བྱ། །ཞེས་གསུངས་པས་ན། དེ་ལྟ་བུ་དེ་ལ་གང་གིའང་
ལྗོན་ཤིང་



རྒྱུད་སྡེ་ཀུན་བཏུས་
གནོད་པ་མེད་པས་དེས་ན་དོན་དམ་པར་བདེན་པ་སྟེ་གཅིག་པུའོ། །ཡང་ད་ལྟ་དེ་ལྟ་བུ་ཤེས་པ་དེ་ཉིད་དོན་དམ་སྐྱེ་བའི་རྒྱུ་ཡིན་པས། རྣམ་གྲངས་ཀྱི་དོན་དམ་པའི་བདེན་པ་ཞེས་བྱ་སྟེ། དེ་ལྟར་མི་བསླུ་བས་ན་དོན་དམ་པའི་བདེན་པ་ཞེས་བཏགས་ཏེ་བཞག་
གོ གཉིས་པ་བདེན་པ་གཉིས་པོ་དེའི་གཅིག་པ་དང་ཐ་དད་པ་བསམ་པ་ནི། གལ་ཏེ་བློ་ཀུན་རྫོབ་པའི་ཡུལ་ནི་ལོགས་ཤིག་ཡིན་ལ། བློ་དོན་དམ་པའི་ཡུལ་ནི་ལོགས་ཤིག་ཡིན་ཏེ། དངོས་པོ་ཐ་དད་པ་ཡིན་ནམ། འོན་ཏེ་དེ་གཉིས་གཅིག་པའི་ཐ་དད་
གཏན་མེད་ཡིན་ནམ། གཅིག་པ་བཀག་པའི་ཐ་དད་ཡིན་ནམ། ལྡོག་པས་ཕྱེ་བའི་ཐ་དད་ཡིན་སྙམ་ན། དང་པོ་དངོས་པོ་ཐ་དད་མ་ཡིན་ཏེ། དགོངས་པ་ངེས་པར་འགྲེལ་པ་ལས། ཐ་དད་ལས་གསུངས་པའི་སྐྱོན་བཞི་ནི། ཆོས་ཅན་དང་ཆོས་ཉིད་མ་
ཡིན་པར་ཐལ་བ་དང་། ཀུན་རྫོབ་ཡང་དག་པར་མ་གྲུབ་པ་ཙམ་དོན་དམ་པ་མ་ཡིན་པར་ཐལ་བ་དང་། དོན་དམ་བསྒོམས་པས་དམིགས་པའི་མཚན་མ་ཟིལ་གྱིས་མི་ནོན་པར་ཐལ་བ་དང་
། ཀུན་ནས་ཉོན་མོངས་པ་དང་རྣམ་པར་བྱང་བ་དུས་གཅིག་པར་ཐལ་
བའོ། །གཉིས་པ་གཅིག་པའི་ཕྱོགས་ཐ་དད་གཏན་མེད་ལ་བཞི། ཀུན་རྫོབ་བཞིན་དོན་དམ་སྒྲིབ་པའི་དམིགས་པར་ཐལ་བ་དང་། ཀུན་རྫོབ་ལྟར་དོན་དམ་མཐོང་ཐོས་ལས་བཙལ་དུ་ཡོད་པར་ཐལ། ཀུན་རྫོབ་མཐོང་བ་ན་དོན་དམ་མཐོང་བར་ཐལ་བ་
དང་༑ དོན་དམ་ལྟར་ཀུན་རྫོབ་ལ་དབྱེ་བ་མེད་པར་ཐལ་བའོ། །འོག་མ་གཉིས་འདིར་མི་འཇུག་སྟེ། དེའང་རྒྱུད་ལས། འཁོར་བ་སྤངས་ནས་གཞན་དུ་ནི། །མྱ་ངན་འདས་པ་རྟོགས་མི་འགྱུར། །ཞེས་གསུངས་ཏེ། ཡུལ་གཅིག་ཉིད་ལ་བློ་མི་འཇུག་
94



༣ ༄༅། །པས་ཐ་དད་དོ། །དེའི་དཔེ་དབུ་མ་འཇུག་པ་ལས། རབ་རིབ་མཐུ་ཡིས་སྐྲ་ཤད་ལ་སོགས་པའི། །ངོ་བོ་ལྡོག་པ་གང་ཞིག་རྣམ་བརྟགས་པ། །དེ་ཉིད་བདག་ཉིད་གང་གི་མིག་དག་པས། །མཐོང་དེ་དེ་ཉིད་དེ་བཞིན་འདིར་
ཤེས་གྱིས། །ཞེས་སོ། །གསུམ་པ་བདེན་པ་གཉིས་ཀྱི་གྲངས་ངེས་པ་ནི། སྤྱིར་བདེན་པ་བཅུ་དྲུག་ཀྱང་གསུངས། མཚན་ཉིད་ཀྱི་བདེན་པ་དང་། རྣམ་པར་དབྱེ་བའི་བདེན་པ་ལ་སོགས་པ་བརྒྱད་ཀྱང་གསུངས། བདེན་པ་བཞིའང་གསུངས། བདེན་པ་
གཉིས་ཀྱང་གསུངས། བདེན་པ་གཅིག་ཀྱང་གསུངས། གཉིས་པ་ཁོ་ནར་གྲངས་ཇི་ལྟར་ངེས་སྙམ་ན། ཧེ་བཛྲ་ལས། རྨོངས་ཕྱིར་འཁོར་བའི་གཟུགས་ཅན་ཉིད། །རྨོངས་མེད་འཁོར་བ་དག་པ་སྟེ། །འཁོར་བ་མྱ་ངན་འདས་པར་འགྱུར། །ཀུན་རྫོབ་
ཨ དོན་དམ་ཚུལ་ཅན་ནོ། །ཞེས་གསུངས་པས་ན་བློ་ལ་རྨོངས་མ་རྨོངས་གཉིས་སུ་ངེས་ལ། དེའི་ཡུལ་ལ་དཔྱད་བཟོད་མི་བཟོད་གཉིས་སུ་ངེས་པས་བདེན་པ་གཉིས་སུ་གྲངས་ངེས་སོ། །ཡང་ན་བློ་ཕྱིན་ཅི་ལོག་མ་ལོག་དངོས་འགལ་ཡིན་པས་དེའི་ཡུལ་
ཡང་གཉིས་སུ་ངེས་སོ། །སྤྱི་དོན་གསུམ་པ་མཚན་གཞི་ངེས་པར་བྱེད་པའི་ཚད་མ་ནི་ད་ལྟ་ཐ་སྙད་པའི་བློས་གང་དང་གང་ལ་རིགས་པས་བརྟགས་ན་དེ་འཇིག །མ་བརྟགས་ན་དེར་བདེན་པ་ནི་ཀུན་རྫོབ་ཀྱི་བདེན་པའི་མཚན་གཞི་ཡིན་ལ། ནམ་ཡང་གནོད་
པ་མེད་པའི་ངོ་བོར་གྲུབ་པ་ནི་དོན་དམ་པའི་བདེན་པའི་མཚན་གཞིའོ། །དེའི་རིགས་པ་ནི་འོག་ནས་འཆད་པ་རྣམས་ཡིན་ནོ། །དེ་ལྟ་བུའི་བདེན་པ་གཉིས་མདོར་བསྟན་ནས། དེའི་ངོ་བོ་ཤེས་པར་བྱེད་པའི་རིགས་པ་བསྟན་པའི་སྒོ་ནས་མཐའ་བྲལ་གྱི་ལྟ་བ་
ལྡ
ན་ཞིང་



གཏན་ལ་དབབ་པ་རྒྱས་པར་བཤད་པ་ལ་གསུམ་སྟེ། ཐམས་ཅད་ཡོད་པར་བསྟན་པ་དེ་ཀུན་རྫོབ་ཀྱི་བདེན་པར་གཏན་ལ་ཕབ་པས་དངོས་པོར་སྨྲ་བ་དང་ཚུལ་མཚུངས་ཤིང་ཁྱད་པར་དུ་འཕགས་པར་བསྟན་པ་དང་། ཐམས་ཅད་མེད་པར་བསྟན་པ་དེ་ཤེས་
རབ་ཀྱི་བློ་ཡུལ་དུ་བསྟན་པས་ཐེག་པ་ཆེན་པོ་སྤྱི་དང་མཚུངས་ཤིང་ཁྱད་པར་དུ་འཕགས་པར་བསྟན་པ་དང་། དེས་ན་གཉིས་མེད་ཀྱི་བློས་མཐའ་བྲལ་དུ་གཏན་ལ་ཕབ་ལ་ཟུང་འཇུག་ཉམས་སུ་བླང་བ་བསྟན་པའོ། །དང་པོ་ལ་གཉིས། ཕུང་པོ་དང་ཁམས་
, དང་སྐྱེ་མཆེད་དུ་བཤད་པས། ཉན་ཐོས་སྡེ་པ་དང་མཚུངས་ཤིང་མུ་སྟེགས་བྱེད་ལས་ཁྱད་པར་དུ་འཕགས་པ་དང་། ཡུལ་སྣང་ལ་རང་བཞིན་མེད་པ་དང་། སྣང་བ་སེམས་སུ་བསྟན་པས། སེམས་ཙམ་པ་དང་ཚུལ་མཚུངས་ཤིང་། ཉན་ཐོས་ལས་ཁྱད་
པར་དུ་འཕགས་པར་བསྟན་པའོ། །དང་པོ་ནི། བརྟག་པ་ཕྱི་མའི་ལེའུ་གསུམ་པ་ལས། ཡུལ་དང་ཡུལ་ཅན་དག་གིས་ནི། །སྐྱེ་མཆེད་བཅུ་གཉིས་དག་ཏུ་འགྱུར། །ཕུང་པོ་ལྔ་ནི་གཟུགས་ལ་སོགས། །མཐར་ནི་རྣམ་ཤེས་སྙིང་རྗེ་ཆེ། །དབང་པོ་དང་ནི་
ཡུལ་ཉིད་དང་། །དབང་པོའི་རྣམ་པར་ཤེས་པ་ཉིད། །རྣལ་འབྱོར་པ་རྣམས་གོ་བྱའི་ཕྱིར། །ཁམས་ནི་བཅོ་བརྒྱུད་དག་ཏུ་བཤད། །ཅེས་གསུངས་སོ། །དེ་ལྟ་བུའི་ཕུང་པོ་དང་ཁམས་དང་སྐྱེ་མཆེད་བཤད་པ་ནི་འཕགས་པ་ཉན་ཐོས་རྣམས་དང་མཚུངས་
ལ༑ ཡང་དེས་མུ་སྟེགས་བྱེད་ལས་ཁྱད་པར་དུ་འཕགས་ཏེ། མུ་སྟེགས་བྱེད་ཀྱི་ལྟ་བ་ཐམས་ཅད་ནི་བདག་རྟག་པ་དང་གཅིག་པུར་འཛིན་པ་ལས་གྱུར་པ་ཡིན་ཏེ། སློབ་དཔོན་ཐོགས་མེད་ཀྱིས་ཀྱང་གསུངས་པ། མུ་སྟེགས་བྱེད་ཀྱི་ལྟ་བ་གང་ཇི་སྙེད་ཅིག་
96



ཞེ་དགུ་
༄༅། །ཡོད་པ་དེ་དག་ཐམས་ཅད་ནི་བདག་ཏུ་འཛིན་པ་ལས་བྱུང་བ་ཡིན་ནོ་ཞེས་གསུངས་སོ། །དེ་དག་གི་གཉེན་པོར་བཅོམ་ལྡན་འདས་ཀྱིས་ཕུང་པོ་ཁམས་དང་སྐྱེ་མཆེད་གསུངས་ཏེ། དེའང་རིལ་པོ་ལ་བདག་ཏུ་འཛིན་པའི་གཉེན་
པོར་ཕུང་པོ་ལྔ་བཤད་པས། དུ་མ་ལ་གཅིག་ཏུ་སྒྲོ་བཏགས་པ་ལས་གཅིག་མེད་པར་བསྟན་ཏོ། །གཟུགས་ལ་བདག་ཏུ་འཛིན་པའི་གཉེན་པོར་སྐྱེ་མཆེད་བཅུ་གཉིས་བཤད་པས། རྣམ་པར་ཤེས་པ་སྐྱེ་བ་ཉིད་དུ་གྲུབ་པས་རྟག་པ་ཉིད་སུན་ཕྱུང་ངོ་། །
གཟུགས་དང་སེམས་གཉིས་ལ་བདག་ཏུ་འཛིན་པའི་གཉེན་པོར་ཁམས་བཅོ་བརྒྱད་ཤེས་པས་རིགས་ཐམས་ཅད་ཁམས་སུ་གྲུབ་པས། ཕྱི་ཉིད་མེད་པར་བསྟན་ཏོ། །དེ་ལྟར་ན་ཡུལ་ཤེས་བྱ་ཕུང་པོ་དང་ཁམས་དང་སྐྱེ་མཆེད་ལ་སོགས་པ་གུད་ན་མེད་
པས༑ བདག་འགའ་ཡང་མེད་པར་གྲུབ་པས་ཁྱད་པར་དུ་འཕགས་པར་འགྲུབ་བོ། །སྤྱི་དོན་གཉིས་པ་འོ་ན་ཕུང་པོ་དང་ཁམས་དང་སྐྱེ་མཆེད་ཅེས་བྱ་བ་རྡུལ་ཕྲན་དང་སྐད་ཅིག་མ་དོན་དམ་དུ་བདེན་པར་ཡོད་དམ་ཞེ་ན། དེ་ནི་མ་ཡིན་ཏེ། ཡུལ་སྣང་ལ་རང་ མ
བཞིན་མེད་པ་དང་། སྣང་བ་སེམས་སུ་གཏན་ལ་དབབ་པས་སེམས་ཙམ་དང་མཚུངས་ཤིང་ཉན་ཐོས་ལས་ཁྱད་པར་འཕགས་པར་བསྟན་པ་ནི། རྩི་རྒྱུད་ཕྱི་མའི་ལེའུ་གསུམ་པ་ལས། རང་བཞིན་གདོད་ནས་མ་སྐྱེས་པ། །བདེན་མིན་བརྫུན་མིན་དེ་བཞིན་
དུ༑ །ཐམས་ཅད་ཆུ་ཡི་ཟླ་བ་ལྟར། །འདོད་པས་རྣལ་འབྱོར་མས་ཤེས་གྱིས། །ཞེས་གསུངས་ཏེ། སྣང་ཚོད་དུ་གྲུབ་པས་བརྫུན་པ་མིན་ཀྱང་། དེ་ཐམས་ཅད་ཀྱང་རྡུལ་ཕྲ་རབ་གཅིག་ལ་རྡུལ་དྲུག་འདུས་པའི་རིགས་པ་དང་། སྐད་ཅིག་མའམ་སྐད་ཅིག་
ལྗོ
ན་ཤིང་



མར་ཆ་ཕྱེ་བའི་རིགས་པས་བརྟགས་ན་རྡུལ་དང་སྐད་ཅིག་མ་མི་རྙེད་པས་ན་བདེན་པ་མིན་ཞེས་བྱ་བའི་དོན་ཏོ། །འོ་ན་དེ་དག་ཇི་ལྟ་བུ་ཞེ་ན། སློབ་དཔོན་འཕགས་པས། བྱང་ཆུབ་ཀྱི་སེམས་ཀྱི་འགྲེལ་པ་ལས་གསུངས་པ། གཟུགས་ནི་དབུ་བ་རྡོས་པ་
འདྲ༑ །ཚོར་བ་ཆུ་ཡི་ཆུ་བུར་བཞིན། །འདུ་ཤེས་སྨིག་རྒྱུ་དང་མཚུངས་ཤིང་། །འདུ་བྱེད་ཆུ་ཤིང་དང་འདྲ་ལ། །རྣམ་ཤེས་སྒྱུ་མ་ལྟ་བུ་ཞེས། །ཕུང་པོ་བསྟན་པ་དེ་ལྟ་བུ། །བྱང་ཆུབ་སེམས་དཔའ་རྣམས་ལ་བཤད། །ཅེས་གསུངས་སོ། །དེ་ལྟར་རང་
བཞིན་གྱིས་དག་ན་སྣང་གྲགས་ཀྱི་ཆོས་འདི་རྣམས་གང་ལས་བྱུང་སྙམ་ན། སྣང་གྲགས་ཀྱི་ཆོས་ཐམས་ཅད་སེམས་སུ་གཏན་ལ་དབབ་པ་སྟོན་ཏེ། མདོ་ལས་ཀྱང་འདི་སྐད་དུ། ཀྱེ་རྒྱལ་བའི་སྲས་དག་ཁམས་གསུམ་པོ་འདི་དག་ནི་སེམས་ཙམ་མོ་ཞེས་
གསུངས་ལ། དེ་ཉིད་རྡོ་རྗེ་གུར་གྱི་ལེའུ་དྲུག་པ་ལས་ཀྱང་། རིན་ཆེན་སེམས་ལས་ཕྱིར་གྱུར་པའི། །སངས་རྒྱས་མེད་ཅིང་གང་ཟག་མེད། །རྣམ་པར་ཤེས་པའི་གནས་དོན་ནམ། །ཕྱི་རོལ་གྱུར་པ་ཅུང་ཟད་མེད། །ཆོས་ཀྱི་དབྱིངས་ནི་མཆོག་ཏུ་ཞི། །
འདི་ནི་རིན་ཆེན་སེམས་སུ་བརྗོད། །འདོད་དོན་འབྲས་བུ་རབ་སྟེར་བ། །སེམས་ནི་དེ་ཉིད་རང་བཞིན་དག །ཅེས་གསུངས་སོ། །དེ་ལྟར་ཚིགས་སུ་བཅད་པ་དེ་དག་གི་དོན་ནི་བཞིས་ཤེས་པར་བྱ་སྟེ། ཆོས་ཐམས་ཅད་སེམས་སུ་བསྡུ་བ། སེམས་ཀྱི་
ཡོན་ཏན་དུ་བསྟན་པ་དང་། སེམས་ཀྱི་མཚན་ཉིད་བསྟན་པ་དང་། སེམས་ཀྱི་ནུས་པའི་མཐུ་བསྟན་པ་དང་། སེམས་ཀྱི་རང་བཞིན་བསྟན་པའོ། །དང་པོ་ནི། །ཕྱི་རོལ་གྱུར་པ་ཅུང་ཟད་མེད། །ཅེས་པ་ཡན་ཆད་ཚིགས་སུ་བཅད་པ་གཅིག་སྟེ། སེམས་
98



ལྔ་བཅུ་ཐམ་པ་
།ཉིད་རང་བཞིན་གྱིས་འོད་གསལ་བ་གཅིག་ལས་མེད་ཀྱང་། ཐོག་མ་མེད་པའི་བག་ཆགས་ཀྱིས་ཀུན་ཏུ་དཀྲིས་པའི་དབང་གིས་སྣང་གྲགས་ཀྱི་ཆོས་ཐ་དད་དུ་མར་སྣང་སྟེ། དཔེར་ན་ཉི་མའི་དཀྱིལ་འཁོར་གཅིག་ལས་མེད་ཀྱང་
ཡུལ་ཐ་དད་པར་སྣང་བ་ཐ་དད་པར་འཆར་བའམ། དམུས་ལོང་བརྒྱས་གླང་པོ་ཆེ་ལ་བྱུགས་པ་ལྟ་བུ་སྟེ། དེ་ཡང་ལང་ཀར་གཤེགས་པ་ལས་གསུངས་པ། བག་ཆགས་ཀྱིས་ནི་དཀྲུགས་པའི་སེམས། །དོན་དུ་སྣང་བ་རབ་ཏུ་འབྱུང༌། །དོན་ཡོད་མ་ཡིན་
སེམས་ཉིད་དེ། །ཕྱི་རོལ་དོན་མཐོང་ལོག་པ་ཡིན། །ཞེས་གསུངས་སོ། །གཉིས་པ་སེམས་ཀྱི་མཚན་ཉིད་ནི། ཆོས་ཀྱི་དབྱིངས་ནི་མཆོག་ཏུ་ཞི། །ཞེས་པས་བསྟན་ཏེ། ཆོས་ཀྱི་དབྱིངས་ནི་དྷརྨ་དྷཱ་ཏུ་སྟེ། དྷ་ཏུ་ནི་རྒྱུའམ་དབྱིངས་སམ་ཁམས་ལས་
འདིར་རྒྱུ་སྟེ་འཁོར་འདས་ཀྱི་ཆོས་ཐམས་ཅད་ཀྱི་རྒྱུ་བྱེད་པས་ན་དབྱིངས་ཏེ་ཀུན་གཞིའི་རྣམ་པར་ཤེས་པའོ། །དེ་སྐད་དུ། ཐོག་མ་མེད་པའི་དུས་ཀྱི་དབྱིངས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དང་། །མྱ་ངན་འདས་པའང་
འབྱུང་བ་ཡིན། །ཞེས་གསུངས་སོ། །དེ་ཉིད་མཆོག་ཏུ་ཞི་སྟེ། གཟུང་བྱ་ངོ་བོ་མེད་པས་དེ་ལ་ལྟོས་པའི་འཛིན་པ་མི་འགྲུབ་སྟེ། སློབ་དཔོན་དབྱིག་གཉེན་གྱིས། གཟུང་བ་མེད་པས་དེར་འཛིན་མེད། །ཅེས་གསུངས་སོ། །དེས་ན་རང་གསལ་བ་ཙམ་
ཞེས་བྱ་བའི་དོན་ཏོ། །གསུམ་པ་སེམས་ཀྱི་ནུས་པའི་མཐུ་ནི། འདི་ནི་རིན་ཆེན་སེམས་སུ་བརྗོད། །འདོད་དོན་འབྲས་བུ་རབ་སྟེར་བ། །ཞེས་གསུངས་པ་སྟེ། དཔེར་ན་ཡིད་བཞིན་གྱི་ནོར་བུ་རིན་པོ་ཆེ་ལས་གང་འདོད་པའི་འབྲས་བུ་འབྱུང་བ་དང་འདྲ་
jb
ལྗོ ན་ཤིང་



བར་རང་གི་སེམས་ཉིད་ལ་ཐབས་ཀྱི་རྐྱེན་གྱིས་བསྐུལ་བས་དམན་པ་དང་འབྲིང་དང་མཆོག་གི་དངོས་གྲུབ་ཀྱི་འབྲས་བུ་ཐམས་ཅད་འབྱུང་བ་ཡིན་ནོ། །བཞི་པ་སེམས་ཀྱི་རང་བཞིན་བསྟན་པ་ནི། སེམས་ཉིད་དེ་ཉིད་རང་བཞིན་དག །ཅེས་པ་སྟེ། དེ་ལ་
རང་བཞིན་ཞེས་པ་དང་། རང་བྱུང་ཞེས་པ་ནི་མིང་གི་རྣམ་གྲངས་ཏེ་རང་བཞིན་གྱིས་སྐྱེ་བ་མེད་པ་ཉིད་ཡིན་པས། གཞན་གྱི་དབང་ངམ་རྟེན་ཅིང་འབྲེལ་པར་འབྱུང་བ་ཉིད་ཡིན་ནོ་ཞེས་བྱ་བའི་དོན་ཏོ།། །།སྤྱི་དོན་གཉིས་པ་ཤེས་རབ་དོན་དམ་གྱི་བསམ་
པས་གཞལ་ན་ཐམས་ཅད་མེད་པ་ཉིད་དུ་བསྟན་པ་ལ་གཉིས། ཡུལ་མ་གྲུབ་པས་ཡུལ་ཅན་གྱི་ཤེས་པའང་མ་གྲུབ་པས་ན་སེམས་ཙམ་ལས་ཁྱད་པར་དུ་འཕགས་པ་དང་། ཀུན་རྫོབ་སྒྱུ་མ་ལྟ་བུ་ཡིན་ཡང་དོན་དམ་པར་འདིའོ་ཞེས་བྱ་བའི་གནས་ལུགས་མི་
|འདོད་པས། དབུ་མ་ངོ་བོ་ཉིད་མེད་པ་ལས་ཁྱད་པར་དུ་འཕག་པར་བསྟན་པའོ། །དང་པོ་ནི། བརྟག་པ་དང་པོའི་ལེའུ་ལྔ་པ་ལས་གསུངས་པ། ངོ་བོས་གཟུགས་མེད་མཐོང་བ་པོ། །སྒྲ་མེད་ཐོས་པ་པོ་ཡང་མེད། །དྲི་མེད་སྣོམ་པ་པོ་ཡང་མེད། །རོ་
མེད་མྱོང་བ་པོ་ཡང་མེད། །རེག་མེད་རེག་པ་པོ་ཡང་མེད། །སེམས་མེད་སེམས་ལས་བྱུང་བའང་མེད། །ཅེས་གསུངས་ཏེ། རང་གི་བློ་ལ་སྣང་བ་ཐམས་ཅད་ནི་བརྟགས་པ་སྟེ་ངོ་བོས་མེད་ཅེས་པའི་དོན་ཏོ། །དེ་ལ་གཟུགས་ནི་དཀར་པོ་ལ་སོགས་པ་སྟེ་
མིག་གི་ཡུལ་དུ་གྱུར་པ་གཟུགས་ཀྱི་སྐྱེ་མཆེད་དོ། །དེ་ལ་རང་བཞིན་མེད་ཅེས་སྦྱར་བར་བྱའོ། །དེ་ལ་རང་བཞིན་ནམ་ངོ་བོའམ་རང་བྱུང་དུ་མེད་པའོ། །ཇི་ལྟར་མེད་ཅེ་ན། གློ་བུར་གྱི་རྐྱེན་ལ་རག་ལས་པའི་ཕྱིར་དང་། འགག་པ་སླར་མི་སྐྱེ་བའི་ཕྱིར་
1A]



ལྷ
ང་གཅིག་
༄༅། །དུང་། སྐད་ཅིག་མ་ཙམ་ཡིན་པའི་ཕྱིར་དང༌། བྱིས་པས་ཀུན་ཏུ་བརྟགས་པའི་བདག་དང་གཙང་བ་དང་། བདེ་བ་དང་རྟག་པ་མ་གྲུབ་པའི་ཕྱིར་ངོ་བོས་མེད་དོ། །དེ་ལྟར་མདོ་སྡེ་རྒྱན་ལས། རང་དང་རང་གི་བདག་ཉིད་
དུ༑ །མེད་ཕྱིར་རང་གི་ངོ་བོ་ལ། །མི་གནས་ཕྱིར་དང་འཛིན་བཞིན་ཏེ། །མེད་ཕྱིར་ངོ་བོ་ཉིད་མེད་འདོད། །ཅེས་གསུངས་སོ། །འབུམ་ལས་ཀྱང་། གཟུགས་ལ་རང་བཞིན་མེད་དེ། གང་ལ་རང་བཞིན་མེད་པ་ནི་བརྗོད་དུ་མེད་པའོ་ཞེས་བྱ་བ་ལ་སོགས་
པ་དང་། གཟུགས་རྟག་ཅིག་བརྟན་ལ་ཐེར་ཟུག་མི་འགྱུར་བའི་ཆོས་ཅན་ཞིག་ཡིན་ན་ཐེག་པ་ཆེན་པོ་འདིས་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བར་མི་འགྱུར་ཏེ། གཟུགས་མི་རྟག་ཅིང་མི་བརྟན་ལ་ཐེར་ཟུག་མ་
ཡིན་པའི་ཕྱིར་ཐེག་པ་ཆེན་པོ་འདིས་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བ་ཡིན་ནོ་ཞེས་བྱ་བ་ལ་སོགས་པ་གསུངས་སོ། །དེས་ན་རྟོག་པས་བརྟགས་ཤིང་གྲགས་པ་ཙམ་དུ་ཟད་ཅིང་རྟེན་འབྲེལ་ཙམ་སྟེ། དབུ་མ་
ལས༑ རྒྱུ་དང་རྐྱེན་ལས་བྱུང་བ་ཡི། །རང་བཞིན་བྱས་པ་ཅན་དུ་འགྱུར། །ངོ་བོ་ཉིད་ནི་བཅོས་མིན་དང༌། །གཞན་ལ་ལྟོས་པ་མེད་པ་ཡིན། །ཞེས་པ་དང་། རྟེན་ཅིང་འབྲེལ་འབྱུང་གང་ཡིན་པ། །དེ་ནི་སྟོང་པ་ཉིད་དུ་བཤད། །ཅེས་གསུངས་སོ། །
དེས་ན་ཡུལ་མེད་པས་ཡུལ་ཅན་མི་འབྱུང་སྟེ། མཐོང་བ་པོ་མེད་ཅེས་བྱ་བ་མིག་གི་སྐྱེ་མཆེད་མེད་དོ་ཞེས་བྱ་བའི་དོན་ཏོ། །དེ་ལྟར་གཟུགས་ཀྱི་ཕུང་པོས་བསྡུས་པ་སྐྱེ་མཆེད་བཅུ་དང་ཁམས་བཅུ་ངོ་བོས་མེད་པ་ནི། རེག་པ་པོའང་མེད་ཅེས་པ་ཡན་ཆད་
ལྗོ
ན་ཤིང་



ཀྱིས་བསྟན་ཏོ། །སེམས་མེད་ཅེས་པ་ནི་རྣམ་པར་ཤེས་པའི་ཕུང་པོས་བསྡུས་པ་རྣམ་པར་ཤེས་པའི་ཁམས་དྲུག་དང་ཡིད་ཀྱི་སྐྱེ་མཆེད་དེ་ཀུན་གཞིའི་རྣམ་པར་ཤེས་པའི་སེམས་ཀྱིས་བསྡུས་པའི་ཕྱིར་སེམས་ཏེ་དེ་མེད་དོ། །སེམས་ལས་བྱུང་བ་ངོ་བོ་
མེད༑ །ཅེས་ཆོས་ཀྱི་ཁམས་དང་ཆོས་ཀྱི་སྐྱེ་མཆེད་དང་། ཚོར་བ་དང་འདུ་ཤེས་དང་འདུ་བྱེད་ཀྱི་ཕུང་པོའོ། །དེས་ན་རིག་བྱ་རིག་པ་ལ་ལྟོས་ལ། རིག་པའང་རིག་བྱ་ལ་ལྟོས་པས། གཅིག་ཁེགས་པས་གཅིག་འགགས་པས་ན་རང་རིག་པ་ཞེས་བྱ་བ་
མེད་པས་སེམས་ཙམ་ལས་ཁྱད་པར་དུ་འཕགས་ཞེས་བྱ་བའི་དོན་ཏོ། །གཉིས་པ་ཀུན་རྫོབ་སྒྱུ་མ་ལྟ་བུ་ཡིན་ཡང་དོན་དམ་དུ་གནས་ལུགས་སུ་མི་འདོད་པས། ངོ་བོ་ཉིད་མེད་པ་ལས་ཁྱད་པར་དུ་འཕགས་པར་བསྟན་པ་ལས། དང་པོར་ཀུན་རྫོབ་སྒྱུ་མ་ལྟ་
བུར་བསྟན་པ་ནི། སཾ་པུ་ཊའི་བརྟག་པ་གཉིས་པའི་གཉིས་པ་ལས། དྲི་ཟའི་གྲོང་ཁྱེར་ལྟ་བུ་དང༌། །སྒྱུ་མ་སྨིག་རྒྱུ་འདྲ་བ་དང་། །འཕྲོག་པ་ཟླ་བའི་གྲོངས་མཚུངས་དང་། །རྨི་ལམ་རྩེ་བ་ལྟ་བུར་བལྟ། །སྒྱུ་མ་ཇི་བཞིན་ཐམས་ཅད་དུ། །བལྟ་བྱ་ཉིད་དང་
རིག་པར་བྱ། །ཞེས་འབྱུང་བས་ན་ཀུན་རྫོབ་ཏུ་ཆོས་ཐམས་ཅད་སྒྱུ་མ་ལ་སོགས་པ་དཔེ་བཅུ་གཉིས་ཀྱིས་གཏན་ལ་དབབ་པའོ། །འོ་ན་སྒྱུ་མ་ལྟ་བུ་ལ་སོགས་པ་ཀུན་རྫོབ་ཡིན་ན། དོན་དམ་པར་གནས་ལུགས་གང་ཡིན་སྙམ་ན། འགྲོ་བ་ཀུན་གྱི་གནས་པ་
ནི༑ །གང་ལའང་རྙེད་པར་མི་འགྱུར་ཏེ། །སྦྱོར་བ་འདུས་པ་བསམ་མི་ཁྱབ། །ཅེས་གསུངས་ཏེ། བསམ་པའི་ཡུལ་ལས་འདས་པ་སྟེ། དོན་དམ་པར་ན་འདི་ལྟ་བུ་ཞིག་གོ་ཞེས་བརྗོད་དུ་མི་བཏུབ་བོ། །དེ་ལ་ངོ་བོ་ཉིད་མེད་པར་སྨྲ་བ་དག་ཆོས་ཐམས་
102



༄༅། །ཅད་ཀྱི་རང་བཞིན་ནི་སྟོང་པ་ཉིད་ཡིན་ནོ་ཞེས་བྱ་བ་ལ་སོགས་པར་འཛིན་པ་དེ་དག་སུན་དབྱུང་བ་སྟེ། འོག་ཏུ་རྒྱས་པར་བརྗོད་པར་བྱའོ། །སྤྱི་དོན་གསུམ་པ་གཉིས་མེད་ཀྱི་བློས་མཐའ་བྲལ་དུ་གཏན་ལ་ཕབ་ནས་ཟུང་འཇུག་ཏུ་
ཉམས་སུ་བླང་བར་བསྟན་པ་ལ་གསུམ། སྟོང་པ་ལ་སོགས་པ་བཞི་ཀ་མཐའ་ཡིན་པས་དེ་སྤང་བར་བསྟན་པ་དང་། མཐའ་བྲལ་གྱི་དབུ་མ་ཞེས་བྱ་བར་འཛིན་པ་དེ་ཡང་མཐའ་ཡིན་པ་དང་། དེ་ལྟར་མཐའ་དང་བྲལ་ཡང་ཟུང་འཇུག་གི་ཚུལ་གྱིས་ཉམས་སུ་
༡ བླང་བར་བསྟན་པའོ། །དེ་ལ་དང་པོ་ནི། སཾ་པུ་ཊའི་གཉིས་པའི་གཉིས་པ་ལས། སྟོང་པ་བསྒོམ་པར་མི་བྱ་སྟེ། །སྟོང་མིན་བསྒོམ་པར་མི་བྱའོ། །སྟོང་པ་མི་སྤང་རྣལ་འབྱོར་པས། །སྟོང་མིན་ཡོངས་སུ་མི་སྤང་ངོ་། །སྟོང་དང་སྟོང་མིན་བཟུང་བ་
ཚོ|ལས༑ །རྟོག་པ་ཉུང་མིན་སྐྱེ་བར་འགྱུར། །ཡོངས་སུ་སྤངས་ན་ཀུན་རྟོག་སྟེ། །དེ་ཕྱིར་གཉིས་པོ་འདི་དག་སྤང་། །ཞེས་གསུངས་སོ། །དེ་ལ་དེ་དག་གིས་ནི་འདི་སྐད་སྟོན་པར་འགྱུར་ཏེ། སྟོང་པ་ཉི་ཚེ་བའམ་དེ་བཞིན་ཉིད་དུ་འཛིན་པའི་རྣམ་པ་དེ་སྤང་
ངོ་༑ །འོན་ན་མི་སྟོང་བ་དང་དངོས་པོའི་བདག་གམ་ལྷའི་རྣམ་པ་ལ་སོགས་པར་བསྒོམ་མམ་སྙམ་ན། སྟོང་མིན་དུའང་བསྒོམ་པར་མི་བྱའོ། །དེ་ལྟར་མི་བསྒོམ་པའི་འཐད་པ་ནི། སྤྱིར་ཡུལ་ཤེས་བྱ་དང་ཡུལ་ཅན་གྱི་ཤེས་པ་གཉིས་ཡིན་པ་ལས། ཡུལ་
དོན་དམ་གྱི་གནས་ལུགས་གྲུབ་པ་མེད་པས། དེས་ན་ཡུལ་ཅན་གྱི་འཛིན་པའམ་བསྒོམ་པ་མི་འཐད་དོ། །འདི་ལ་གཉིས། གནས་ལུགས་མེད་པ་དང་། དེ་ལ་རྩོད་པ་སྤང་པའོ། །དང་པོ་ལ་བཞི་སྟེ། གནས་ལུགས་ངེས་པར་འདོད་ན་གནོད་པ་ཡོད་པ་
IB



རྒྱུད་སྡེ་ཀུན་བཏུས་
དང་། ངེས་པ་བློ་ཡུལ་དུ་མི་རུང་བ་དང་། བློ་ལ་མ་ལྟོས་པའི་ཡུལ་མི་རུང་བ་དང་། མཐར་བཟུང་ན་སྲིད་པའི་རྩ་བར་འགྱུར་བའོ། །དང་པོ་ནི་སྟོང་པའམ་མི་སྟོང་བ་དངོས་པོའི་གནས་ལུགས་མ་ཡིན་ལ། མ་ཡིན་པ་བསྒོམས་ན་མ་རིག་པར་འགྱུར་
བའི་ཕྱིར་རོ། །དེ་ཇི་ལྟར་གནས་ལུགས་མ་ཡིན་ཞེ་ན། འདི་ལྟར་མི་སྟོང་བ་གནས་ལུགས་སུ་བྱས་ན་གཅིག་དང་དུ་བྲལ་ལ་སོགས་པས་གཞིག་ན་དེ་མི་འགྲུབ་པའི་ཕྱིར་རོ། །ཡང་སྟོང་པ་གནས་ལུགས་སུ་བྱས་ན་མི་འཐད་དེ། སྐྱེ་བ་དང་བཅས་པ་མཐོང་
བའི་ཕྱིར་རོ། །དེ་སྐད་དུ། འཕགས་པས་ཀྱང་དབུ་མ་ལས། སྐྱེ་བ་རྒྱུ་དང་བཅས་མཐོང་བས། །འགག་པ་འདི་ནི་འཐད་མ་ཡིན། །འགག་པ་རྒྱུ་དང་བཅས་མཐོང་བས། །སྐྱེ་བར་རིགས་པ་མ་ཡིན་ནོ། །ཞེས་པ་དང་། གང་ཕྱིར་རྟེན་འབྱུང་མ་ཡིན་
པའི༑ །ཆོས་འགའ་ཡོད་པ་མ་ཡིན་པ། །དེ་ཕྱིར་སྟོང་པ་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །ཞེས་གསུངས་སོ། །གཉིས་པ་ངེས་པ་བློ་ཡུལ་དུ་མི་རུང་བ་ནི། དེས་ན་སྟོང་པ་ནི་མི་སྟོང་བ་ལ་ལྟོས་ལ་མི་སྟོང་བ་སྟོང་བ་ལ་ལྟོས་པས། སྟོང་
པ་གནས་ལུགས་ཡིན་ན་མི་སྟོང་བ་ཡང་ཡིན་ལ། མི་སྟོང་བ་གནས་ལུགས་ཡིན་ན་སྟོང་པ་ཡང་ཡིན་ན། རྣལ་འབྱོར་པས་སྟོང་པ་མ་སྤངས་ན་སྟོང་མིན་ཡང་མི་སྤང་ངོ་ཞེས་གོང་དུ་གསུངས་སོ། །དབུ་མ་ལས་ཀྱང་། གལ་ཏེ་མི་སྟོང་ཅུང་ཟད་ཡོད། །
སྟོང་པ་ཅུང་ཟད་ཡོད་པར་འགྱུར། །མི་སྟོང་ཅུང་ཟད་མེད་པས་ན། །སྟོང་པའང་ཡོད་པར་ག་ལ་འགྱུར། །ཞེས་གསུངས་སོ། །གསུམ་པ་བློ་ལ་མ་ལྟོས་པའི་ཡུལ་དགག་པ་ནི། འདི་སྐད་དུ། བློས་ཡུལ་དུ་བྱས་ན་ཁྱོད་བདེན་པར་ལྟོས་པར་འགྱུར་
104



ང་གསུམ་
།ཏེ། སྟོང་ཉིད་ཅེས་བྱ་བར་བློ་ལ་མ་ལྟོས་པར་ངོ་བོས་གྲུབ་པ་ཅིག་ཡོད་དེ། དཔེར་ན་རི་བོང་གི་མགོ་ལ་རྭ་མེད་ཅེས་བློས་ཤེས་པར་བྱེད་པ་དེ་རྭ་ལ་ལྟོས་ཀྱང་རི་བོང་གི་མགོ་ལ་རྭ་མེད་པ་ནི་ངོ་བོས་གནས་སོ་ཞེས་སྨྲ་ན། དེ་ནི་
མ་ཡིན་ཏེ། བློས་ཡུལ་དུ་མ་བྱས་པའི་རི་བོང་གི་མགོ་ལ་རྭ་མེད་པའོ་ཞེས་སུས་ཀྱང་ཡང་དག་པར་མཐོང་བའམ་དམིགས་པ་མེད་དེ། ཡུལ་དུས་གང་དུའང་བློས་ཡུལ་དུ་མ་བྱས་པའི་ཤེས་བྱ་ཞེས་བྱ་བ་མེད་དོ། །གལ་ཏེ་བློས་ཡུལ་དུ་མ་བྱས་པའི་སྟོང་པ་
ཞེས་བྱ་བ་འདོད་ན། མུ་སྟེགས་བྱེད་ཀྱི་བསམ་གྱིས་མི་ཁྱབ་པའི་བདག་ཀྱང་དགག་པར་མི་ནུས་པར་འགྱུར་རོ། །དེས་ན་མ་ལྟོས་པའི་ཆོས་འགའ་ཡང་མེད་ལ། ལྟོས་པའི་ཕྱིར་གནས་ལུགས་འདིའོ་ཞེས་གྲུབ་པ་མེད་དོ། །གཞན་ཡང་སྟོང་པར་ལྟ་བ་འདི་
ལྟ་བ་རྣམས་ཀྱི་ནང་ན་ཡང་དམན་ཏེ། སྨན་མ་ཞུ་བ་དུག་ཏུ་སོང་བ་ལྟ་བུ་སྟེ། དབུ་མ་ལས། གང་དག་སྟོང་པ་ཉིད་ལྟ་བ། །དེ་དག་བསྒྲུབ་ཏུ་མེད་པར་གསུངས། །ཞེས་གསུངས་སོ། །གཞན་ཡང་གནས་ལུགས་འདོད་ན་ལྟ་བར་འགྱུར་ལ། ལྟ་བར་
གྱུར་ན་རྣམ་པར་རྟོག་པ་སྣ་ཚོགས་སྐྱེ་ཞིང་དེས་འཁོར་བར་འདྲེན་པར་བྱེད་དོ། །དེས་ན་དབུ་མ་ལས། གང་གིས་ཐུགས་བརྩེ་ཉེར་བཟུང་ནས། །ལྟ་བ་ཐམས་ཅད་སྤངས་པའི་ཕྱིར། །དམ་པའི་ཆོས་འདི་བསྟན་མཛད་པ། །གོའུ་ཏམ་དེ་ལ་ཕྱག་འཚལ་
ལོ༑ །ཞེས་གསུངས་སོ། །དེའི་ཕྱིར། སྟོང་དང་སྟོང་མིན་བཟུང་བ་ལས། །རྟོག་པ་ཉུང་མིན་སྐྱེ་བར་འགྱུར། །ཞེས་གསུངས་ཏེ། སྟོང་པ་བཟུང་ན་ནི་ཆད་པའི་མཐའ་དང་། མི་སྟོང་ན་ནི་རྟག་པར་འགྱུར་བས་ན་འཛིན་པ་ཐམས་ཅད་སྤང་བར་
ལྗོན་ཤིང་



[ བྱའོ། །དོན་བཞི་པ་འཛིན་པ་མ་སྤངས་ན་སྲིད་པའི་རྩ་བར་འགྱུར་བ་ནི། ཇི་སྲིད་དུ་འཛིན་ན་སྲིད་པར་སྐྱེ་སྟེ། ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ང་རུ་འཛིན་ན་ཡང་ལས་ཏེ། །དེ་ལས་ཡང་ནི་སྐྱེ་བ་ཡིན། །ཞེས་དབུ་མ་
ལས་གསུངས་སོ། །དེའི་ཕྱིར་སྟོང་པ་དང་མི་སྟོང་བ་སྤངས་ན། གཉིས་ཀ་དང་གཉིས་ཀ་མ་ཡིན་པར་བཟུང་བར་མི་ནུས་ཏེ་འགལ་བའི་ཕྱིར་རོ། །དེས་ན་མཐའ་བཞི་སྤངས་པའོ། །གཉིས་པ་དེ་ལ་རྩོད་པ་སྤང་བ་ལ་གསུམ། རང་གི་ཚིག་དང་འགལ་བ་
དང་༑ ཐ་མལ་པར་འགྱུར་བ་དང་། ལུང་དང་འགལ་བའོ། །དང་པོ་ནི་དེ་ལྟར་ཁྱེད་ལ་ལྟ་བ་མེད་ཅིང་དངོས་པོའི་གནས་ལུགས་མེད་ན། གནས་ལུགས་རྟོགས་ཞེ་བྱ་བའམ། མ་རིགས་པ་སྤངས་ཏེ་རིག་པ་སྐྱེ་ཞེས་ཁྱོད་ཉིད་མི་འདོད་དམ་ཞེ་ན། འདི་
# ལྟར་གནས་ལུགས་མེད་པ་ལ་མེད་པ་ཉིད་དུ་སྒྲོ་འདོགས་བཅད་པ་དེ་ཙམ་ལ་རྟོགས་ཞེས་ཐ་སྙད་ཙམ་དུ་གདགས་སོ། །དེ་ཉིད་གནས་ལུགས་མ་ཡིན་ནམ་ཞེ་ན། མ་ཡིན་ཏེ་དཔེར་ན་བདག་ལ་ནོར་མེད་དོ་ཞེས་བརྗོད་ན། མེད་པའི་ནོར་སྟོན་ཅིག་ཅེས་སུ་
ཞིག་སྨྲ། དེ་བཞིན་དུ་གནས་ལུགས་མེད་དོ་ཞེས་བརྗོད་ན་དེ་ཉིད་གནས་ལུགས་སུ་ཇི་ལྟར་འཛིན་ཏེ་བཟུང་བ་མེད་དོ། །གཉིས་པ་ནི་ཁྱོད་ལྟ་བ་མི་འདོད་ན་སྐྱེ་བོ་ཕལ་པ་དང་འདྲའོ་སྙམ་ན། མི་འདྲ་སྟེ་སྐྱེ་བོ་ཕལ་པ་ནི་གཟུགས་ལ་སོགས་པ་སྣ་ཚོགས་ཉིད་དུ་
འཛིན་ཞིང་། དེའང་བདེན་པར་འཛིན་ན་ཁོ་བོ་ཅག་ནི་དམིགས་པ་གང་ལ་ཡང་མི་འཛིན་ཅིང་མི་འདོད་དེ། ཇི་སྐད་དུ། བྱིས་པ་རྣམས་ནི་གཟུགས་ལ་ཆགས། །བར་པ་རྣམས་ནི་ཆགས་བྲལ་འགྱུར། །མཁས་པ་རྣམས་ཀྱིས་གཟུགས་ཀྱི་ནི། །དེ་ཉིད་
i06



།ཤེས་ན་ཡང་དག་གྲོལ། །ཞེས་གསུངས་པ་བཞིན་ནོ། །གསུམ་པ་ནི། འོ་ན་བདེ་བར་གཤེགས་པས་མདོ་རྒྱུད་དག་ལས་སྟོང་པ་དང་བདག་མེད་པ་ལ་སོགས་པ་དུ་མ་གསུངས་ལ། སློབ་དཔོན་རྣམས་ཀྱིས་ཀྱང་བསྟན་
བཅོས་རྣམས་ལས་སྟོང་པ་ལ་སོགས་པ་བསྟན་ནོ་སྙམ་ན། དེ་དག་ནི་ལྟ་བ་སྤང་པའི་སྟོང་པ་ཉིད་དེ། དབུ་མ་ལས། རྒྱལ་བ་རྣམས་ཀྱིས་སྟོང་པ་ཉིད། །ལྟ་ཀུན་ངེས་པར་འབྱིན་པར་གསུངས། །ཞེས་བྱ་བ་དང་། ཡང་གསུངས་པ། བདག་གོ་ཞེས་
ཀྱང་བཏགས་གྱུར་ཅིང་། །བདག་མེད་ཅེས་ཀྱང་བཏགས་པར་འགྱུར། །སངས་རྒྱས་རྣམས་ཀྱིས་བདག་དང་ནི། །བདག་མེད་འགའ་མེད་ཅེས་ཀྱང་བསྟན། །ཞེས་གསུངས་ཏེ། གདུལ་བྱའི་བློའི་རིམ་པས་སྒོ་སྣ་ཚོགས་ཀྱི་སྒོ་ནས་དྲང་བ་དང་ངེས་པའི་
༡ དོན་དུ་བསྟན་ཏོ། །དེས་ན་མདོ་ལས། དོན་ལ་རྟོན་པར་བྱའི་ཚིག་འབྲུ་ལ་རྟོན་པར་མི་བྱའོཞེས་གསུངས་སོ། །སློབ་དཔོན་རྣམས་ཀྱི་གསུངས་པ་དེའང་བདེན་པ་བཀག་པ་དེ་ཙམ་ཞིག་དམིགས་པའི་ཡུལ་དུ་བྱས་པ་ན། དགག་བྱ་མ་དམིགས་པས་བཀག་
པའང་མི་དམིགས་པ་སྐྱེ་བར་འགྱུར་བས། དེ་ཙམ་གྱི་ཆ་འདྲ་བ་ལས་བརྟེན་ཏེ་རྣམ་གྲངས་ཀྱི་དོན་དམ་མམ། ཕྱིན་ཅི་མ་ལོག་པའི་ཡོངས་སུ་གྲུབ་པ་ཞེས་བཏགས་ཀྱི། དོན་དུ་ན་དེ་ཉིད་ཀུན་རྫོབ་ཡིན་པས་སློབ་དཔོན་ཁ་ཅིག་རྣལ་འབྱོར་པའི་ཀུན་རྫོབ་ཅེས་
གསུང་ངོ༌
། །དེ་བས་ན་བློ་སྣང་གི་བྲལ་བའི་ཆ་དེ་ལ་དོན་དམ་རྣལ་མར་མ་རྟོན་ཅིག དེས་ན་བློའི་ཡུལ་ནི་རྣམ་གྲངས་ཡིན་ལ་དེ་ལས་གྲོལ་བས་ན་རྣམ་གྲངས་མ་ཡིན་པ་དོན་དམ་ཞེས་གདགས་ཏེ། བློའི་ཡུལ་རྣམས་ཀུན་རྫོབ་ཡིན་པས། དེ་ལས་འདས་
I07



རྒྱུད་སྡེ་ཀུན་བཏུས་
པ་ཙམ་གྱི་ཆ་བསྟུན་པའི་མིང་ངོ་། །དེས་ན་སློབ་དཔོན་རྣམས་ཀྱིས་རྣམ་གྲངས་མ་ཡིན་པ་ལ་སྒྲུབ་བྱེད་མ་གསུངས་པ་རྣམ་གྲངས་མ་ཡིན་ནོ་ཞེས་བྱ་བ་ཅིག་ཡོད་དོ་སྙམ་དུ་གཟུང་བར་གྱིའོ། །སྤྱི་དོན་གསུམ་པ་མཐའ་བྲལ་གྱི་དབུ་མ་ཞེས་བྱ་བ་ཞིག་ཀྱང་མ་
ཡིན་པར་བསྟན་པ་ནི། སཾ་པུ་ཊའི་དང་པོའི་གསུམ་པ་ལས། སྟོང་མིན་སྟོང་པ་མིན་པའང་མིན། །དབུ་མར་དམིགས་པར་མི་འགྱུར་རོ། །ཞེས་གསུངས་ཏེ། དེ་དག་གི་དོན་ནི་ཞིབ་ཏུ་སྔར་བརྗོད་པ་དང་འདྲ་ལ། ཅུང་ཟད་ཕྱེ་ན་འདི་ཡིན་ཏེ། རྟོག་
མཁན་གྱི་བསམ་པས་བཙལ་ན་མི་སྟོང་པའི་ཆོས་མེད་ལ་རིག་པས་ལེགས་པར་བརྟགས་ན་སྟོང་པ་མི་གྲུབ་ཅིང་། དེ་གཉིས་ཀྱི་དབུས་ན་གཉིས་ཀའམ་གཉིས་ཀ་མ་ཡིན་པ་ཞེས་བྱ་བ་ཞིག་མི་འགྲུབ་སྟེ། དེ་གཉིས་རེ་རེར་མ་གྲུབ་ན་ཚོགས་པའང་མི་འགྲུབ་
ལ༑ དེ་གཉིས་ལས་མ་གཏོགས་པའི་ཆོས་འགའ་ཡང་མེད་པའི་ཕྱིར་རོ། །དེས་ན་ཇི་ལྟ་ཇི་ལྟར་བློས་བཟུང་བ་དེ་དེ་ལྟ་དེ་ལྟར་མཐར་འགྱུར་ལ། མཐའ་བྲལ་གྱི་དབུ་མར་བཟུང་བ་དེའང་མཐར་འགྱུར་རོ། །འོ་ན་རྣལ་འབྱོར་པས་ཇི་ལྟར་ཉམས་སུ་བླང་
སྙམ་ན། སྤྱི་དོན་གསུམ་པ་དེ་ལྟར་མཐའ་དང་བྲལ་ཡང་ཟུང་འཇུག་གི་ཚུལ་གྱིས་ཉམས་སུ་བླང་བ་ལ་གསུམ། ཟུང་འཇུག་གི་རང་བཞིན་དང་། དོན་དམ་དུ་བསམ་དུ་མེད་པར་བསྟན་པ་དང༌། ཀུན་རྫོབ་ཏུ་བསྒོམ་པའི་ཚུལ་བསྟན་པའོ། །དང་པོ་
ནི༑ བརྟག་པ་གཉིས་པའི་གཉིས་པ་དེ་ཉིད་ལས། ཤེས་རབ་ཕ་རོལ་ཕྱིན་སྦྱོར་བ། །ཐབས་ནི་སྙིང་རྗེའི་བདག་ཉིད་དོ། །དེས་ན་མཛེས་པའི་སྙིང་རྗེ་ཐབས། །ཤེས་རབ་ཕ་རོལ་ཕྱིན་གསལ་བ། །ཞེས་གསུངས་ཏེ། དེའི་དོན་ཡང་འདི་ཡིན་ཏེ། ཤེས་
10



༄༅། །རབ་ཀྱིས་རྣམ་པར་ཕྱེ་བས་གང་ལྟར་ཡང་མ་གྲུབ་པར་ཤེས་ཀྱང་ཐབས་སྙིང་རྗེ་ཆེན་པོས་སྣང་བ་མི་འགག་པར་འགྱུར་རོ། །དེས་ན་སྤྲོས་པ་དང་འབྲལ་ཞིང་དམིགས་པ་མེད་བཞིན་དུ་སྙིང་རྗེ་ཆེན་པོས་གཞན་དོན་མཛད་པ་འདི་ནི་
མཛེས་པས་ཏེ། དེ་ལྟར་ཡང་། གཞན་གྱི་སྡུག་བསྔལ་གྱིས་བྱེད་རྣམས། །བསམ་གཏན་བདེ་བ་བོར་ནས་ཀྱང་། །མནར་མེད་པར་ཡང་འཇུག་པར་བྱེད། །འདི་ནི་ངོ་མཚར་འདི་བསྔགས་འོས། །ཞེས་གསུངས་པ་དང་། རྡོ་རྗེ་གུར་ལས་ཀྱང་། སྟོང་
ཉིད་སྙིང་རྗེ་ཐ་དད་མེད། །གང་དུ་སེམས་ནི་རྣམ་བསྒོམ་པ། །དེ་ནི་སངས་རྒྱས་ཆོས་དང་ནི། །དགེ་འདུན་གྱི་ཡང་བསྟན་པའོ། །ཞེས་གསུངས་སོ། །དེས་ན་ཧེ་བཛྲ་ཞེས་བྱ་བའང་འདི་ཉིད་ཡིན་ཏེ། རྩ་བའི་རྒྱུད་ལས་ཀྱང་། དེ་ནི་སྙིང་རྗེ་ཆེན་པོ་
ཉིད༑ །བཛྲའང་ཤེས་རབ་བརྗོད་པར་བྱ། །ཞེས་བྱ་བ་དང་། རྒྱུད་ཐམས་ཅད་ཀྱི་བརྗོད་བྱའང་དེ་ཉིད་ཡིན་པས་ན། ཐབས་དང་ཤེས་རབ་བདག་ཉིད་རྒྱུད། །དེ་ནི་ང་ཡིས་བཤད་ཀྱིས་ཉོན། །ཞེས་གསུངས་ལ། དེ་ལ་སོགས་པ་ཟུང་འཇུག་གི་ལུང་མང་
པོ་གསུངས་ཏེ་རང་ཉིད་ཀྱིས་སྤྲོ་བར་བྱའོ། །གཉིས་པ་དེ་ལྟ་བུ་དེ་བསམ་མམ་སྙམ་ན། དོན་དམ་དུ་བསམ་པར་བྱ་བ་ལས་འདས་ཏེ། རྣམ་རྟོག་མེད་པའི་ཆོས་རྣམས་ལ། །དངོས་པོ་མེད་ཅིང་བསྒོམ་པའང་མེད། །ཅེས་གསུངས་ཏེ། རང་གི་ངོ་བོ་འདི་
ལྟར་གྲུབ་བོ་ཞེས་བྱ་བའི་ཚུལ་གྱིས་བསྒོམས་ན་རྟོག་པར་འགྱུར་ལ། རྟོག་པས་བསམ་པ་ནི་དེ་ཁོ་ན་ཉིད་མ་ཡིན་པས་བསམ་དུ་མེད་དོ་ཞེས་བྱ་བའི་དོན་ཏོ། །གསུམ་པ་ཀུན་རྫོབ་ཏུ་བསྒོམ་པའི་ཚུལ་ནི། དེ་ལྟར་གནས་ལུགས་ནི་བསྒོམ་དུ་མེད་ལ་གནས་



རྒྱུད་སྡེ་ཀུན་བཏུས་
ལུགས་མ་བསྒོམས་ན་མི་གྲོལ་བས་ཇི་ལྟར་བསམ་སྙམ་ན། ཀུན་རྫོབ་ཙམ་དུ་ཡོད་པར་བསྟན་པ་ནི། རྣམ་རྟོག་མེད་པར་ལྷག་མོས་ལའང་། །རྟོག་པ་ཀུན་གྱིས་བརྟག་པར་བྱ། །ཞེས་གསུངས་ཏེ། རྣམ་པར་རྟོག་པ་ཉིད་ཀྱིས་དཔྱད་པས་རིམ་གྱིས་རྟོག་
མེད་སྐྱེ་བའི་རྒྱུར་འགྱུར་ཏེ། མདོ་སྡེ་རྒྱན་ལས། དམིགས་པ་ལ་ནི་བརྟེན་ནས་སུ། །མི་དམིགས་པ་ནི་རབ་ཏུ་སྐྱེ། །མི་དམིགས་པ་ལ་བརྟེན་ནས་སུ། །མི་དམིགས་པ་ནི་རབ་ཏུ་སྐྱེ། །ཞེས་གསུངས་ལ། སློབ་དཔོན་ཏོག་ཙེ་པས་བསམ་གྱིས་མི་ཁྱབ་
པ་ལས་ཀྱང་། མིག་གི་རྣམ་ཤེས་རྟོགས་པ་ཡི། །གཉིས་མེད་ཡེ་ཤེས་ངོ་མཚར་ཆེ། །ཞེས་བྱ་བ་ལ་སོགས་པ་དང་། གཉིས་པོ་དག་ནི་རྣམ་དཔྱད་ན། །གཉིས་མེད་ཡེ་ཤེས་འཆར་བར་འགྱུར། །ཞེས་བྱ་བ་ལ་སོགས་པ་གསུངས་སོ། །ཐབས་གང་
གིས་ཇི་ལྟར་རྟོག་མེད་སྐྱེ་སྙམ་ན། རྩ་བའི་རྒྱུད་ལས། གང་ཕྱིར་ཡིད་ཀྱི་མི་བསྒོམ་པར། །འགྲོ་བ་ཐམས་ཅད་བསྒོམ་པར་བྱ། །ཐམས་ཅད་ཆོས་ནི་ཡོངས་ཤེས་ནས། །བསྒོམ་དུ་མེད་ན་བསྒོམ་པ་ཉིད། །ཅེས་བྱ་བ་དང་། སཾ་པུ་ཊའི་གཉིས་པའི་
གཉིས་པ་ལས་ཀྱང་། །རྣམ་པ་མེད་ཅིང་དོགས་པ་མེད། །འདོད་པ་མེད་ཅིང་སྡིག་པ་བྲལ། །ཐོག་མ་ཐ་མའི་རྟོག་ལས་གྲོལ། །ནམ་མཁའ་ལྟ་བུར་མཁས་པས་བསྒོམ། །ཞེས་བྱ་བ་ལ་སོགས་པ་གསུངས་ཏེ། དེ་དག་ཀྱང་འོག་དམིགས་མེད་བསམ་མི་
ཁྱབ་ཀྱི་སྟེང་དུ་ཞིབ་ཏུ་རྟོགས་པར་འགྱུར་རོ། །དེ་ལྟར་མཐའ་བྲལ་གྱི་ལྟ་བ་རྒྱས་པར་བསྟན་ཟིན་ཏོ། །སྤྱི་དོན་གསུམ་པ་ཤེས་བྱ་སྤྱིའི་གནས་ལུགས་མ་ལུས་པའང་བསྟན་ཟིན་ཏོ། །ད་ནི་སྤྱི་དོན་བཞི་པ་དེ་ལྟ་བུའི་གནས་ལུགས་དེ་ཉིད་རྒྱུད་སྡེ་དང་མདོ་སྡེ་
110



༄༅། ། །ཐམས་ཅད་ཀྱི་རྟོགས་བྱའི་དོན་འདི་ཉིད་ལས་མེད་པ་ཉིད་ཡིན་པར་བསྟན་པ་སྟོན་ཏེ། དེའང་འདི་སྐད་དུ། ཤེས་བྱའི་གནས་ལུགས་དེ་མ་ཡིན་པ་དུ་མ་ཉིད་བསྟན་ཏོ་སྙམ་ན་དངོས་པོ་དང་དངོས་པོ་མེད་པར་སྨྲ་བ་དག་ནི་དམན་
པ་ཉིད་ཡིན་པར་སྔར་སུན་ཕྱུང་ཟིན་ལ། ཐེག་པ་མཆོག་གི་བཞེད་པ་ཐམས་ཅད་ནི་འདི་ཡིན་ཏེ། དེའང་སཾ་པུ་ཊའི་བརྟག་པ་གཉིས་པའི་རབ་ཏུ་བྱེད་པ་གཉིས་པ་ལས། འདི་ནི་གཉིས་སུ་མེད་པར་བརྗོད། །འདི་ནི་བྱང་ཆུབ་སེམས་མཆོག་ཉིད། །རྡོ་རྗེ་རྡོ་རྗེ་
སེམས་དཔའ་དཔལ། །རྫོགས་པའི་སངས་རྒྱས་བྱང་ཆུབ་ཉིད། །འདི་ནི་ཤེས་རབ་ཕ་རོལ་ཕྱིན། །ཕ་རོལ་ཕྱིན་པ་ཀུན་གྱི་དངོས། །མཉམ་ཉིད་བསམ་བྱ་ཉིད་དུ་གསུངས། །སངས་རྒྱས་ཀུན་མཆོག་བསྒོམ་པ་ཉིད། །ཅེས་བྱ་བ་ཚིགས་སུ་བཅད་པ་
ལ༎ གཉིས་ཀྱིས་མིང་གི་རྣམ་གྲངས་བཅུ་བཞིའི་སྒོ་ནས་དེ་ཁོ་ན་ཉིད་ཀྱི་དོན་ཐམས་ཅད་འདི་དག་ཡིན་པར་སྟོན་ཏེ། དེ་ལ་ཐབས་དང་ཤེས་རབ་ཀྱི་བསྒོམ་པ་འདི་ནི་སོ་སོར་མི་བསྒོམ་པས་ན་གཉིས་སུ་མེད་པ་ཞེས་བྱ་སྟེ། འབུམ་ལས་ཀྱང་། གཉིས་སུ་མེད་དེ་བ
གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ་ཞེས་བྱ་བ་དང་། བསམ་མི་ཁྱབ་པ་ལས་ཀྱང་། དོགས་པ་ཀུན་ལས་རྣམ་པར་གྲོལ། །གཉིས་གཉིས་མེད་ཅིང་མཆོག་ཞི་བ། །མཁའ་མཉམ་རྣམ་རྟོག་ལས་གྲོལ་བ། །འདི་ནི་གཉིས་སུ་མེད་པར་བརྗོད། །
ཅེས་གསུངས་སོ། །གཉིས་མེད་དང་ཟུང་འཇུག་ཀྱང་མིང་གི་རྣམ་གྲངས་ཏེ། རིམ་པ་ལྔ་པ་ལས། དེ་ལྟར་གང་གནས་རྣལ་འབྱོར་པ། །ཟུང་འཇུག་རིམ་པ་གནས་པ་སྟེ། །དེ་ཉིད་གཉིས་མེད་ཡེ་ཤེས་ཏེ། །མི་གནས་མྱ་ངན་འདས་པ་ཡིན། །ཞེས་



གསུངས་སོ། །དེས་ན་ཟུང་འཇུག་ཅེས་བྱ་སྟེ། དེ་ཉིད་ལས། ཀུན་རྫོབ་དང་ནི་དོན་དམ་དག །སོ་སོའི་ཆར་ནི་ཤེས་གྱུར་ནས། །གང་དུ་ཡང་དག་འདྲེས་གྱུར་པ། །ཟུང་དུ་འཇུག་པར་དེས་བཤད་དོ། །ཞེས་གསུངས་སོ། །དེ་ཉིད་ལ་མིང་གཞན་བྱང་
ཆུབ་ཀྱི་སེམས་ཞེས་བྱ་སྟེ། འདུས་པའི་རྒྱུད་ཕྱི་མ་ལས། ཐོག་མ་ཐ་མ་མེད་ཞི་བའི། །དངོས་དང་དངོས་མེད་མི་བཟད་གཙོ། །སྟོང་ཉིད་སྙིང་རྗེ་མི་ཕྱེད་པས། །བྱང་ཆུབ་སེམས་ཞེས་བྱ་བ་ཡིན། །ཞེས་གསུངས་ལ། འཕགས་པས་ཀྱང་། སངས་
རྒྱས་རྣམས་ཀྱི་བྱང་ཆུབ་སེམས། །བདག་དང་ཕུང་པོ་རྣམ་རིག་གི །རྟོག་པ་རྣམས་ཀྱིས་མ་བསྒྲིབས་ཤིང་། །རྟག་ཏུ་སྟོང་ཉིད་མཚན་ཉིད་བཞེད། །ཅེས་གསུངས་སོ། །དེ་ཉིད་ལ་རྡོ་རྗེ་ཞེས་བྱ་སྟེ། རྡོ་རྗེ་རྩེ་མོ་ལས། སྲ་ཞིང་སྙིང་པོ་ཁོང་སྟོང་
#|མེད༑ །གཅད་དང་གཞིག་པར་བྱ་བ་མིན། །བསྲེག་པར་བྱར་མེད་གཞིག་མེད་པ། །སྟོང་ཉིད་རྡོ་རྗེ་བརྗོད་པར་བྱ། །ཞེས་གསུངས་སོ། །དེ་ཉིད་ལ་རྡོ་རྗེ་སེམས་དཔའ་ཞེས་བརྗོད་དེ། རྡོ་རྗེ་རྩེ་མོ་ཉིད་ནས་གསུངས་པ། བྱང་ཆུབ་མཆོག་གི་ཡེ་ཤེས་
གང་༑ །དེནི་རྡོ་རྗེ་ངེས་པར་བརྗོད། །ཡེ་ཤེས་རྡོ་རྗེ་ལས་བྱུང་བ། །དེ་ནི་རྡོ་རྗེ་སེམས་དཔར་བརྗོད། །ཅེས་གསུངས་ལ། རྩ་བའི་རྒྱུད་ལས་ཀྱང་། རྡོ་རྗེ་མི་ཕྱེད་ཅེས་བྱར་བརྗོད། །སེམས་དཔའ་སྲིད་པ་གསུམ་གཅིག་པ། །འདིས་ནི་ཤེས་རབ་རིག་པ་
ཡིས༑ །རྡོ་རྗེ་སེམས་དཔའ་ཞེས་བྱར་བརྗོད། །ཅེས་གསུངས་སོ། །དེ་ཉིད་ལ་དཔལ་ཞེས་བྱ་སྟེ། ཧེ་བཛྲ་ལས། ཤྲཱི་ནི་གཉིས་མེད་ཡེ་ཤེས་ཏེ། །ཞེས་གསུངས་པ་བཞིན་ནོ། །ཡང་དེ་ལ་དཔལ་མཆོག་དང་པོ་ཞེས་བྱ་སྟེ། དཔལ་མཆོག་དང་པོ་
112



༄༅། །ལས། ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་ཏུ་བཟང་པོ་ཀུན་བདག་ཉིད། །བཅོམ་ལྡན་འདས་དཔལ་མཆོག་དང་པོའི་སྐྱེས་བུ་ཞེས་འབྱུང་ངོ༌། །དེ་ཉིད་ལ་རྫོགས་པའི་སངས་
རྒྱས་ཞེས་བྱ་སྟེ། རྡོ་རྗེ་རྩེ་མོ་ལས། དེ་བཞིན་ཉིད་བདེན་ཤིན་ཏུ་བརྟན། །དེ་ཁོ་ན་ཉིད་གང་རྟོགས་ནས། །ཆོས་ཀུན་རྟོགས་པ་ཞེས་བྱ་གང་། །དེ་ཉིད་རྟོགས་པས་སངས་རྒྱས་བརྗོད། །ཅེས་གསུངས་སོ། །དེ་ཉིད་ལ་བྱང་ཆུབ་ཅེས་བྱ་སྟེ། རྡོ་རྗེ་གུར་
ལེའུ་བཅུ་བཞི་པ་ལས། སེམས་པ་མེད་ཅིང་བསྒོམ་པ་མེད། །སྔགས་མེད་ལྷ་ཡང་མེད་པ་སྟེ། །སེམས་ཀྱི་རྡོ་རྗེ་ལས་བྱུང་བ། །འདི་ནི་བྱང་ཆུབ་རིམ་བསྟན་པའོ། །ཞེས་གསུངས་སོ། །དེ་ཉིད་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་སྟེ། དེ་ལ་
# གཉིས༑ ཤེས་རབ་དང་། ཤེས་རབ་ཀྱི་ཕ་རོལ་ཏུ་ཕྱིན་པའོ། །དང་པོ་ནི་རྡོ་རྗེ་རྩེ་མོ་ལས། རབ་སྦྱོར་སྦྱོར་བ་ཤེས་གྱུར་ཅིང་། །ཁྱད་པར་དུ་ནི་རྟོགས་པར་བྱེད། །བདེན་པ་དེ་བཞིན་ཉིད་ཤེས་པའི། །ཤེས་པ་ཤེས་རབ་ཅེས་སུ་བཤད། །ཅེས་པ་
དང་༑ གཉིས་པ་ལའང་དེ་ཉིད་ལས། ཕྱི་རོལ་ཉན་ཐོས་རང་རྒྱལ་གྱི། །ཤེས་རབ་ལས་ནི་བླ་མར་བརྗོད། །དེ་བཞིན་ཉིད་གཞི་ཕ་རོལ་ཕྱིན། །ཤེས་རབ་ཕ་རོལ་ཕྱིན་ཞེས་བཤད། །ཅེས་གསུངས་སོ། །དེ་ཉིད་ལ་ཕ་རོལ་ཏུ་ཕྱིན་པ་ཀུན་གྱི་དངོས་
ཏེ༑ ཡེ་ཤེས་དེ་ཉིད་ལ་མ་ཆགས་པས་སྦྱིན་པ། ཉེས་པས་མ་གོས་པས་ཚུལ་ཁྲིམས། ཞེ་སྡང་མེད་པས་བཟོད་པ། མྱུར་དུ་འཛུད་པས་བརྩོན་འགྲུས། རྩེ་གཅིག་པས་བསམ་གཏན་ནོ། །དེས་ན་འཕགས་པ་སྡུད་པ་ལས། སྦྱིན་པ་སྦྱིན་པའི་སྔོན་དུ་འགྲོ་
113



བ
བ་ཤེས་རབ་སྟེ། །ཚུལ་ཁྲིམས་བཟོད་པ་བརྩོན་འགྲུས་བསམ་གཏན་དེ་བཞིན་ནོ། །དགེ་ཆོས་ཆུད་མི་གསན་ཕྱིར་ཡོངས་སུ་འཛིན་པ་ཡིན། །འདི་ནི་ཆོས་རྣམས་ཐམས་ཅད་ཚུལ་གཅིག་སྟོན་པར་བྱེད། །ཅེས་གསུངས་སོ། །དེ་ཉིད་ལ་མཉམ་ཉིད་ཅེས་བྱ་
སྟེ༑ འབུམ་ལས། ཆོས་ཐམས་ཅད་མཉམ་པ་ཉིད་པས་ཤེས་རབ་ཀྱི་ཕ་རོལ་ཏུ་ཕྱིན་པ་མཉམ་པ་ཉིད་དོ་ཞེས་གསུངས་སོ། །ཡང་འཁོར་འདས་མཉམ་པའི་ཕྱིར་ཏེ། དབུ་མ་ལས། མྱ་ངན་འདས་མཐའ་གང་ཡིན་པ། །དེ་ཉིད་འཁོར་བའི་མཐའ་ཡིན་
ཏེ༑ །དེ་ཉིད་ཁྱད་པར་ཅུང་ཟད་ནི། །ཤིན་ཏུ་ཕྲ་བའང་ཡོད་མ་ཡིན། །ཞེས་གསུངས་སོ། །དེ་ཉིད་བསམ་པར་བྱ་བ་ཉིད་དེ། རིགས་པ་དྲུག་ཅུ་པ་ལས། མྱ་ངན་འདས་པ་བདེན་གཅིག་པུ། །དེ་ཚེ་ལྷག་མ་ལོག་པ་ཞེས། །རྒྱལ་བ་རྣམས་ཀྱིས་གུང་
གསུངས་པ། །མཁས་པ་ཅི་ཕྱིར་འདོད་མི་བྱེད། །ཅེས་གསུངས་སོ། །དེ་ཉིད་ལ་སངས་རྒྱས་ཀུན་ཞེས་བྱ་སྟེ། མཉམ་སྦྱོར་ལས། ཡེ་ཤེས་སངས་རྒྱས་ཀུན་གྱི་དངོས། །རྡོ་རྗེ་སེམས་དཔའ་བདེ་བའི་མཆོག །ཅེས་གསུངས་སོ། །དེ་ཉིད་མཆོག་
སྟེ༑ དཔལ་མཆོག་ལས། སེམས་ཅན་ཀུན་གྱི་ཡིད་ཁྱབ་པ། །སེམས་ཅན་ཀུན་གྱི་ཡིད་ལ་གནས། །སེམས་ཅན་ཀུན་གྱི་ཡབ་གྱུར་ཉིད། །འདོད་ཆགས་དམ་ཚིག་མཆོག་གྱུར་པ། །ཞེས་གསུངས་སོ། །དེ་ཉིད་ལ་སྒོམ་པ་ཞེས་བྱ་སྟེ། འདུས་པ་
ལས༑ དངོས་པོ་མེད་པ་སྒོམ་པའི་དངོས། །བསྒོམ་པར་བྱ་བ་སྒོམ་པ་མིན། །དེ་བས་དངོས་པོ་དངོས་མེད་པས། །དམིགས་སུ་མེད་པ་སྒོམ་པའོ། །ཞེས་གསུངས་སོ། །དེ་བཞིན་དུ་ཀྱེའི་རྡོ་རྗེ་དང་། བདེ་མཆོག་དང༌། དུས་ཀྱི་འཁོར་ལོ་
114



ས་་
༄༅། །དུང་། གསང་བ་འདུས་པ་དང་། ཐམས་ཅད་མཁྱེན་པ་དང་། བསམ་གྱིས་མི་ཁྱབ་པ་དང་། ཡིད་ལ་མི་བྱེད་པ་ལ་སོགས་པ་མིང་གི་རྣམ་གྲངས་མཐའ་ཡས་པའི་བདག་ཉིད་ཅན་ནི་གཉིས་སུ་མེད་པ་འདི་ཉིད་ཡིན་ནོ་ཞེས་
སྤྲོས་པ་ཆོད་པར་བྱའོ། །ཐམས་ཅད་ཀྱི་རྟོགས་བྱའང་འདི་ཉིད་ཡིན་ནོ་ཞེས་པས་བསྟན་ཟིན་ཏོ། །ད་ནི་སྤྱི་དོན་ལྔ་པ་དེ་ལྟ་བུའི་ལྟ་བ་དེ་རྟོགས་བྱེད་ཁྱད་པར་དུ་འཕགས་པ་གསང་སྔགས་ཡིན་ཞིང་གཞན་གྱིས་མི་རྟོགས་པར་བསྟན་པའོ། །འདི་ལ་བཞི་
སྟེ༑ དེ་ཁོ་ན་ཉིད་དེ་ཐབས་གཞན་གྱིས་མི་རྟོགས་ཤིང་ཐབས་ཟབ་མོས་རྟོགས་པར་བསྟན་པ་དང་། གསང་སྔགས་ཀྱི་ལུགས་ཀྱི་ལྟ་བ་ལས་ཁྱད་པར་དུ་ཡེ་ཤེས་བསྟན་པ་དང་། ཡེ་ཤེས་དེ་དཔེའི་ཡེ་ཤེས་སུ་བསྟན་པ་དང་། ཡེ་ཤེས་དེའང་ལུས་ལ་གནད་
# དུ་བསྣན་པས་རྟོགས་པའི་ཕྱིར་རྡོ་རྗེ་ལུས་ཀྱི་གནས་ལུགས་གཏན་ལ་དབབ་པའོ། །དེ་ལ་དང་པོ་ནི། རྩ་བའི་རྒྱུད་ཀྱི་ལེའུ་བརྒྱད་པ་ལས། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །ཞེས་འབྱུང་སྟེ། ཕ་རོལ་ཏུ་ཕྱིན་པའི་ཐེག་
པ་ལ་སོགས་པའི་ཐོས་བསམ་ལ་སོགས་པས་མི་རྟོགས་ཏེ། སློབ་དཔོན་ཨཱརྱ་དེ་ཝས་བདག་བྱིན་གྱིས་བརླབ་པ་ལས། བསྐལ་པ་བྱེ་བ་རྣམས་སུ་ཡང་། །ཐོས་པའི་ཕ་རོལ་སོན་གྱུར་ཀྱང་། །བདག་བྱིན་བརླབ་ལ་ཕྱིར་ཕྱོགས་པས། །དེ་ཡིས་དེ་ཉིད་རྙེད་
''མི་འགྱུར། །ཞེས་པ་དང་། ཆོས་ཀུན་རྨི་ལམ་སྒྱུ་འདྲ་ཞེས། །སངས་རྒྱས་པ་ཀུན་སྨྲ་མོད་ཀྱི། །བདག་བྱིན་བརླབ་ལས་ཕྱིར་ཕྱོགས་པས། །རྨི་ལམ་སྒྱུ་འདྲས་རྟོགས་པ་མེད། །ཅེས་གསུངས་སོ། །འོ་ན་གང་ལས་རྙེད་སྙམ་ན། །བླ་མའི་དུས་ཐབས་
115



བསྟེན་པ་དང༌། །བདག་གི་བསོད་ནམས་ལས་ཤེས་བྱ། །ཞེས་གསུངས་ཏེ། བླ་མས་མན་ངག་གནང་བ་དང་། དབང་གསུམ་པའི་དུས་སུ་བྱང་ཆུབ་ཀྱི་སེམས་བསྒྲུབ་པ་ལ་སོགས་པ་སྔོན་དུ་སོང་བའི་དུས་དང་། དབབ་བཟློག་ལ་སོགས་པའི་ཐབས་
དང་༑ ཕྱག་རྒྱ་བསྟེན་པ་དང་། བདག་གི་སྐྱེ་བ་འདིའམ་སྔ་མའི་བསོད་ནམས་ཀྱི་ཚོགས་བསགས་པས་བླ་མ་ལ་གུས་པ་ལ་སོགས་པ་དང་ལྡན་ཞིང་རྟེན་འབྲེལ་འཛོམ་ན་རྟོགས་པར་འགྱུར་རོ་ཞེས་བྱ་བའི་འདོན་ཏོ། །རིམ་པ་ལྔ་ལས་ཀྱང་། རི་དབང་རྩེ་
ལས་འགའ་ཞིག་ལྷུང་གྱུར་ན། །ལྟུང་བར་མི་འགྱུར་སྙམ་ཡང་ལྟུང་བར་འགྱུར། །བླ་མའི་དྲིན་གྱིས་ཕན་པའི་ལུང་ཐོབ་ན། །གྲོལ་བར་མི་འགྱུར་སྙམ་ཡང་གྲོལ་བར་འགྱུར། །ཞེས་གསུངས་པ་ལྟ་བུའོ། །གཉིས་པ་གསང་སྔགས་ཀྱི་ལུགས་ཀྱི་ལྟ་བ་
# ལས་ཁྱད་པར་དུ་ཡེ་ཤེས་བསྟན་པ་ནི་ལེའུ་དང་པོ་ལས། ལུས་ལ་ཡེ་ཤེས་ཆེན་པོ་གནས། །རྟོག་པ་ཐམས་ཅད་ཡང་དག་སྤངས། །དངོས་པོ་ཀུན་ལ་ཁྱབ་པ་པོ། །ལུས་གནས་ལུས་ལས་མ་སྐྱེས་པའོ། །ཞེས་གསུངས་སོ། །རྡོ་རྗེའི་ཚིག་འདི་ལ་
གཉིས༑ དངོས་པོའི་དེ་ཁོ་ན་ཉིད་རང་བཞིན་ལྷན་སྐྱེས་ལ་སྦྱར་ཏེ་རྣམ་གྲངས་ཀྱི་དོན་དམ་པར་བཤད་པ་དང་། དེ་ཉིད་གསང་སྔགས་ཀྱི་ལུགས་ཀྱི་ཞུ་བདེ་ལྷན་སྐྱེས་ལ་སྦྱར་བའོ། །དང་པོ་ནི་དོན་ལྔ་སྟེ། རང་གི་ངོ་བོ་དང་། མཚན་ཉིད་དང་། དེའི་རྟེན་
དང་༔ ཡེ་ཤེས་དེ་ཐམས་ཅད་ཀྱི་བདག་ཉིད་དུ་བསྟན་པ་དང་། རྟེན་དང་བརྟེན་པའི་གནས་ལུགས་བསྟན་པའོ། །དང་པོ་ནི་ཁམས་གསུམ་གྱིས་བསྡུས་པའི་སེམས་ཅན་ཐམས་ཅད་ཀྱི་ལུས་ལ་རང་བཞིན་ལྷན་སྐྱེས་ཀྱི་ཡེ་ཤེས་ཀྱིས་ཁྱབ་པའོ། །གཉིས་པ་ནི་
116



།རྟོག་པ་ཐམས་ཅད་ཡང་དག་སྤངས་ཏེ། རང་བཞིན་གྱིས་སྒྲོ་བཏགས་སམ་མི་བདེན་པ་ལ་བདེན་པར་འཛིན་པས་རྟོག་པ་སྟེ་དེ་དང་བྲལ་བའོ་ཞེས་སྔར་བརྗོད་པའི་བདེན་པ་གཉིས་སམ་མཐའ་བྲལ་ཐམས་ཅད་འདིར་དྲན་པར་
བྱའོ། །གསུམ་པ་རྟེན་ནི་ལུས་གནས་ཞེས་པ་སྟེ། རང་གི་ལུས་ནི་སངས་རྒྱས་ཀྱི་སྙིང་པོ་ཅན་ཡིན་པའི་ཕྱིར་རོ། །བཞི་པ་ནི། དངོས་པོ་ཀུན་ལ་ཁྱབ་པ་པོ་སྟེ། ཕུང་པོ་ཁམས་དང་སྐྱེ་མཆེད་དང་ཁམས་གསུམ་མམ་འཁོར་འདས་ཀྱིས་བསྡུས་པའམ་
བདེན་པ་གཉིས་ཀྱིས་བསྡུས་པའོ། །ལྔ་པ་ནི་ལུས་ལ་གནས་ཀྱང་ལུས་ལས་མ་སྐྱེས་པ་སྟེ། ཡེ་ཤེས་ཀྱི་ངོ་བོ་ཉིད་ཀྱི་ཕྱིར་ཏེ་རྩོད་པ་སྤང་བའོ། །དེ་དག་ཀྱང་ཞིབ་ཏུ་གོང་དུ་མཐའ་གཉིས་སམ་མཐའ་བྲལ་གྱི་སྐབས་སུ་བརྗོད་པ་བཞིན་འདིར་ཡང་རྟོགས་པར་
བྱའོ། །གཉིས་པ་ཞུ་བདེ་ལྷན་སྐྱེས་ལ་སྦྱར་ན་སྔར་བཞིན་ལྔ་སྟེ། དང་པོ་ནི་ཡེ་ཤེས་ཆེན་པོ་སྟེ་དབང་གསུམ་པའི་དུས་སུ་རྟོགས་པའི་ཞུ་བདེའི་ཡེ་ཤེས་སོ། །གཉིས་པ་ནི་རྟོག་པ་ཐམས་ཅད་ཡང་དག་སྤངས་ཏེ་གློ་བུར་གྱི་རྟོག་པ་མེད་པའོ། །གསུམ་པ་ནི་
ལུས་ལ་སྟེ་ཕྱི་རོལ་གྱི་གཏན་ཚིགས་ལ་སོགས་པས་མི་རྙེད་དེ། རྟེན་དཀྱིལ་འཁོར་གསུམ་རླུང་དང་བཅས་པ་ལས་རྟོགས་སོ། །དེ་ཡང་ཆོས་ཀྱི་དབྱིངས་སུ་བསྟོད་པ་ལས། ཤེས་དང་མི་ཤེས་པ་དག་ལས། །ལུས་འདི་ཉིད་ལ་ཐམས་ཅད་དེ། །རང་གི་
''རྣམ་པར་རྟོག་པས་བཅིངས། །བདག་ཉིད་ཤེས་ན་གྲོལ་བར་འགྱུར། །ཞེས་གསུངས་སོ། །བཞི་པ་ནི་དངོས་པོ་ཀུན་ལ་ཁྱབ་པ་པོ་སྟེ། ལུས་ལ་རྩས་ཁྱབ་ལ་དེ་ལ་བྱང་སེམས་གནས་ལ། དེ་བདེ་བས་ཁྱབ་ལ་དེ་མི་རྟོག་པས་ཁྱབ་ཅིང་དེ་ལས་དཔེའི་ཡེ་
ང་དགུ་
17
ན་ཤིང་



ཤེས་སྐྱེ་ཞེས་པའི་དོན་ཏོ། །ལྔ་པ་ནི་ལུས་ལ་གནས་ཀྱང་བརྒྱུད་དེ་སྐྱེ་ལ་དངོས་སུ་མ་ཡིན་ནོ་ཞེས་བྱ་བའི་དོན་ཏོ། །དེས་ན་ཚིགས་སུ་བཅད་པ་གཅིག་པོ་འདིས་ནི་ལྟ་བ་ཐམས་ཅད་བསྟན་ཏེ། རང་བཞིན་ལྷན་སྐྱེས་ནི་སྔར་གྱི་རྣམས་ཡིན་ལ། ཞུ་བདེ་ལྷན་
སྐྱེས་ནི་ད་འཆད་པ་རྣམས་ཡིན་པས་ན་འདིའི་སྟེང་དུ་ཐམས་ཅད་རྟོགས་པར་བྱ་སྟེ། ཞིབ་ཏུ་རྒྱུད་ཉིད་ཀྱི་སྟེང་དུ་རྟོགས་པར་ཡང་འགྱུར་རོ། །གསུམ་པ་ཡེ་ཤེས་དེ་དཔེའི་ཡེ་ཤེས་སུ་བསྟན་པ་ནི་ལེའུ་བཅུ་པ་ལས། གང་ཕྱིར་འབྱུང་བ་ཆེ་བདེ་བ། །དེ་ཕྱིར་
བ བདེ་བ་དེ་ཉིད་མིན། །ལྷན་ཅིག་སྐྱེས་པས་གང་སྐྱེས་པ། །ལྷན་ཅིག་སྐྱེས་པར་དེ་བརྗོད་བྱ། །རང་བཞིན་ལྷན་ཅིག་སྐྱེས་ཞེས་བརྗོད། །རྣམ་པ་ཐམས་ཅད་སྡོམ་པ་གཅིག །ཅེས་གསུངས་ཏེ། དབང་ལས་བྱུང་བའི་ཡེ་ཤེས་དེ་ནི་དཔེའི་ཡེ་ཤེས་ཡིན་
# ཏེ༑ ཡེ་ཤེས་གྲུབ་པ་ལས་ཀྱང་། དབང་པོ་གཉིས་འབྱུང་བདེ་བ་ནི། །དེ་ཉིད་ཡིན་ཞེས་སྐྱེ་ངན་སྨྲའི། །དེ་ནི་བདེ་བ་མཆོག་ཡིན་ཞེས། །རྒྱལ་བ་མཆོག་གིས་མ་གསུངས་སོ། །ཞེས་གསུངས་ཏེ། བཞིན་གྱི་དཀྱིལ་འཁོར་ལྟ་བར་འདོད་པ་ལ་མེ་ལོང་གི་
འོགཟུགས་བཞིན་ནོ། །དེ་ཁོ་ན་མཐོང་ལམ་དངོས་ཡིན་ན་སྐྱོན་ཡོད་དེ། བདེན་པ་མཐོང་བར་འགྱུར་བ་དང༌། དེ་འདོད་ན་གྲུབ་པར་འགྱུར་བ་དང་། དེ་འདོད་ན་མངོན་སུམ་གྱིས་བསལ་བ་དང་། བདེན་པ་མཐོང་ཡང་མི་འགྲུབ་ན་སྣང་གྲགས་ཀྱི་ཆོས་
ཐམས་ཅད་སེམས་ལས་མེད་ལ། སེམས་རྟོགས་ནས་མི་འགྲུབ་ན་གྲུབ་པའི་ཡོན་ཏན་སྐྱེས་པ་མེད་པར་འགྱུར་བ་དང་། བདེན་པ་མཐོང་ཡང་འགགས་ན་ཕྱིས་གྲུབ་ནའང་འགག་པར་འགྱུར་བ་དང་། དེ་ལྟ་ན་འབད་པ་དོན་མེད་པར་འགྱུར་བ་དང་། ཕྱིས་
18



དྲུག་ཅུ་ཐམ་པ་
ཀྱི་བདེན་པ་མཐོང་བ་མཐོང་ལམ་མ་ཡིན་པར་འགྱུར་བ་ལ་སོགས་པའི་སྐྱོན་དུ་མ་ཡང་འབྱུང་སྟེ། འོག་དཀྱིལ་འཁོར་འཁོར་ལོའི་སྐབས་སུ་རྒྱས་པར་བརྗོད་པར་བྱའོ། །བཞི་པ་དེ་ལྟ་བུའི་ལྟ་བ་རྟོགས་པ་དེ་ཐབས་ཟབ་མོ་ལུས་
ལ་བརྟེན་ནས་རྟོགས་པའི་ཕྱིར་རྡོ་རྗེ་ལུས་ཀྱི་གནས་ལུགས་དཀྱིལ་འཁོར་གསུམ་རླུང་དང་བཅས་པས་རྟོགས་པར་བྱ་བས་ན། འདིར་བསྟན་པ་ལ་གསུམ་སྟེ། དང་པོ་ལུས་ཇི་ལྟར་འགྲུབ་པའི་ཚུལ་བསྟན་པ་དང་། ད་ལྟ་ལུས་གནས་པ་ལ་རྩ་དང་འཁོར་ལོ་
ལ་སོགས་པ་ཇི་ལྟར་གནས་པ་གཏན་ལ་དབབ་པ་དང་། ཐོ་མ་ཇི་ལྟར་འཇིག་པའི་ཚུལ་ལོ། །དེ་ལ་ཐ་མ་འདི་ཉིད་སྔོན་དུ་བརྗོད་ན་བདེ་བས་དེ་སྔོན་དུ་བརྗོད་ན། འཆི་བའི་དུས་སུ་ས་ཆུ་ལ་ཐིམ་སྟེ་ལུས་ཀྱི་སྟོབས་ཉམས། ཆུ་མེ་ལ་ཐིམ་སྟེ་ལུས་ཀྱི་གཤེར་
ཙྪཱ བའི་དངོས་པོ་སྐམ། མེ་རླུང་ལ་ཐིམ་སྟེ་ལུས་ཀྱི་དྲོད་ཡལ། རླུང་རྣམ་པར་ཤེས་པ་ལ་ཐིམ་སྟེ་དབུགས་རྒྱུ་བ་ཆད། རྣམ་པར་ཤེས་པ་འོད་གསལ་ལ་ཐིམ་སྟེ་དེའི་དུས་སུ་གདམས་ངག་ཡོད་ན་འཆི་ཁ་མའི་ཡེ་ཤེས་ངོ་འཕྲོད། ངོ་མ་འཕྲོད་ན་བར་དོར་རྫུས་
སྐྱེས་ཀྱི་ལུས་ལེན། དེར་བར་དོའི་གདམས་ངག་ཡོད་ན་ངོ་འཕྲོད། མ་འཕྲོད་ན་སྐྱེ་བ་ལེན་པས་ན་ཐོག་མར་ལུས་ཇི་ལྟར་ཆགས་པ་དང་སྦྱར་བར་བྱ་སྟེ། དེ་ཡང་སཾ་པུ་ཊའི་དྲུག་པའི་དང་པོ་ལས། སྙིང་སྟོབས་སྐུ་དང་རྡུལ་ངག་བཅས། །མུན་པ་སེམས་
ཀྱི་རང་བཞིན་ལས། །སྙིང་སྟོབས་ཁུ་བ་རིན་ཆེན་རྡུལ། །མུན་པ་སྐྱེད་པར་བྱེད་པ་ཉིད། །རྩ་ཡི་ཀུན་སྤྱོད་ཉིད་གསུངས་པ། །དེ་ཡི་སྒོ་ཡང་དེ་ཉིད་ལས། །དེ་རྣམས་འདུ་བའི་དུས་སུ་ནི། །ལྷ་ཡི་དམིགས་པར་འགྱུར་བ་ཡིན། །ཞེས་གསུངས་སོ། །
119
ལྗོ ན་ཤིང་



རྒྱུད་སྡེ་ཀུན་བཏུས་
དེ་ལ་དང་པོ་གྲུབ་ཚུལ་ལ་བཞི། ལུས་ངག་ཡིད་གསུམ་རྟེན་དང་བརྟེན་པའི་ཚུལ་དང་། སེམས་ལས་ལུས་ངག་ཇི་ལྟར་སྐྱེ་བའི་ཚུལ་དང་། དེ་ལ་དཔེ་བརྒྱད་དང་སྟོང་པ་གསུམ་གྱིས་རྟེན་འབྲེལ་ལས་ཇི་ལྟར་སྐྱེ་བའི་ཚུལ་དང་། དེའང་སྐྱེ་གནས་བཞི་
འགྲུབ་པའི་ཚུལ་ལོ། །དང་པོ་ནི་དེ་ལ་སྤྱིར་སེམས་གཟུང་བ་དང་འཛིན་པས་བསྡུས་པ་མཚན་མ་དང་རྣམ་པར་རྟོག་པ་སྣ་ཚོགས་སུ་སྣང་བ་དང་། ངག་རགས་པ་སྨྲ་བ་དང་། སྤྱོད་པ་ལ་སོགས་པ་ཕྲ་བ་རླུང་གིས་བསྡུས་པ་དང༌། ལུས་རགས་པ་དབང་པོ་
རྟེན་ཁོག་པ་དང་བཅས་པ་ཕྲ་བ་རྩ་དང་ཐིག་ལེས་བསྡུས་པ་འདི་ལ་ལུས་ངག་ལ་རྟེན་ཞེས་གྲགས། སེམས་ལ་བརྟེན་པ་ཞེས་གྲགས་སོ། །ཡང་། ལུས་དང་ངག་དང་ཡིད་དང་གསུམ། །གཅིག་ལ་གཅིག་བརྟེན་གཅིག་གི་ངང་། །ཞེས་གསུངས་སོ། །
ཕྱག་རྒྱ་ཆེན་པོ་ཐིག་ལེ་ལས་ཀྱང་། འབྱུང་བ་ཆེན་པོ་བཞི་པོ་ནི། །སྲོག་གི་རྟེན་དུ་ཤེས་པར་བྱ། །ཡང་ན་སྲོག་ནི་དེ་རྣམས་རྟེན། །ལེགས་དགྱེས་དབང་མོས་ཤེས་པར་གྱིས། །ཞེས་སོ། །དེས་ན་ད་ལྟ་ལུས་ངག་ཡིད་གསུམ་རགས་པ་སྣང་བ་འདི་ད་ལྟ་
གནས་པའི་དབང་དུ་བྱས་ན། སེམས་གཟུང་བ་དང་འཛིན་པ་སྣ་ཚོགས་སུ་སྣང་བ་འདི་རླུང་ལ་བརྟེན་ལ། རླུང་ནི་ལུས་ཀྱི་དབང་པོ་དང་རྩའི་སྒོ་ལ་བརྟེན་ཏེ་གནས་སོ། །དེ་བས་ན་རྟེན་ལུས་ལ་གནད་དུ་བསྣུན་པས་བརྟེན་པ་སེམས་ལ་གནད་དུ་བསྣུན་པར་
བྱེད་དོ། །གཉིས་པ་སེམས་ལས་ངག་ལུས་ཇི་ལྟར་སྐྱེ་ཚུལ་ནི། གལ་ཏེ་དེ་ལྟ་ན་ཉན་ཐོས་སམ་ཕྱི་རོལ་པ་ལྟར་ཕྱི་དོན་འགྲུབ་པར་མི་འགྱུར་རམ་ཞེ་ན། མ་ཡིན་ཏེ་ལུས་ནི་འབྱུང་བ་བཞི་ལས་སྐྱེ་ལ། འབྱུང་བ་གསུམ་པོ་རླུང་ལས་སྐྱེ། རླུང་རྣམ་པར་ཤེས་
120



ས་
༄༅། །པ་ལས་སྐྱེ་བའི་ཕྱིར་ཏེ། སེམས་ནི་ཆེན་པོ་གཅིག་ཉིད་ལས། །ལྔ་ཡི་གཟུགས་ཀྱིས་རྣམ་པར་མཚོན། །ཞེས་ཧེ་བཛྲ་ལས་བཤད་དོ། །ཕྱག་རྒྱ་ཆེན་པོ་ཐིག་ལེ་ལས་ཀྱང་། རྣམ་ཤེས་ལས་ནི་སྐྱེས་པ་རླུང་། །དེ་ལས་མེ་ནི་
སྐྱེ་བར་འགྱུར། །དེ་ལས་ཆུ་ནི་འབྱུང་བར་འགྱུར། །དེ་ལས་སྐྱེས་པ་ས་ཡིན་ཏེ། །དེ་རྣམས་ཀུན་ལས་ཕུང་པོ་འབྱུང་
། །དེ་ལས་སྐྱེ་མཆེད་འབྱུང་བར་འགྱུར། །དེ་ལས་ཡེ་ཤེས་རང་བཞིན་སྐྱེ། །བརྒྱ་རྩ་བརྒྱད་ཀྱི་རིམ་པས་སོ། །ཞེས་གསུངས་
སོ༑ །དེ་ལ་སེམས་གང་ལས་སྐྱེ་ཞེ་ན། འོད་གསལ་བ་ལས་སོ། །དེ་ལ་འོད་གསལ་བ་ཞེས་བྱ་བ་གང་ཡིན། དེ་ལས་སེམས་ཇི་ལྟར་སྐྱེ་ཞེ་ན། དེ་ལ་འོད་གསལ་བ་ནི་མ་བསྒྲིབས་པའི་ཕྱིར་འོད་གསལ་བ་སྟེ་སེམས་ཀྱི་ཆོས་ཉིད་གང་གི་ངོ་བོར་ཡང་མ་
ཡོ གྲུབ་པའོ། །དེ་ལ་རང་བཞིན་གྱིས་འོད་གསལ་བ་ནི་འཁོར་འདས་ཐམས་ཅད་ཀྱི་ཆོས་ཉིད་ཡིན་པས་དེ་ལ་ད་ལྟ་སེམས་གློ་བུར་དུ་སྐྱེ་བ་ནི་མ་ཡིན་ཏེ། རྒྱུ་མེད་ལས་སྐྱེ་བ་དང་འཁོར་བ་ལ་ཐོག་མ་ཡོད་པའི་སྐྱོན་དུ་འགྱུར་རོ། །འོ་ན་འོད་གསལ་ལས་ཇི་ལྟར་པེ
སྐྱེ་ཞེ་ན། དེ་ལ་སྔ་མ་འགགས་པ་ཐམས་ཅད་ནི་འོད་གསལ་ལ་ཐིམ་པ་ཞེས་བྱ་སྟེ། སློབ་དཔོན་ཨཱརྱ་དེ་བས་འཆི་བ་ནི་དོན་དམ་པའི་བདེན་པ་ཡིན་ལ། སྐྱེ་བ་ནི་ཀུན་རྫོབ་ཅེས་གསུངས་སོ། །འོ་ན་དོན་དམ་པའི་བདེན་པ་འགག་པའམ་མེད་པར་འདོད་པའི་
'' ཕྱིར་བློའི་ཡུལ་དུ་ཐལ་བར་འགྱུར་རོ་སྙམ་ན་བདེན་མོད་ཀྱང་གནས་པ་འགག་པའི་ཆ་ནས་དོན་དམ་མ་ཡིན་ཀྱང་འགགས་ནས་གང་དུ་ཡང་མ་གྲུབ་པ་སུས་བློའི་ཡུལ་དུ་བྱ། དཔེར་ན་འཁོར་བ་སྤངས་པ་མྱ་ངན་ལས་འདས་པ་ཡིན་མོད་ཀྱང་འཁོར་བ་མ་



དམིགས་པའི་ཞི་བ་མྱ་ངན་ལས་འདས་པར་བཤད་པ་དང་འདྲའོ། །ཡང་ན་རང་བཞིན་གྱིས་སྐྱེ་བར་མ་གྲུབ་པ་ཉིད་ནི་འོད་གསལ་བ་སྟེ། རྟེན་དེ་སྐྱེ་བ་ཉིད་ཅེས་བྱ་བའི་དོན་ཏོ། །དེས་ན་སྐྱེ་བ་སྔ་མའི་རྣམ་པར་ཤེས་པ་འགགས་པ་དེ་ཐ་སྙད་དུ་འགགས་པ་
ཡིན་ཡང་། དོན་དམ་པར་མ་སྐྱེས་མ་འགགས་པ་དེས་ན་འོད་གསལ་བའོ། །ཐ་སྙད་དུ་བྱས་ན་འགགས་པ་ལས་སྐྱེ་བ་ཡང་མིན། སྔ་མ་ཉིད་འོངས་པ་ཡང་མིན་ཏེ། དེ་ལྟ་ནའང་སྐྱེ་བས་ན་འོད་གསལ་བ་ལས་སྐྱེ་བ་ཞེས་བྱའོ། །གསུམ་པ་དཔེ་བརྒྱད་
དང་སྟོང་པ་གསུམ་གྱིས་རྟེན་འབྲེལ་ལས་སྐྱེ་བའི་ཚུལ་ནི་དེ་ལྟར་ཡང་། ཁ་ཏོན་མར་མེ་མེ་ལོང་རྒྱ། །མེ་ཤེལ་ས་བོན་སྐྱུར་དང་སྒྲ། །ཕུང་པོ་ཉིད་མཚམས་སྦྱོར་བ་དང་། །མི་འཕོ་བར་ཡང་མཁས་རྟོགས་བྱ། །ཞེས་གསུངས་པ་ལྟ་བུའོ། །དེ་ལ་རྣམ་
པར་ཤེས་པའི་རྒྱུན་སྐྱེ་བ་འདི་ཡང་རྒྱུ་དུ་མ་དང་ལྡན། རྐྱེན་དུ་མ་དང་ལྡན་ཏེ། སྔ་མའི་ཀུན་གཞི་ནི་རྒྱུ་ཡིན་ལ། ལས་ཀྱི་བག་ཆགས་བསྒོས་པ་ནི་རྐྱེན་ཡིན་ནོ། །བག་ཆགས་ཞེས་བྱ་བ་འདི་ཅི་ཞིག་ཡིན་ཞེ་ན། སྐྱེ་བ་སྔ་མར་མ་རིག་པའི་དབང་གིས་ལས་
འདུས་བྱས་པས་མངོན་པར་བསྒོས་པའི་སེམས་རིག་པ་ཕྱི་མ་མངོན་པར་སྐྱེ་བར་འགྱུར་བ་གང་ཡིན་པའོ། །དེས་ན་སྔ་མའི་ཀུན་གཞིའི་སྐད་ཅིག་འགགས་པ་ནི་འོད་གསལ་བར་གྱུར་པ་ཡིན་ལ། དེ་ལ་བག་ཆགས་ཀྱི་དབང་གིས་ཀུན་གཞི་ད་ལྟར་བ་སྐྱེ་བ་ནི་
སྟོང་པ་ཆེན་པོ་ཞེས་བྱའོ། །དེས་བདག་ཏུ་འཛིན་པ་ཉོན་མོངས་པ་ཅན་གྱི་ཡིད་སྐྱེ་བ་ནི་ཤིན་ཏུ་སྟོང་པ་ཞེས་བྱའོ། །དེ་ལས་རྣམ་པར་ཤེས་པའི་ཚོགས་དྲུག་སྟོང་པའི་བདག་ཉིད་ཅན་སྐྱེའོ། །དེ་ལྟར་ན་མ་རིག་པས་རྒྱུ་བྱས། འདུ་བྱེད་ཀྱིས་རྐྱེན་བྱས་ཏེ་རྣམ་



སྦ
རེ་གཉིས་
༄༅། །པར་ཤེས་པ་གསུམ་དེ་ལྟར་སྐྱེའོ། །དེ་ལས་མིང་དང་གཟུགས་ལ་སོགས་པ་ཇི་ལྟར་སྐྱེ་ཞེ་ན། རྣམ་པར་ཤེས་པ་དེ་ལས་རླུང་སྐྱེ་ལ། དེ་ལས་མེ་དང་ཆུ་དང་ས་སྐྱེ། དེ་ལས་ཕུང་པོ་ཁམས་དང་སྐྱེ་མཆེད་རྣམས་སྐྱེའོ། །བཞི་
པ་སྐྱེ་གནས་བཞི་འགྲུབ་པའི་ཚུལ་ནི། དེའང་སེམས་ཅན་སྐྱེ་བ་བཞིས་བསྡུས་པ་ལས། བརྫུས་ཏེ་སྐྱེ་བ་ནི་རང་གི་སྒྲོ་བཏགས་པ་ཙམ་ལས་སྐྱེའོ། །སྒོང་སྐྱེས་དང་། དྲོད་གཤེར་ལས་སྐྱེ་བའང་རྐྱེན་གཞན་འགའ་ཞིག་ཙམ་ལས་རག་ལས་ཏེ་སྐྱེའོ། །
མངལ་སྐྱེས་ཀྱི་དབང་དུ་བྱས་ཏེ་བསྟན་པ་ནི་མདོ་རྒྱུད་ཀུན་ལས་གསུངས་ཏེ་ཉེ་བར་མཐོང་བའི་ཕྱིར་རོ། །དེས་ན་འདིར་ཡང་དེ་བརྗོད་པར་བྱའོ། །དེ་ལ་སྐྱེ་བ་སྔ་མ་གང་འགགས་པ་ཡིན་ཡང་རུང་སྟེ། བར་དོའི་སྐབས་སུ་བརྫུས་ཏེ་སྐྱེ་བའི་ལུས་ལེན་ནོ། །
དེ་ལས་མངལ་དུ་འཇུག་པའི་ཚུལ་ལ་གཉིས་ཏེ། ཐོག་མར་ལུས་གང་ལས་སྐྱེ་བའི་རྒྱུ་དང་། རྒྱུ་དེས་ལུས་ཇི་ལྟར་གྲུབ་པའི་ཚུལ་ལོ། །དང་པོ་ལ་གཉིས། དངོས་པོ་དང་དངོས་མེད་ལས་སྐྱེ་བར་འདོད་པ་དང༌། སེམས་གསུམ་ལ་སོགས་པ་ལས་སྐྱེ་
བར་འདོད་པའོ། །དང་པོ་ནི། ཁུ་ཁྲག་དངོས་པོ་དང་སེམས་དངོས་མེད་འདྲེས་པ་ལས་སྐྱེ་བར་འདོད་པ་ནི་དེ་མངལ་དུ་སྐྱེ་བའི་ལུས་ལེན་པ་ན། རྒྱུ་དུ་མ་རྐྱེན་དུ་མ་དང་ལྡན་དགོས་ཏེ། ཕ་མའི་སྙོམས་འཇུག་བྱས་པའི་ཚེ་རྩ་སྒོ་གཉིས་ལ་བརྟེན་ཏེ་ཐིག་ལེ་
མཉམ་དུ་བབས་པ་དྲི་ཟ་ཉེ་བར་འཁོར་བ་སྟེ། བར་དོའི་ཤེས་པ་རླུང་ལ་ཞོན་ཏེ་དེར་འོངས་པ། ལས་མཉམ་པར་བསགས་པ། ཕ་མའི་བདེ་བ་དང་། བར་དོའི་ཤེས་པའི་སེམས་སྣང་བ་གསུམ་རོ་གཅིག་ཏུ་མཉམ་དུ་གྱུར་པ། ཕོ་མོའི་དབང་གིས་ཕ་མ་ལ་
123
ལྗོ
ན་ཤིང་



ཆགས་སྡང་གི་ཉོན་མོངས་པ་སྐྱེས་པའི་རྐྱེན་ཏེ། དེ་དག་འཛོམ་པའི་ཚེ་མངལ་དུ་སྐྱེ་བ་ལེན་ཏོ། །གཉིས་པ་ནི་དེ་ལྟར་ན་རྒྱུ་རྐྱེན་དུ་མ་དང་ལྡན་པས་ཁ་ཅིག་སེམས་གསུམ་ལས་སྐྱེ་ཞེས་ཟེར། ཁ་ཅིག་ནི་ལས་ལས་སྐྱེ་བར་རྟོག ཁ་ཅིག་ནི་ལུས་ངག་ཡིད་
གསུམ་ལས་སྐྱེ་བར་རྟོག ཁ་ཅིག་ནི་ཁུ་ཁྲག་དང་རླུང་ལས་སྐྱེ་བར་རྟོག ཁ་ཅིག་ནི་རྡུལ་མུན་པ་སྙིང་སྟོབས་ལས་སྐྱེ་བར་རྟོག དེ་ལྟར་དེ་དག་ཀྱང་རྒྱུ་རྐྱེན་ཕྱོགས་རེ་ཙམ་ལ་བསམས་ནས་ནོར་བའང་མ་ཡིན་ལ། དེ་ཉིད་ཁོ་ན་དང་རྟག་པ་དང་གཅིག་པུ་
ལ་སོགས་པར་འཛིན་ན་ནོར་པར་ཡང་འགྱུར་ཏེ། དཔེར་ན་ཉི་མའི་དཀྱིལ་འཁོར་ལྟ་བུའམ། དམུས་ལོང་བརྒྱས་གླང་པོ་ཆེ་བལྟས་པ་ལྟ་བུའོ། །སྤྱི་དོན་གཉིས་པ་རྒྱུ་དེས་ལུས་ཇི་ལྟར་གྲུབ་པའི་ཚུལ་ལ་གཉིས། ཕྲ་བ་གྲུབ་ཚུལ་དང་། རགས་པ་གྲུབ་
ཚུལ་ལོ། །དང་པོ་ནི་རྒྱུ་རྐྱེན་རྟེན་འབྲེལ་དེ་རྣམས་འཛོམ་པའི་དུས་སུ་ཕ་མའི་ཁུ་ཁྲག་དང་རླུང་འདྲེས་པ་དེའི་ཚེ་རྣམ་པར་ཤེས་པ་བརྒྱལ་ལོ། །དེ་ལ་བརྟེན་ནས་དཀྱིལ་འཁོར་གསུམ་རླུང་དང་བཞི་རིམ་གྱིས་སྐྱེ་སྟེ། དེའང་མེར་མེར་པོ་ལ་སོགས་པའི་དུས་པ
༢ སུ་རླུང་གནས་པ་ལས་རྩ་ཨ་ཝ་དྷཱུ་ཏཱི་དང་ཁུ་ཁྲག་གྲུབ་བོ། །དེ་ནས་རླུང་འཇུག་པའི་དབང་གིས་རྩ་རྐྱང་མ་དང་། ལྡང་བའི་རིམ་པས་རྩ་རོ་མ་སྟེ། དེ་ལྟར་རྩ་གཉིས་གྲུབ་ལ། དེ་བཞིན་དུ་རྩ་རྣམས་དང་། རྩའི་ཡི་གེ་རྣམས་དང་
། ཁམས་བདུད་རྩི་
རྣམས་འཕེལ་ཞིང་སྐྱེ་ལ་འཕོ་ཞིང་འགྱུར་རོ། །གཉིས་པ་ནི་དེའང་ཟླ་བ་དང་པོ་ལ་སྲོག་གི་རླུང་ལྡང་འཇུག་གནས་པ་ལ་བརྟེན་ཏེ་ཉའི་རྣམ་པ་ལྟ་བུར་འགྱུར་རོ། །དེ་བཞིན་དུ་གཉིས་པ་ལ་རུ་སྦལ་གྱི་རྣམ་པ་ལྟ་བུར་ཡན་ལག་ལྔའི་ཐད་ཀར་ཅུང་ཟད་འབུར་



རེ་པ་གསུམ་
།རོ། །གསུམ་པ་ཕག་རྒོད་ཀྱི་རྣམ་པ་ལྟ་བུར་མགོ་ཅུང་ཟད་མཐོ་བའོ། །བཞི་པ་དང་ལྔ་པ་ལ་ར་མ་གཉིས་ཀྱི་རྣམ་པ་ལྟ་བུ་སྟེ་ཡན་ལག་གི་ཚོགས་ཅུང་ཟད་གསལ་བའོ། །དྲུག་པ་ལ་ནག་པའི་རྣམ་པ་ལྟ་བུ་སྟེ་ཡན་ལག་ཕལ་ཆེ་
བ་རྫོགས་པའོ། །བདུན་པ་ལ་མིའི་སེང་གེ་སྟེ་མགོ་སེང་གེའི་རྣམ་པ་ལྟ་བུ་རྫོགས་པའོ། །བརྒྱད་པ་ལ་མིའུ་ཐུང་གི་གཟུགས་ལྟ་བུར་གྲུབ་པའོ། །དགུ་པ་ལ་ངང་པ་ལྟ་བུ་སྟེ་མངལ་ནས་འབྱུང་བར་འདོད་པའོ། །བཅུ་པ་ལ་སངས་རྒྱས་ཏེ་ས་བཅུ་ཡོངས་སུ་
རྫོགས་པའི་ཕྱིར་རོ། །དེ་ལྟར་ཡང་ཕྱི་མའི་བཞི་པ་ལས། ཟླ་བ་བཅུ་ཡང་ས་རྣམས་ཏེ། །སེམས་ཅན་ས་བཅུའི་དབང་ཕྱུག་གོ །འདི་དག་རྐྱེན་གྱིས་སེམས་ཅན་རྣམས། །སངས་རྒྱས་ཉིད་དུ་ཐེ་ཚོམ་མེད། །ཅེས་གསུངས་པ་ལ་བརྟེན་ཏེ། གནས་
* སྐབས་བཅུ་པོ་ལ་ཁྱབ་འཇུག་གི་འཇུག་པ་བཅུའི་མིང་བཏགས་པ་ནི། ཁྱབ་འཇུག་གི་རྗེས་སུ་འབྲང་བའི་སེམས་ཅན་རྗེས་སུ་གཟུང་བའི་ཕྱིར་དཔལ་རྡོ་རྗེ་ཕྲེང་བ་དང༌། དཔལ་དུས་ཀྱི་འཁོར་ལོ་ལས་གསུངས་པ་དེ་འདིར་ཡང་ཅུང་ཟད་སྦྱར་བ་ཡིན་ནོ། །དེ་པ
བཞིན་དུ་ཐིག་ལེ་ལས། གང་དང་གང་གྲུབ་པའི་ཚུལ་དང་། རྩ་སྐྱེ་བའི་རིམ་པའང་དཀྱིལ་འཁོར་གསུམ་གྱི་རིམ་པ་ལ་བརྟེན་ནས་ཞིབ་ཏུ་གོ་བར་བྱའོ། །དེ་ལྟར་རགས་པའི་ཕུང་པོ་དང་ཁམས་དང་སྐྱེ་མཆེད་ཕྲ་བའི་རླུང་དང་སེམས་ལས་གྲུབ་པ་ཡིན་ནོ་
ཞེས་བྱ་བ་བསྟན་ཏོ། །དེ་ལྟར་རྡོ་རྗེའི་ལུས་གྲུབ་པའི་རྒྱུ་དང་འགྲུབ་པའི་ཚུལ་གཏན་ལ་ཕབ་ནས། ད་ནི་ད་ལྟ་ལུས་གནས་པའི་ཚུལ་གཏན་ལ་དབབ་པ་ནི། ལུས་རགས་པ་དབང་པོ་རྟེན་ཁོག་པ་དང་བཅས་པ་འདི་ལ་ཕྲ་བའི་གནད་གཏན་ལ་མ་ཕབ་ན་ཏིང་ངེ་
ལྗོ ན་ཤིང་



འཛིན་འབྱུང་བར་མི་འགྱུར་ཏེ། དཔེར་ན་འོ་མ་འདོད་པས་རྭ་ལས་འཐེན་པ་དང་འདྲ་སྟེ། སཾ་པུ་ཊའི་རྒྱུད་ཕྱི་མ་ལས། ཆོས་ཀྱི་ཕུང་པོ་བརྒྱད་ཁྲི་དང་། །བཞི་སྟོང་གི་ནི་ཆོ་གས་ནི། །ལུས་ཀྱི་དེ་ཉིད་མི་ཤེས་པས། །དེ་དག་ཐམས་ཅད་འབྲས་བུ་མེད། །
ཅེས་གསུངས་པའི་ཕྱིར་རོ། །དེ་ན་གནད་ཤེས་ན་དེ་དང་དེར་གནད་དུ་བསྣན་པས་ཏིང་ངེ་འཛིན་སྐྱེ་བར་བྱེད་དེ། དཔེར་ན་འོ་མ་འདོད་པས་ནུ་མ་ལ་འཐེན་པ་དང་འདྲའོ། །དེ་ལ་ལུས་ཀྱི་ཕྲ་བ་གཏན་ལ་དབབ་ན། སཾ་པུ་ཊའི་རྒྱུད་ཕྱི་མ་ལས། དཀྱིལ་འཁོར་
བ། ལུས་སུ་གསུངས་པ་སྟེ། །དཀྱིལ་འཁོར་བྷ་གར་བརྗོད་པ་ཉིད། །དཀྱིལ་འཁོར་ཡང་ནི་བྱང་ཆུབ་སེམས། །དཀྱིལ་འཁོར་གསུམ་ནི་བརྟག་པར་བྱ། །ཞེས་གསུངས་པས་ན། དཀྱིལ་འཁོར་གསུམ་དང་དེ་ལ་མངོན་སུམ་དུ་བྱེད་པ་རླུང་སྟེ་བཞིའོ། །དེ་
ལ་ལུས་ཀྱི་དཀྱིལ་འཁོར་ནི་རགས་པ་དབང་པོ་རྟེན་ཁོག་པ་དང་བཅས་པ་ཕྲ་བ་རྩའི་རྣམ་པར་གནས་པ་རྣམས་སོ། །བྷ་གའི་དཀྱིལ་འཁོར་ནི་རགས་པ་ཡབ་ཡུམ་གྱི་རྡོ་རྗེ་དང་པདྨ་ཕྲ་བ་རྩ་ཡི་གེའི་རྣམ་པར་གནས་པ་རྣམས་སོ། །བྱང་ཆུབ་སེམས་ཀྱི་དཀྱིལ་
འཁོར་ནི་བསྡུ་ན་ཁུ་ཁྲག་བདུད་རྩི་ལྔ། དབྱེ་ན་ཁམས་བཅུ་དྲུག་དང་། སུམ་ཅུ་རྩ་གཉིས་ལ་སོགས་པའོ། །འདི་དག་ཇི་ལྟར་གནད་ཡིན་ན། རླུང་སེམས་ལ་གནས་ལ། རླུང་བྱང་ཆུབ་ཀྱི་སེམས་དང་གཅིག་ཏུ་འདྲེས་ལ། དེ་རྩ་ལ་གནས་པས་རྩའི་
གནད་ཤེས་ན་རླུང་སེམས་དབང་དུ་འདུ་ལ། དེ་འདུས་པས་རྟོག་བཅས་ཀྱི་སེམས་དབང་དུ་འདུས་པར་འགྱུར་བས་དེ་བསྟན་པར་བྱའོ། །དེ་ལ་གཉིས་ཏེ། དཀྱིལ་འཁོར་གསུམ་གཏན་ལ་དབབ་པ་དང༌། དེ་མངོན་དུ་བྱེད་པའི་རླུང་གཏན་ལ་དབབ་
i26



༣ ༄༅། །པའོ། །དང་པོ་ལ་གསུམ། རྩ་ལུས་ཀྱི་དཀྱིལ་འཁོར་དང་། ཡི་གེ་བྷ་གའི་དཀྱིལ་འཁོར་དང་། ཁམས་བདུད་རྩིའི་དཀྱིལ་འཁོར་རོ། །དེ་ལ་དང་པོ་རྩ་གཏན་ལ་ཕབ་པས་གཉིས་པོ་ཤུགས་ལ་ཤེས་པར་འགྱུར་རོ། །དེ་ལ་
རྩ་ནི་རྩའི་གཙོ་མོ་གསུམ་དང་། བྱང་ཆུབ་ཀྱི་སེམས་འབབ་པའི་གཙོ་བོ་སུམ་ཅུ་རྩ་གཉིས་དང་། ཡི་གེ་དགོད་པའི་གཙོ་བོ་བརྒྱ་ཉི་ཤུ་དང་། ཡན་ལག་གི་རྩའི་གཙོ་བོ་སྟོང་ཕྲག་བདུན་ཅུ་རྩ་གཉིས་དང་། རྩ་བསམ་གྱིས་མི་ཁྱབ་པའོ། །དེ་ལ་དང་པོ་ནི་
ཐོག་མར་རླུང་གནས་པ་ལ་བརྟེན་ནས་རྩ་ཨ་ཝ་དྷཱུ་ཏཱི་གྲུབ་བོ། །རླུང་ནང་དུ་འཇུག་པ་དང་འཛིན་པའི་རྣམ་རྟོག་གཉིས་ལ་བརྟེན་ནས་གཡོན་རྐྱང་མ་ཁ་ཐུར་དུ་བལྟས་པ་གྲུབ་བོ། །རླུང་ཕྱིར་འགྲོ་བ་དང་གཟུངས་བའི་རྣམ་རྟོག་ལ་བརྟེན་ནས་གཡས་རོ་མ་ཁ་
» གྱེན་ལ་བལྟས་པ་གྲུབ་སྟེ། རྩ་རྒྱུད་ལེའུ་དང་པོ་ལས། དེ་རྣམས་ཀྱི་ནང་ནས་རྩ་རྣམ་པ་གསུམ་ནི་གཙོ་མོ་སྟེ། རྐྱང་མ་དང༌། རོ་མ་དང་། ཀུན་འདར་མའོ་ཞེས་སོ། །གཉིས་པ་ནི་བྱང་ཆུབ་ཀྱི་སེམས་འབབ་པ་གཙོ་བོའི་དབང་དུ་བྱས་ན་གཙོ་མོ་གསུམ་
པོ་དེའང་གཏོགས་པའི་སུམ་ཅུ་རྩ་གཉིས་ཏེ། ལེའུ་དང་པོ་ལས། རྩ་རྣམས་ནི་སུམ་ཅུ་རྩ་གཉིས་ཏེ། བྱང་ཆུབ་ཀྱི་སེམས་སུམ་ཅུ་རྩ་གཉིས་འབབ་པའོ་ཞེས་གསུངས་སོ། །གསུམ་པ་ནི་དེ་དག་ལ་ཡི་གེ་དགོད་པའི་རྩ་གཙོ་བོའི་དབང་དུ་བྱས་ན་བརྒྱ་ཉི་ཤུ་
གྲུབ་སྟེ། སཾ་པུ་ཊའི་དང་པོའི་གཉིས་པ་ལས། འཁོར་ལོ་བཞི་ཡི་རབ་དབྱེ་བས། །བརྒྱ་ཕྲག་གཅིག་དང་ཉི་ཤུ་ལྷག །བྱང་ཆུབ་སེམས་ཀྱི་རང་བཞིན་གྱིས། །རྩ་རྣམས་སུམ་ཅུ་རྩ་གཉིས་མཆོག །ཅེས་གསུངས་སོ། །བཞི་པ་ནི་དེ་དག་ལ་བརྟེན་ནས་
127



ཡན་ལག་གི་རྩ་གཙོ་བོར་གྱུར་པ་སྟོང་ཕྲག་བདུན་ཅུ་རྩ་གཉིས་གྲུབ་སྟེ། ཕྱག་རྒྱ་ཆེན་པོ་ཐིག་ལེའི་ལེའུ་བཞི་པ་ལས། ཉོན་ཅིག་ལྷ་མོ་སྐལ་ཆེན་མོ། །རྩ་ཡི་འཁོར་ལོ་འབྱུང་བ་མཆོག །སྟོང་ཕྲག་བདུན་ཅུ་རྩ་གཉིས་ཏེ། །རྩ་རྣམས་ཀྱི་ནི་རིགས་བཤད་
དོ༑ །ཞེས་གསུངས་སོ། །ལྔ་པ་ནི་དེ་དག་ལ་བརྟེན་ནས་རྩ་ཕྲན་བ་སྤུའི་བུ་གའི་སྒོར་ཟུག་པ་བྱེ་བ་ཕྲག་བརྒྱད་ཅུ་གནས་སོ་ཞེས་ཀྱང་གསུངས་སོ། །བྷ་གའི་དཀྱིལ་འཁོར་ལ་ལྔ། རྩ་བ་ཨ་དང་ཨེ་བི་གཉིས་དང་། ཡི་གེ་བརྒྱད་དང༌། ཡི་གེ་བཅུ་དྲུག་
དང་༑ ཡི་གེ་སུམ་ཅུ་སོ་བདུན་དང༌། ཡི་གེ་བསམ་གྱིས་མི་ཁྱབ་པ་སྟེ། དེ་དག་རྣམས་དེ་བཞིན་དུ་བྱང་ཆུབ་ཀྱི་སེམས་འཕོ་བའི་རྩ་དང་ཡི་གེ་བཅུ་དྲུག་ལ་སོགས་པ་རྩ་དང་ཡི་གེ་བསམ་གྱིས་མི་ཁྱབ་པའི་དབྱིབས་སུ་གནས་སོ། །ཁམས་བདུད་རྩིའི་
དཀྱིལ་འཁོར་ལ་ལྔ། རྩ་བ་ཞུ་བ་དང་། ཁྲག་གཉིས་དང་། བདུད་རྩི་ལྔ་དང་། ཁམས་བཅུ་དྲུག་དང་། ཡི་གེ་སུམ་ཅུ་སོ་བདུན་དང་། དེ་དག་ལའང་ཁམས་དངས་མ་བསམ་གྱིས་མི་ཁྱབ་པ་གནས་སོ་ཞེས་གསུངས་སོ། །དེ་དག་ཀྱང་ཞིབ་ཏུ་བརྗོད་
ན༑ བྱང་ཆུབ་ཀྱི་སེམས་རྣམས་ནི་རྩ་རྣམས་དང་མཉམ་དུ་རིམ་པ་བཞིན་དུ་སྐྱེ་སྟེ། རྩ་དབུ་མའི་ཡར་སྣས་ཕ་ལས་ཐོབ་པའི་ཁུ་བ་འཛིན། མར་སྣས་མ་ལས་ཐོབ་པའི་ཁྲག་བཟུང་ནས་མི་གཡོ་བར་བྱེད། རོ་རྐྱང་གཉིས་ཀྱི་སྨད་རྩ་ཁ་གཉིས་སུ་གྱེས་ནས་
རྐྱང་མའི་གཡོན་ལ་བརྟེན་ནས་ཁུ་བ་འཕེན་འཛིན་བྱེད། མདུན་ངོས་ནས་དྲི་ཆུ་འཕེན་འཛིན་བྱེད། རོ་མའི་གཡས་ལ་བརྟེན་ནས་ཁྲག་འཕེན་འཛིན་བྱེད། རྒྱབ་ངོས་ནས་དྲི་ཆེན་འཕེན་འཛིན་བྱེད་དེ། རྩ་རྒྱུད་ལེའུ་དང་པོ་ལས། རྐྱང་མ་མི་བསྐྱོད་འབབ་པ་
i28



རེ་ལ་
།སྟེ། །རོ་མ་དེ་བཞིན་ཁྲག་འབབ་ཅིང་། ཤེས་རབ་ཟླ་བ་འབབ་བཤད་པ། །དེ་ནི་ཀུན་འདར་མ་རབ་གྲགས། །ཞེས་བཤད་པ་དང་། སཾ་པུ་ཊའི་དྲུག་པའི་དང་པོ་ལས། རྩ་གཉིས་སྐྱེ་གནས་དབུས་སུ་ནི། །གཡོན་དང་
གཡས་སུ་དེ་བཞིན་དུ། །གཡོན་དུ་ཁུ་བ་རྣམས་ཤེས་བྱ། །གཡས་པ་ལ་ནི་ཁྲག་ཉིད་དེ། །དེ་གཉིས་འདུ་བའང་ཆོས་དབྱིངས་སྡུད། །ཅེས་གསུངས་སོ། །ཤ་ཆེན་གྱི་དངས་མ་ནི་ཀུན་གྱིས་སྟོབས་ཀྱིས་འཛིན་ལ། དེ་བདུད་རྩི་ལྔ་པོ་དེ་དག་ལ་བརྟེན་ནས་
ཁམས་དངས་མ་ཐམས་ཅད་འཕེལ་བར་འགྱུར་ཏེ། དེ་དག་ལས་འཕེལ་བས་གནས་ཉི་ཤུ་རྩ་བཞིར་ཡི་གེ་ཉི་ཤུ་རྩ་བཞིར་གྲུབ་ཅིང་། དེར་ཁམས་དངས་མ་གནས་པ་དང་། ཡང་སྙིང་གའི་དཀྱིལ་དུ་རྩ་བརྒྱད་གྲུབ་པས། སུམ་ཅུ་སོ་གཉིས་སུ་གྲུབ་པ་དེ་
བྱང་ཆུབ་སེམས་སུམ་ཅུ་རྩ་གཉིས་གྲུབ་པས་ལུས་ཐམས་ཅད་ཀྱི་གནད་དེ་དག་ཡིན་ཏེ། སཾ་པུ་ཊའི་དང་པོའི་གཉིས་པ་ལས། བྱང་སེམས་སུམ་ཅུ་རྩ་གཉིས་ཀྱིས། །གང་ཚེ་འདིར་ནི་གང་གྱུར་པ། །དབང་པོ་ཕུང་པོ་འབྱུང་བ་ཡིས། །སངས་རྒྱས་དེ་
ཡིས་དེ་མ་ཐག །ཅེས་བྱ་བ་དང་། དྲུག་པའི་དང་པོ་ལས་ཀྱང་། ར་ནི་མེ་ཞེས་བྱ་བར་གསུངས། །ཁྲག་ལས་མཁྲིས་པ་ཡང་དག་ལངས། །མཚན་ཉིད་གཅིག་འདོད་བད་ཀན་ལས། །རྡུལ་དང་ཆུ་རྒྱུས་ཡང་དག་གྱུར། །དེ་ཡི་མགོན་པོར་བརྗོད་པའི་
རླུང་༑ །ཧ་ནི་ཀུན་དུ་འགྲོ་བར་གསུངས། །རུས་པའི་མཚམས་ནི་འདི་རྣམས་སུ། །ས་བོན་ལྔ་ནི་ཡང་དག་བཏབ། །ཅེས་བྱ་བ་ལ་སོགས་པ་དང་། དྲུག་པའི་གཉིས་པ་ལས་ཀྱང་། པུལླི་རར་ནི་མི་ཕྱེད་མ། །སོ་དང་སེན་མོ་འབབ་པར་བརྗོད། །ཅེས་
ལྗོ
ན་ཤིང་



བྱ་བ་ལ་སོགས་པ་གསུངས་སོ། །དེ་ལྟར་ན་ཕྲ་བའི་གནད་དེ་དག་ལ་བརྟེན་ཏེ་ཕུང་པོ་དང་ཁམས་དང་སྐྱེ་མཆེད་ཡོངས་སུ་རྫོགས་ནས་ཡུལ་ལ་ཉེ་བར་ལོངས་སྤྱོད་པ་ནི་གནས་པའོ། །གཉིས་པ་དེ་ལྟ་བུའི་དཀྱིལ་འཁོར་གསུམ་ལ་མངོན་དུ་བྱེད་པའི་སྙིང་པོ་
ཡེ་ཤེས་རླུང་གཏན་ལ་དབབ་ན་སྤྱིར་རླུང་གི་མངོན་པར་རྟོགས་པའི་དབང་དུ་བྱས་ན་ལྔ་སྟེ། རླུང་གི་རང་གི་ངོ་བོ་དང་། རབ་ཏུ་དབྱེ་བ་དང་། བྱེད་པའི་ལས་དང་། རླུང་རྒྱུ་བའི་ཚུལ་རྣམ་པར་གཞག་པ་དང་། ལམ་དུ་བྱས་པ་ན་ཇི་ལྟར་འགྱུར་བའོ། །
དང་པོ་རླུང་གི་ངོ་བོ་ནི་འབྱུང་བ་ཆེན་པོའི་ཁོངས་སུ་འདུ་བ་ཉིད་ཡིན་ལ། དེའང་ཕྱིའི་འབྱུང་བ་མ་ཡིན་ཏེ། ནང་གི་འབྱུང་བ་སྣ་ཚོགས་བྱེད་པ་ཐམས་ཅད་ཀྱི་རྩ་བར་གྱུར་པ་ཡིན་ཏེ། བརྟག་པ་དྲུག་པའི་དང་པོ་ལས། དེ་ཡི་མགོན་པོར་བརྗོད་པའི་རླུང་། །
༼ ཧ་ནི་ཀུན་ཏུ་འགྲོ་བར་བརྗོད། །ཅེས་གསུངས་ཏེ། རྣམ་པར་ཤེས་པའི་རྟེན་དུ་གྱུར་པ་ཡིན་ནོ། །གཉིས་པ་རབ་ཏུ་དབྱེ་ན་གསུམ་སྟེ། རླུང་གི་ངོ་བོའི་སྒོ་ནས་དབྱེ་བ་དང་། རྒྱུ་ཚུལ་གྱི་སྒོ་ནས་དབྱེ་བ་དང་། བྱེད་ལས་ཀྱི་སྒོ་ནས་དབྱེ་བའོ། །དང་པོ་ནི་ས་
དང་ཆུ་དང་མེ་དང་རླུང་དང་ནམ་མཁའ་དང་། རྣམ་པར་ཤེས་པའི་རླུང་ཞེས་བྱ་སྟེ། དྲུག་པའི་དང་པོ་ལས། མེ་ཉིད་དང་ནི་རླུང་ཉིད་དང་། །དབང་ཆེན་དང་ནི་དེ་བཞིན་ཆུ། །འཁོར་ལོ་སེམས་ཀྱི་ཀུན་སྤྱོད་པ། །སྟེང་དང་ངོས་དང་བྲང་འོག་འགྲོ།
ཞེས་པ་དང་། དེ་ཉིད་ལས། རྣམ་སྣང་ལ་སོགས་སངས་རྒྱས་རྣམས། །སྟེང་གི་སྒོར་ནི་གཡོ་ཞིང་བ་གནས། །དེ་རྣམས་འོག་ཏུའང་རྣམ་པར་གནས། །ཞེས་གསུངས་སོ། །རླུང་རྒྱུ་ཚུལ་གྱི་སྒོ་ནས་དབྱེ་ན་བགཉིས་ཏེ། ཡེ་ཤེས་ཀྱི་རླུང་ཞེས་བྱ་བ་གནས་
130



༈
༄༅།
།པ་རྒྱུ་བ་མེད་པའི་བདག་ཉིད་ཅན་དང་། ལས་ཀྱི་རླུང་ཞེས་བྱ་བ་ལྡང་འཇུག་རྒྱུ་བའི་བདག་ཉིད་ཅན་ཏེ། དྲུག་པའི་དང་པོ་ཉིད་ལས། རྟག་ཏུ་ནུབ་དང་རབ་རྒྱུ་བ། །སེམས་ཅན་ཀུན་ལ་འགྲོ་བའོ། །ཞེས་གསུངས་སོ། །
།པ་རྒྱུ་བ་མེད་པའི་བདག་ཉིད་ཅན་དང་།
གསུམ་པ་བྱེད་ལས་ཀྱི་སྒོ་ནས་དབྱེ་ན། རྩ་བའི་རླུང་ལྔ་དང་། ཡན་ལག་གི་རླུང་ལྔ་སྟེ་བཅུར་འགྱུར་ཏེ། དྲུག་པའི་དང་པོ་ཉིད་ལས། སྟེང་གི་སྒོར་ནི་སྦྱོར་བ་གསུམ། །སྒོ་དགུ་རྣམས་ཀྱིས་ཡོངས་སུ་བསྐོར། །ཞེས་པ་དང་། ཀ་བ་གཅིག་དང་སྒོ་དགུ་
པ༑ །སྦོམ་པོ་ལྔ་ནི་ལྷག་པའི་ལྷ། །བུག་པ་དགུར་ནི་སོན་པའི་སྒོ། །དགུ་ཡི་རྣམ་པར་ཡོངས་སུ་གྲགས། །ཞེས་གསུངས་སོ། །རླུང་བཅུ་པོ་དེ་དག་གི་མིང་ནི་གང་ཡིན་ཞེ་ན། རྡོ་རྗེ་ཕྲེང་བ་ལས། སྲོག་དང་ཐུར་སེལ་གྱེན་རྒྱུ་དང་། །ཁྱབ་དང་མཉམ་
གནས་ཞེས་བྱ་དང་། །ཀླུ་དང་རུལ་སྦལ་རྩངས་པ་དང་། །ལྷས་བྱིན་དང་ནི་གཞུ་ལས་རྒྱལ། །ཞེས་གསུངས་སོ། །དེ་ལ་རླུང་དེ་དག་འབྱུང་བ་རྣམས་དང་ཕན་ཚུན་ཇི་ལྟར་འབྲེལ་སྙམ་ན། འདིར་བླ་མའི་མན་ངག་གིས་སྲོག་འཛིན་ཆུ་སྙིང་ལ་
གནས༑ མཉམ་གནས་སའི་ཁམས་ལྟེ་བ་ན་གནས། ཐུར་སེལ་རླུང་ཁམས་བཤང་གཅིའི་ལམ་ན་གནས། གྱེན་རྒྱུ་མེ་མགྲིན་པ་ན་གནས། ཁྱབ་བྱེད་ནམ་མཁའི་ཁམས་ལུས་ཐམས་ཅད་ལ་ཁྱབ་པར་གནས་པ་དང་ལྔ་ནི་རྩ་བའི་རླུང་ཡིན་ལ། ཡན་ལག་
གི་རླུང་རྣམས་ནི་རྒྱུ་བ་ས་མིག་ན། མཉམ་རྒྱུ་ཆུ་རྣ་བ་ན། ཡང་དག་རྒྱུ་མེ་སྣ་ན། རབ་ཏུ་རྒྱུ་རླུང་ལྕེ་ན། ངེས་པར་རྒྱུ་ནམ་མཁའི་ཁམས་ཚིགས་ལ་གནས་སོ་ཞེས་གསུངས་ཏེ། རེ་རེ་ལ་ཡང་འབྱུང་བ་ལྔའི་བདག་ཉིད་གནས་པ་ཡིན་ནོ། །དུས་ཀྱི་



འཁོར་ལོ་ལས་ནི། ཐུར་སེལ་ཞེས་བྱ་ཡེ་ཤེས་ཁམས་སུ་གྱུར་ལ་སྲོག་རླུང་ཡང་ནི་སྟོང་པའོ། །རླུང་ལས་ཡང་ནི་མཉམ་གནས་ཡིན་ལ་སླར་ཡང་མེ་ནི་གྱེན་རྒྱུ་ཁྱབ་བྱེད་ཉིད་ནི་ཆུ་ཡིན་ནོ། །ཀླུ་ནི་ས་ཡིན་དེ་ནས་རུ་སྦལ་དང་ནི་རྩངས་པའི་རླུང་དང་ལྷས་
བྱིན་དང་ནི་ནོར་ལས་རྒྱལ། །བཞི་པོ་རླུང་དང་མེ་དང་ཆུ་དང་ས་རྣམས་ལ་ནི་རིམ་གྱིས་ཡང་ནི་འབྱུང་བར་འགྱུར། །ཞེས་ཁམས་དྲུག་ཏུ་གསུངས་སོ། །སྤྱིར་རླུང་རེ་རེ་ལ་འབྱུང་བ་ལྔ་ལྔ་ཡོད་པར་རྡོ་རྗེ་ཕྲེང་བ་ལས་ཀྱང་། སྲོག་རླུང་སྟོང་ཉིད་ཡེ་ཤེས་
མིང་༑ །ཞེས་པ་དང་། སྲོག་རླུང་མི་བསྐྱོད་པར་བཤད་པ་ལ་མི་བསྐྱོད་པ་ཆུ་ཡིན་པ་དུ་མ་བཤད་པས་འགལ་བ་མེད་དོ། །སྤྱི་དོན་གསུམ་པ་བྱེད་པའི་ལས་ནི་གཉིས་ཏེ། སྤྱིའི་ལས་དང་། སོ་སོའི་ལས་སོ། །དང་པོ་ནི་རྣམ་པར་ཤེས་པའི་རྟེན་བྱེད་པ་
ཟླ ཡིན་ཏེ། འབུམ་ཕྲག་ལྔ་པ་ལས། ཧ་ནི་དབྱངས་ཀྱི་དྲུག་ལྡན་པ། །རྣམ་པར་ཤེས་པར་ཡོངས་སུ་གྲགས། །ཞེས་པ་དང་། རྡོ་རྗེ་ཕྲེང་བ་ལས་ཀྱང་། འདི་ནི་རླུང་ཁམས་ཆེན་པོ་སྟེ། །རྣམ་ཤེས་གསུམ་གྱི་བཞོན་པ་ཡིན། །ཞེས་གསུངས་པའོ། །
ཡང་འདིས་ལུས་བསྐྱེད་པ་དང་འཕེལ་བར་བྱེད་པ་ལ་སོགས་པའི་བྱ་བའང་བྱེད་དེ། ཧ་ཡི་རྣམ་པ་ཐམས་ཅད་དུ། །སངས་རྒྱས་ཀུན་དང་མཉམ་པར་སྦྱོར། །ཞེས་འབྱུང་བས། དང་པོ་ལུས་སྐྱེ་བའི་དུས་སུ་མའི་མངལ་དུ་རྣམ་པར་ཤེས་པ་རླུང་ལ་ཞོན་ཏེ་
ཞུགས་པས་རླུང་གནས་པ་ལ་བརྟེན་ཏེ་རྣམ་པར་ཤེས་པ་བརྒྱལ་ལོ། །དེ་ཡེ་ཤེས་ཀྱི་རླུང་གི་བདག་ཉིད་ལ་གནས་སོ། །དེ་ནས་སྲོག་རླུང་ནས་བརྩམས་ཏེ། རླུང་བཅུ་པོ་རིམ་གྱིས་སྐྱེས་པས་ལུས་རྒྱས་པར་བྱེད་དོ། །ད་ལྟ་གནས་པའི་དུས་སུ་རླུང་རྒྱུས་
132



རེ་བདུན་
༄༅། །པས། ལུས་མི་རུལ་བར་འཛིན་པར་བྱེད། རླུང་ལྡང་བ་དང་འཇུག་པའི་སྒོ་ནས་སེམས་རྣམ་པར་རྟོག་པ་སྣ་ཚོགས་སུ་སྐྱེད་པར་བྱེད་དོ། །དེ་བཞིན་དུ་འཆི་བའི་དུས་སུའང་ས་ཆུ་ལ་ཐིམ་པ་དང་། ཆུ་མེ་ལ་ཐིམ་པ་དང་། མེ་
རླུང་ལ་ཐིམ་པ་དང་། རླུང་ནམ་མཁའ་ལ་ཐིམ་པ་ལ་སོགས་པ་རླུང་རྣམས་རིམ་གྱིས་འགགས་ཏེ་འཆི་བར་འགྱུར་རོ། །དེས་ན། བདེ་དང་སྡུག་བསྔལ་རང་བཞིན་གྱིས། །ལྷན་ཅིག་སྐྱེས་པ་གྲུབ་པའི་གནས། །ཞེས་གསུངས་སོ། །གཉིས་པ་སོ་སོའི་
ལས་ནི་བླ་མའི་མན་ངག་གི་རྡོ་རྗེ་ཕྲེང་པ་དང་མཐུན་པར་གསུངས་ཏེ། དང་པོ་སྲོག་གི་རླུང་གིས་ལུས་སེམས་མི་འབྲལ་བར་བྱེད་ཅིང་། སྣ་སྒོར་རླུང་རྒྱུ་བའི་ལས་བྱེད་དོ། །ཐུར་སེལ་གྱིས་བཤང་གཅི་ལ་སོགས་པ་ཐུར་དུ་འཕེན་པའི་ལས་བྱེད། མཉམ་
གནས་ཀྱིས་ཁ་ཟས་འཇུ་བ་ལ་སོགས་པ་དང་། དྭངས་མ་ལུས་ལ་ཁྱབ་པའི་ལས་བྱེད་དོ། །གྱེན་རྒྱུས་སྨྲ་བ་དང་དགོད་པ་དང༌། སྐྱག་པ་ལ་སོགས་པ་བྱེད། ཁྱབ་བྱེད་ཀྱིས་འདེགས་པ་དང་འཇོག་ལ་སོགས་པའི་ལས་བྱེད་དོ། །ཡན་ལག་གི་རླུང་རྣམས་
མིག་ལ་སོགས་པའི་སྒོ་ལྔ་ནས་བྱུང་ནས་གཟུགས་རིག་པ་ལ་སོགས་པའི་ལས་བྱེད་དོ་ཞེས་གསུངས་སོ། །དུས་ཀྱི་འཁོར་ལོ་ལས་ནི། སྲོག་གི་སྡེབ་བྱེད་ཉི་ཟླའི་ལམ་འགྲོ་ཐུར་སེལ་ཐུར་དུ་འབྱིན་ལ་རོ་རྣམས་མ་ལུས་ལུས་ལ་ཁྱེར་བ་མཉམ་གནས་ཀྱིས། །
གྱེན་དུ་རྒྱུ་བས་ལུས་བསྐྱོད་པ་ནི་ཁ་དང་ལག་པ་རྐང་པ་རྣམས་དང་གླུ་དང་གར་བྱེད་པ། །ཁྱབ་བྱེད་ནད་རྣམས་སྐྱེད་པར་བྱེད་དེ་རང་བཞིན་ཡོན་ཏན་དབང་གིས་ལུས་འཁྱོགས་པ་ཡང་དེ་བཞིན་ནོ། །ཀླུ་ཡིས་སྒྲེགས་པ་ཉིད་དེ་ལག་པ་དང་ནི་རྐང་པ་བསྐམ་པ་
ལྗོན་ཤིང་



རྒྱུད་སྡེ་ཀུན་བཏུས་
རླུང་ནི་རུ་སྦལ་གྱིས། །ཁྲོ་བ་དང་ནི་འཁྲུགས་པ་མ་ལུས་རླུང་ནི་རྩངས་པ་ཡིན་ལ་ལྷས་བྱིན་གྱིས་ནི་གླལ་བར་བྱེད། །ལུས་ལ་དེ་ཉིད་ལྔ་པོ་བྲལ་བར་གྱུར་གྱི་བར་དུ་མི་བདག་ཀླུ་ནི་ནོར་ལས་རྒྱལ། །ཞེས་གསུངས་སོ། །སྤྱི་དོན་བཞི་པ་རླུང་རྒྱུ་བའི་ཚུལ་
རྣམ་པར་གཞག་པ་ལ་ལྔ་སྟེ། རླུང་རྒྱུ་བ་ཞེས་བྱ་བ་གང་ཡིན་པ་དང་། དེ་ཚུལ་ལམ་རྣམ་པ་ཇི་ལྟར་རྒྱུ་བ་དང་
། གནས་དང་ལམ་གང་ནས་རྒྱུ་བ་དང་། གྲངས་དུ་ཞིག་རྒྱུ་བ་དང་། གྲངས་དེ་ལྟར་འོང་བའི་རྒྱུ་མཚན་བསྟན་པའོ། །དང་པོ་ནི་ཐུར་སེལ་
ལ་སོགས་པའི་རླུང་དགུ་ནི་རང་རང་གི་གནས་ནས་རང་གི་ལས་བྱེད་པ་ཉིད་ལ་རྒྱུ་བ་ཞེས་ཟེར་ལ། སྲོག་གི་རླུང་ནི་ཐོག་མར་ཨ་ཝ་དྷཱུ་ཏཱི་ལ་གནས་པའི་ཡེ་ཤེས་ཀྱི་རླུང་ཞེས་ཀྱང་བྱ་ལ། དེ་བདག་ཏུ་འཛིན་པའི་སྒོ་ནས་སྙིང་གར་སྲོག་གི་རླུང་དུ་གནས་ནས་
རྩ་གཉིས་ཀྱི་ནུས་པས་སྲོག་དང་རྩོལ་བ་ཞེས་བྱ་བར་འཇུག་པ་དང་། གནས་པ་དང་ལྡང་བར་སྣའི་བུ་གའི་སྒོ་ནས་རྒྱུ་བ་ཡིན་ཏེ། དྲུག་པའི་དང་པོ་ལས། ང་ཡི་ལུས་ཀྱིས་སྟེང་སྒོ་ལའང་། །རྡོ་རྗེ་ཅན་ནི་རྟག་ཏུ་བཞུགས། །སྟེང་གི་སྒོར་ནི་སྦྱོར་བ་
གསུམ༑ །སྒོ་དགུ་རྣམས་ཀྱིས་ཡོངས་སུ་བསྐོར། །ཞེས་པ་དང་། དེ་ཉིད་ལས། གསུམ་ཉིད་སྦྱོར་བ་སྦྱོར་བ་གསུམ། །རྣམ་གསུམ་དབྱེ་བས་རྣམ་པར་གནས། །ཞེས་གསུངས་སོ། །དེ་ལྟར་ན་སྣའི་སྒོ་ནས་གསལ་བར་རྒྱུ་བ་ནི་སྲོག་རླུང་ཁོ་ན་ཡིན་
ཏེ༑ ཕྱག་རྒྱ་ཆེན་པོ་ཐིག་ལེ་དང་། །རྡོ་རྗེ་ཕྲེང་བ་གཉི་ག་ལས། །སྣ་ཡི་སྒོ་ཡི་རྒྱུན་ལས་ནི། །སྲོག་དང་རྩོལ་བའི་རྒྱུ་བ་དག །དུས་ཀུན་དུ་ནི་རྒྱུ་བ་ནི། །སྲོག་ཅེས་བྱ་བ་ཡིན་པར་བཤད། །ཅེས་པ་དང་། སྨིན་མའི་དབུས་སུ་སྲོག་གི་རླུང་། །དེ་ལྟར་ །
134
|



༄༅། །གཅིག་པུའང་གསུམ་དུ་བཤད། །ཅེས་སོ། །འོ་ན་སྲོག་རླུང་ཆུ་ཡིན་ལ། གྱེན་རྒྱུ་མེ་ཡིན་པ་ལ་སོགས་པ་བཤད་པས། སྣའི་བུ་ག་ནས་ཆུ་རླུང་ཁོ་ན་ལས་མི་རྒྱུའམ་སྙམ་ན། དེ་ནི་མ་ཡིན་ཏེ། སྙིང་ག་ན་ཆུའི་ཁམས་
གཙོར་གནས་ཤིང་སྲོག་རླུང་ཡང་སྙིང་ག་ན་གཙོར་གནས་པའི་ཆུའི་ཁམས་ཞེས་བརྗོད་ཀྱི། སྤྱིར་ཡང་རླུང་རེ་རེ་ལ་ཡང་འབྱུང་བ་ལྔ་ལྔ་གནས་པ་ཡིན་པ་ལ། སྲོག་གི་རླུང་ནི་རླུང་ཐམས་ཅད་ཀྱི་རྩ་བ་ཡིན་ཞིང་། འབྱུང་བ་ལྔ་ཀའི་བདག་ཉིད་དོ། །གཉིས་
༧ པ་རླུང་དེ་དག་ཚུལ་ལམ་རྣམ་པ་ཇི་ལྟར་རྒྱུ་ཞེ་ན། རྣམ་ཤེས་ཀྱི་རླུང་ནི་ཡེ་ཤེས་ཀྱི་རླུང་ཡིན་ལ། ཡེ་ཤེས་ཀྱི་རླུང་ནི་ཁ་ཅིག་ལས་མི་རྒྱུ་བར་བཤད། དུས་ཀྱི་འཁོར་ལོ་ལས་ཆ་རེ་རྒྱུ་བར་བཤད་ཀྱང་། རྡོ་རྗེ་ཕྲེང་བ་དང་། བླ་མའི་མན་ངག་གིས་ཐུན་
༦# བཞིའི་མཚམས་སམ། ཀུན་ལ་ཁྱབ་པའི་ཚུལ་གྱིས་རྒྱུ་ཞིང་གསལ་བར་ནི་མི་རྒྱུ་སྟེ། རྡོ་རྗེ་ཕྲེང་བ་ལས། འཁོར་ལོ་བཞི་ཡི་རབ་དབྱེ་བས། །ཐུན་བཞིར་བྱིན་གྱིས་བརླབ་པ་དང་། །རྡོ་རྗེ་སེམས་དཔའི་གཟུགས་ཀྱིས་ནི། །འདི་ནི་ཇི་ལྟར་བདེ་བར་
རོལ༑ །ཞེས་གསུངས་སོ། །ནམ་མཁའི་རླུང་ནི་དུས་ཀྱི་འཁོར་ལོ་ལས་ཆ་རེ་རྒྱུ་བར་བཤད། རྡོ་རྗེ་ཕྲེང་བ་དང་བླ་མའི་མན་ངག་གིས་ད་ལྟ་ནི་གསལ་བར་རྒྱུ་བ་མེད་ལ་འཁོར་གྱི་ཚུལ་གྱིས་རྒྱུ་ཞིང་། འཆི་བའི་དུས་སུ་འབྱུང་བ་བཞིའི་རླུང་ཡང་ནམ་
མཁའི་རླུང་གིས་དབང་བྱས་ཏེ། གཙོ་བོའི་ཚུལ་གྱིས་རྒྱུ་སྟེ། དྲུག་པའི་དང་པོ་ལས་ཀྱང་། རྣམ་སྣང་ལ་སོགས་སངས་རྒྱས་རྣམས། །སྟེང་གི་སྒོར་ནི་གཡོ་ཞིང་གནས། །ཞེས་གསུངས་པས། ལྔ་ཀ་རྒྱུ་བའང་ཡིན་ལ། ཡང་དེ་ཉིད་ལས། རླུང་ལ་
f35



སོགས་པའི་དབྱེ་བ་ཡིས། །རྟག་ཏུ་འགྲོ་བ་རླུང་རྣམ་བཞི། །ཞེས་པས་ད་ལྟ་གཙོ་བོ་བཞི་པོ་རྒྱུ་བར་མངོན་ལ། རྡོ་རྗེ་ཕྲེང་བ་ལས་ཀྱང་། ལུས་ཀུན་ལ་ནི་གནས་པའི་རླུང་། །བྱ་བ་ཀུན་ལ་འཇུག་པའོ། །འདི་ནི་རྣམ་སྣང་ངོ་བོ་སྟེ། །འཆི་བའི་དུས་ལ་
འབྱུང་བར་འགྱུར། །ཞེས་གསུངས་སོ། །འབྱུང་བ་བཞིའི་རླུང་ཁ་དོག་བཞིར་རྒྱུ་ཚུལ་བཞིས་རྒྱུ་སྟེ། །ས་རླུང་སེར་པོ་སྣའི་བུ་ག་གཉིས་ཀ་ལས་རྒྱུ་སྟེ། གཉིས་ཀ་ལས་ནི་འབྱུང་བའི་ཁམས། །གསེར་གྱི་མདོག་ཏུ་སྣང་བ་སྟེ། །དབང་ཆེན་གྱི་ནི་
ག དཀྱིལ་འཁོར་ཉིད། །རིན་ཆེན་མགོན་པོའི་རྒྱུ་བའོ། །ཆུ་རླུང་ནི་སྣ་བུག་གཉིས་ནས་དལ་ཞིང་རྒྱུ་བ་མི་ཚོར་བར་དཀར་པོར་རྒྱུ་སྟེ། དལ་ཞིང་རྒྱུ་བ་མེད་པའི་ཁམས། །ཆུ་ཡི་དཀྱིལ་འཁོར་ཉིད་ཡིན་ཏེ། །དག་པ་ཤེལ་ལྟར་སྣང་བ་ནི། །རྡོ་རྗེ་མགོན་པོའི་
རྒྱུ་བའོ། །མེ་རླུང་སྣ་བུག་གཡས་ནས་དམར་པོར་རྒྱུ་སྟེ། གཡས་པ་ནས་ནི་འབྱུང་བའི་ཁམས། །མེ་ཡི་དཀྱིལ་འཁོར་ཉིད་ཡིན་ཏེ། །ཁ་དོག་དམར་ཞིང་གསལ་བ་འདིས། །པདྨ་མགོན་པོའི་རྒྱུ་བའོ། །རླུང་གི་རླུང་སྣ་བུག་གཡོན་ནས་ལྗང་སེར་དུ་རྒྱུ་
སྟེ༑ གཡོན་པ་ལས་ནི་འབྱུང་བའི་ཁམས། །རླུང་གི་དཀྱིལ་འཁོར་ཞེས་བྱ་བ། །ལྗང་སེར་དུ་ནི་སྣང་བ་སྟེ། །ལས་ཀྱི་མགོན་པོའི་རྒྱུ་བའོ། །ཞེས་པའོ། །དེ་ལྟར་གསུང་སྒྲོས་ཀྱིས་སྣ་བུག་ཐ་དད་པར་གསུང་ཡང་། ཁོ་བོའི་རྣམ་པར་རྟོག་པས་ནི་སྣ་
བུག་རེ་རེའི་ལོགས་གཡས་གཡོན་ལ་དགོངས་ནས་གསུངས་པ་ཡིན་ནམ་སྙམ་སྟེ་མྱོང་བ་ལས་གྲུབ་བོ། །རླུང་དེ་དག་ཇི་ལྟར་རྒྱུ་སྙམ་ན། དྲུག་པའི་དང་པོ་ལས། སྟེང་དང་ངོས་དང་བྲང་འོག་འགྲོ། །ཞེས་གསུངས་པས། མགོན་པོ་རེ་རེའི་རླུང་ཡང་
136



༄༅། །ལྷ་མོ་བཞི་བཞི་དང་ལྡན་ཏེ། པདྨའི་མགོན་པོ་ལྟ་བུའི་རྒྱུ་བའི་དུས་སུའང་ནང་ཚན་གྱི་འབྱུང་བ་བཞི་ཕྱོགས་ཐ་དད་པ་ནས་རྒྱུ་སྟེ། མེ་རླུང་སྟེང་དུ་སོར་བཞི་གྲངས་གཉིས་བརྒྱ་ཉི་ཤུ་རྩ་ལྔ་རྒྱུ། རླུང་གི་རླུང་ངོས་སུ་སོར་དྲུག་
གྲངས་སྔར་བཞིན་ཀུན་ལ་སྦྱར། ས་རླུང་དྲང་པོར་ཐད་ཀར་སོར་བཅུ་དྲུག་ཏུ་རྒྱུ། ཆུ་རླུང་འོག་ཏུ་སོར་བཅུ་གཉིས་སུ་རྒྱུའོ། །དུས་ཀྱི་འཁོར་ལོ་ལས་ནི། ས་རླུང་སོར་བཅུ་གཉིས། ཆུ་རླུང་བཅུ་གསུམ། མེ་བཅུ་བཞི། རླུང་བཅོ་ལྔ། ནམ་མཁའི་
རླུང་བཅུ་དྲུག་རྒྱུའོ་ཞེས་གསུངས་སོ། །སཾ་པུ་ཊའི་དགོངས་པའང་འདི་དང་མཐུན་ནམ་སྙམ་སྟེ། དྲུག་པའི་དང་པོ་ལས། རྐང་མེད་རྐང་གཅིག་རྐང་གཉིས་དང་། །རྐང་བཞི་ལ་ནི་སོགས་པ་ཡིས། །རླུང་ལ་སོགས་པས་རབ་དབྱེ་བས། །རྟག་ཏུ་འགྲོ་
# བ་རླུང་རྣམ་བཞི། །ཞེས་གསུངས་པས། སོར་གྱི་གྲངས་རིམ་པ་བཞིན་འཕེལ་བར་མངོན་ནོ། །རླུང་དེ་དག་གི་མིང་གི་རྣམ་གྲངས་ནི། དྲུག་པའི་དང་པོ་ལས། སེམས་དང་སྐྱེས་བུ་སྐྱེས་བུ་ཅན། །ཁྱད་པར་རྣལ་འབྱོར་པ་ཡིས་དོན། །ཞེས་བྱ་བ་
དང་༑ ཡེ་ཤེས་རྡོ་རྗེ་ཀུན་ལས་བཏུས་པ་ལས། བཅིངས་པ་དང་དལ་བ་དང་རླངས་པ་དང་མྱུར་བ་ཞེས་བྱ་བ་ནས་རིམ་པ་བཞིན་དུ་སྦྱར་བར་བྱའོ། །གསུམ་པ་གནས་དང་ལམ་གང་ནས་རྒྱུ་ཞེ་ན། སྤྱིར་ཡེ་ཤེས་ཀྱི་རླུང་རྩ་ཨ་ཝ་དྷཱུ་ཏཱིའི་མར་སྣའི་ཨ་ཐུང་བྷ་
གའི་དཀྱིལ་འཁོར་ལ་གནས་པ་ནི། ཀུན་གྱི་རྩ་བ་ཡིན་ལ། དེ་རྩ་གཉིས་ཀྱི་དབང་གིས་སྲོག་དང་རྩོལ་བར་བྱུང་། དེ་འཁོར་ལོ་བཞི་ལ། དེ་སྙིང་གའི་རྩ་འདབ་བཞི་ལས་འབྱུང་བ་བཞིར་བྱས་ནས། འཁོར་ལོ་བཞིའི་རྩ་འདབ་རྣམས་ལ་རིམ་པ་བཞིན་
13



འབྱུང་སྟེ། ཡུལ་ཉི་ཤུ་རྩ་བཞི་ལ་སོགས་པ་ཀུན་ཏུ་རྒྱུས་ནས་འབྱུང་བ་བཞིའི་བདག་ཉིད་དུ་མགྲིན་པ་ནས་འབྱུང་བ་ནི་གསུང་གི་སྒོ་བཞི་ཞེས་བྱ། སྣ་སྒོ་གཉིས་ནས་འབྱུང་བ་ནི་ཐུགས་ཀྱི་སྒོ་གཉིས་ཞེས་བྱ། ཡན་ལག་གི་རླུང་ཕྲ་མོ་བུ་ག་དགུ་ནས་རྒྱུ་བ་ནི་
སྐྱའི་སྒོ་དགུ་ཞེས་བྱ་སྟེ། དྲུག་པའི་དང་པོ་ལས། སྐུ་གསུང་ཐུགས་ཀྱི་རང་བཞིན་གྱིས། །ཐ་མ་འབྲིང་པོ་དམ་པ་ཉིད། །ཅེས་པ་དང་། ཟླ་བ་ཉི་མའི་རབ་དབྱེ་བས། །གསུམ་པའི་སྒོ་ནི་ཡིད་དང་བཅས། །ཞེས་བྱ་བ་ལ་སོགས་པ་གསུངས་སོ། །བཞི་
ཨ་ པ་སྣ་བུག་ལས་གྲངས་དུ་ཞིག་རྒྱུ་ཞེ་ན། ཉིན་ཞག་ཕྲུགས་གཅིག་ལ་ཉི་ཁྲི་ཆིག་སྟོང་དྲུག་བརྒྱ་རྒྱུ་སྟེ། ཕྱག་རྒྱ་ཆེན་པོ་ཐིག་ལེ་ལས། ཐོག་མར་འབྱུང་དང་རྡུབ་པའི་གྲངས། །ཉི་ཁྲི་དང་ནི་ཆིག་སྟོང་དང་། །དེ་བཞིན་གྲངས་ནི་བརྒྱ་ཕྲག་དྲུག །ཉིན་དང་
མཚན་མོར་ངེས་པར་རྒྱུ། །ཞེས་གསུངས་སོ། །ལྔ་པ་དེ་ལྟར་འོང་བའི་འཐད་པ་ནི། ཕྱི་རོལ་ན་ཇི་ལྟ་བར་ནང་ལུས་ལའང་དེ་ལྟར་གནས་ཏེ། ཕྱི་རོལ་དུ་དབུགས་ཚོད་དང་ཆུ་ཚོད་ལ་སོགས་པས་ཉིན་ཞག་འཛིན་པ་ཡོད་པ་ལྟར་ནང་གིའང་རླུང་གིས་འཛིན་
ཟ པར་བྱེད་དེ། དེ་ལའང་གཉིས་ཏེ། རྡོ་རྗེ་མཁའ་འགྲོ་དང་། རྡོ་རྗེ་ཕྲེང་བའི་དབང་དུ་བྱས་པ་དང་། ཀྱེའི་རྡོ་རྗེའི་དགོངས་པའོ། །དང་པོ་ནི་ཡུལ་ཉི་ཤུ་རྩ་བཞིའི་དབང་གིས་དགུ་བརྒྱ་ཕྲག་ཉི་ཤུ་རྩ་བཞི་དང་། དེ་རེ་རེ་ལའང་ལྷ་མོའི་རླུང་ཉིས་བརྒྱ་ཉི་ཤུ་རྩ་
ལྔ་པ་བཞི་བཞིའོ། །མགོན་པོ་བཞི་བའི་ལྟེ་བའི་རྩ་འདབ་དང་སྣ་སྒོའི་དབྱེ་བས་འཕོ་བ་གཉིས་གཉིས་དང་ལྡན་ཏེ། རྡོ་རྗེ་ཕྲེང་བ་ལས། གཡོན་དང་གཡས་དང་གཉིས་ཀ་དང་། །དལ་བར་རྒྱུ་དང་རྣམ་བཞིར་འགྱུར། །ཐུན་ཕྱེད་ཀྱི་ནི་དུས་དག་ཏུ། །ལས་
139



༣
བདུན་ཅུ་ཐམ་པ་
༄༅ ། །ནི་གཉིས་གཉིས་དག་ཏུ་གནས། །ཞེས་གསུངས་པས་ཐུན་ཕྱེད་ནི་འཕོ་བ་ཕྱེད་དོ། །འཕོ་བ་རེ་རེ་ལ་རླུང་དགུ་བརྒྱ་ཕྲག་གཉིས་གཉིས་རྒྱུ་བས་ཉིན་ཞག་གཅིག་ལ་འཕོ་བ་བཅུ་གཉིས་ཞེས་ཟེར་རོ། །གཉིས་པ་ཀྱེའི་རྡོ་རྗེའི་
ལུགས་ཀྱི་ཟླ་བ་དང་
། ཉི་མ་དང་། ཨཱ་ལི་དང་། ཀཱ་ལི་དང་། འཕོ་བ་བཅུ་དྲུག་དང་། དབྱུ་གུ་དྲུག་ཅུ་རྩ་བཞི་དང་། ཆུ་ཚོད་སུམ་ཅུ་རྩ་གཉིས་དང་། ཐུན་ཚོད་བཞི་སྟེ། དེ་ལྟར་ཐམས་ཅད་བཞིའོ་ཞེས་གསུངས་པ་ལ་བརྟེན་ནས་ལྟེ་བའི་རྩ་འདབ་ཀྱི་
དབང་གིས་དབྱུ་གུ་དྲུག་ཅུ་རྩ་བཞི་ཡིན་ལ། དབྱུ་གུ་རེ་རེ་ལ་རླུང་སུམ་བརྒྱ་སུམ་ཅུ་རྩ་ཕྱེད་དང་བརྒྱད་ཀྱིས་ཉིན་ཞག་འདའོ། །དབྱུ་གུ་གཉིས་ལ་ཆུ་ཚོད་གཅིག་སྟེ། སྤྱི་བོའི་རྩ་འདབ་ཀྱི་དབང་གིས་སུམ་ཅུ་རྩ་གཉིས་ཆུ་ཚོད་རེ་རེ་ལ་དྲུག་བརྒྱ་བདུན་ཅུ་རྩ་
ལྔའོ། །ཆུ་ཚོད་གཉིས་ལ་འཕོ་བ་གཅིག་སྟེ་མགྲིན་པའི་རྩ་འདབ་ཀྱི་དབང་གིས་བཅུ་དྲུག་གོ །འཕོ་བ་རེ་རེ་ལ་རླུང་སྟོང་སུམ་བརྒྱ་ལྔ་བཅུའོ། །འཕོ་བ་གཉིས་ལ་ཐུན་ཕྱེད་པ་གཅིག་སྟེ་སྙིང་གའི་རྩ་འདབ་ཀྱི་དབང་གིས་བརྒྱད་དེ་ཐུན་ཕྱེད་པ་རེ་ལ་རླུང་ཉིས་
སྟོང་མདུན་བརྒྱ་པ་རེ་རྒྱུ་སྟེ། དེ་ལྟ་བུ་བརྒྱད་ཀྱིས་ཉིན་ཞག་འདའ་འོ། །ཐུན་ཕྱེད་པ་གཉིས་ལ་ཐུན་གཅིག་སྟེ། སྙིང་གའི་ནང་སྐོར་གྱི་རྩ་འདབ་ཀྱི་དབང་དུ་བྱས་ན་བཞི་སྟེ་འདབ་མ་རེ་ལ་རླུང་ལྔ་སྟོང་བཞི་བརྒྱ་པ་རེ་རྒྱུའོ། །དེ་ལྟ་བུ་བཞིས་ཉིན་ཞག་འཛིན་
ཏེ༑ གང་ལྟར་བསྔོས་ཀྱང་ཉིན་ཞག་གཅིག་གིས་རླུང་ཉི་ཁྲི་ཆིག་སྟོང་དྲུག་བརྒྱ་ཚང་ངོ༌། །དེ་ཡང་ཕྱིར་རྒྱུ་བ་དང་། ནང་དུ་རྒྱུ་བ་དང་། གནས་པ་དང་། གསུམ་ལ་གཅིག་ཏུ་བྱས་ནས་བསྔོ་བ་ཡིན་ནོ། །སྤྱི་དོན་ལྔ་པ་ལམ་དུ་བྱས་པ་ན་ཇི་ལྟར་འགྱུར་ཞེ་
139
ལྗོ ནཤིང་



ན༑ དང་པོར་རླུང་བཟུང་བས་རྣམ་པར་ཤེས་པ་ཟིན་པ་ཡིན་ཏེ། ཡིད་ཀྱི་རྟ་ཡིན་པའི་ཕྱིར་རོ། །ཡིད་ཟིན་པས་ཞི་གནས་སྐྱེ་ལ་དེ་ལས་ལྷག་མཐོང་གི་ཏིང་ངེ་འཛིན་སྐྱེའོ། །དང་པོར་སྲོག་རྩོལ་བགྲངས་པས་བཟླས་པར་འགྱུར་བས་དེས་སྒྲིབ་པ་ཟད་པར་
འགྱུར་རོ། །ཡང་རླུང་རྣམ་པ་བཞི་གསལ་བས་ཕྲིན་ལས་བཞིའང་འགྲུབ་པར་བྱེད་དོ། །མཐར་ལས་ཀྱི་རླུང་འགགས་ཏེ་ཡེ་ཤེས་ཀྱི་རླུང་མངོན་དུ་འགྱུར་བར་བྱེད་དེ། དྲུག་པའི་དང་པོ་ལས། སེམས་མེད་སྐྱེས་བུ་མེད་པ་དང་། །ཡིད་དང་ལྡན་པ་མེད་
པ་དང་། །ཞེས་པ་དང་། ཕྱག་རྒྱ་ཆེན་པོ་ཐིག་ལེ་ལས་ཀྱང་། རྣལ་འབྱོར་པ་ཡིས་རླུང་བསྒོམས་ན། །དངོས་གྲུབ་མྱུར་དུ་འཐོབ་པར་འགྱུར། །ཞེས་གསུངས་སོ། །རླུང་གི་མངོན་པར་རྟོགས་པ་བཤད་ཟིན་ཏོ།། །།དེ་ལྟར་ན་ལུས་རྩ་དང་། ཡི་གེ་
# བྷ་ག་དང་། བྱང་ཆུབ་ཀྱི་སེམས་རྣམས་ནི་དཀྱིལ་འཁོར་གསུམ་ཞེས་བྱ་སྟེ། རྒྱུད་ཕྱི་མ་ལས། དཀྱིལ་འཁོར་ལུས་སུ་བརྗོད་པ་སྟེ། །དཀྱིལ་འཁོར་ཡང་ནི་བྷ་གར་གསུངས། །དཀྱིལ་འཁོར་བྱང་ཆུབ་སེམས་ཉིད་དོ། །དཀྱིལ་འཁོར་གསུམ་ནི་བརྟག་
པར་བྱ། །ཞེས་གསུངས་སོ། །དེ་ལ་མངོན་དུ་བྱེད་པ་ནི་རླུང་སྟེ། རླུང་ཞེས་བྱ་བས་ལས་ཀུན་བྱེད། །ཅེས་སོ། །དེ་ལྟར་ལུས་ཀྱི་གནད་ངོ་ཤེས་པས་བླ་མའི་མན་ངག་གིས་གནད་དེ་དང་དེར་བསྣུན་པས་སེམས་བདེ་སྟོང་གི་ཏིང་ངེ་འཛིན་སྐྱེད་པར་བྱེད་
པས་ཕ་རོལ་ཏུ་ཕྱིན་པ་བས་རྟོགས་པར་བྱེད་པའི་ཐབས་ཁྱད་པར་དུ་འཕགས་པ་ཞེས་བྱ་བ་འདི་གྲུབ་པ་ཡིན་ནོ། །དེ་ལྟར་འདི་དག་ཀྱང་ལེའུ་དང་རབ་ཏུ་བྱེད་པ་གང་གི་ཡིན་ཞེ་ན། ཧེ་བཛྲའི་ལེའུ་དང་པོ་དང་། ཕྱི་མའི་བཞི་པ་དང༌། སཾ་པུ་ཊའི་བརྟག་པ་
140
ཏུས་



༄༅། །དྲུག་པ་རྣམས་ཀྱིས་མངོན་པར་རྟོག་པའོ། །དང་པོར་རྟོགས་པའི་ལྟ་བ་གཏན་ལ་དབབ་པའི་སྐབས་རྫོགས་སོ།། །།དེ་ལྟར་རྟོགས་པ་དང་ལྡན་པ་དེས་ལུས་ལ་གནད་དུ་བསྣན་པའི་བསམ་གཏན་སྒོམ་པར་བྱེད་དོ། །དེ་ལྟ་
བུའི་ལམ་འདི་ཡང་རིམ་པ་གཉིས་སུ་གསུངས་ཏེ། ལེའུ་བརྒྱད་པ་ལས། བསྐྱེད་པའི་རིམ་པ་ཉིད་དང་ནི། །རྫོགས་པ་ཡི་ཡང་རིམ་པ་ཉིད། །རིམ་གཉིས་མཉམ་པར་གནས་ནས་ནི། །རྡོ་རྗེ་ཅན་གྱི་ཆོས་འཆད་དོ། །ཞེས་གསུངས་སོ། །དཔལ་གསང་
བ་འདུས་པའི་རྒྱུད་ཕྱི་མ་ལས་ཀྱང་། སངས་རྒྱས་རྣམས་ཀྱིས་ཆོས་བསྟན་པ། །རིམ་པ་གཉིས་ལ་ཡང་དག་བརྟེན། །བསྐྱེད་པ་ཡི་ནི་རིམ་པ་དང་། །དེ་བཞིན་རྫོགས་པའི་རིམ་ཉིད་དོ། །ཞེས་གསུངས་སོ། །གལ་ཏེ་རྡོ་རྗེ་ཅན་གྱི་ཆོས་རིམ་པ་གཉིས་སུ་
#* འདུས་ན། རྒྱུའི་རྒྱུད་དང་། འབྲས་བུའི་རྒྱུད་རིམ་པ་གཉིས་སུ་ཇི་ལྟར་འདུ་སྙམ་ན། དེ་ལ་རིམ་པ་གཉིས་ཞེས་བྱ་བ་ནི་ལམ་གཉིས་པོ་ཉིད་ཡིན་མོད་ཀྱང་
། རྒྱུའི་རྒྱུད་ནི་དེ་གཉིས་ཀྱི་སྦྱང་གཞི་ཡིན་ལ། དབང་བསྐུར་བ་ནི་དེ་གཉིས་ཀྱི་སྔོན་དུ་འགྲོ་བ་ཡིན་
ལ༑ གཏོར་མ་ལ་སོགས་པ་ནི་དེ་གཉིས་ཀྱི་གྲོགས་ཡིན་ཞིང་། འབྲས་བུ་སྐུ་གཉིས་ནི་དེ་གཉིས་ཀྱིས་ཐོབ་པར་བྱ་བའི་འབྲས་བུ་ཡིན་པས། དེར་འདུས་ཏེ་རྒྱས་པར་འོག་ནས་བཤད་པར་བྱའོ། །རིམ་པ་གཉིས་པོ་འདི་ལ་དྲུག་སྟེ། དབྱེ་བའི་གཞི་
དང་༑ དབྱེ་བའི་དོན་དང་། མིང་དོན་ནམ་ངེས་ཚིག་བསྟན་པ་དང༌། རིམ་པ་གཉིས་གྲངས་ངེས་པར་བསྒོམ་དགོས་པའི་འཐད་པདང་། རིམ་པ་གཉིས་ཀྱིས་གྲོལ་བའི་རྒྱུ་མཚན་དང་། རིམ་པ་གཉིས་བསྒོམ་པའི་གོ་རིམ་བསྟན་པའོ། །དང་པོ་ལ་
141



གསུམ༑ གཙོར་སྦྱང་གཞི་ལས་མིང་དུ་བཏགས་པ་དང་། གཙོར་འབྲས་བུ་ལས་མིང་དུ་བཏགས་པ་དང་། གཙོར་ལམ་ལས་མིང་དུ་བཏགས་པའོ། །དང་པོ་ནི་སློབ་དཔོན་འཕགས་པ་ཀླུ་སྒྲུབ་ཡབ་སྲས་ཀྱི་བཞེད་པས། སྦྱང་གཞི་དང་སྦྱོང་བྱེད་ཀྱི་རིམ་
པ་གཉིས་ཏེ། དེ་ལ་སྦྱང་གཞི་བསྐྱེད་པའི་རིམ་པ་ལ་བསྐྱེད་པ་ཞེས་བྱ་བ་ནི་ཐ་མལ་གྱི་ལུས་གྲུབ་པ་ཡིན་ལ། རིམ་པ་ཞེས་བྱ་བ་ནི་དེ་སྐྱེ་བའི་རིམ་པ་སྐྱེ་གནས་བཞི་དང་། བྱེ་བྲག་ཏུ་མངལ་སྐྱེས་ཀྱི་དབང་དུ་བྱས་ནས། མངལ་གྱི་གནས་སྐབས་ལྔའོ། །དེ་
སྦྱོང་བར་བྱེད་པའི་ཐབས་ལྷའི་རྣམ་པ་ནི་སྦྱོང་བྱེད་བསྐྱེད་རིམ་མོ། །སྦྱང་གཞི་རྫོགས་པ་ནི་ཐ་མལ་གྱི་སེམས་ཅན་ཤི་བ་ཡིན་ལ། རིམ་པ་ནི་ས་ཆུ་ལ་ཐིམ་པ་ལ་སོགས་པ་འཆི་བའི་རིམ་པའོ། །དེ་སྦྱོང་བར་བྱེད་པའི་ཐབས་རྡོ་རྗེའི་བཟླས་པ་དང་འོད་གསལ་
ལ་སོགས་པ་ནི་སྦྱོང་བྱེད་རྫོགས་པའི་རིམ་པ་ཡིན་ནོ་ཞེས་བཞེད་དོ། །གཉིས་པ་ནི་བྱང་ཆུབ་སེམས་དཔའ་རྣམས་ཀྱི་བཞེད་པས་བསྐྱེད་པ་ཞེས་བྱ་བ་ནི། མཆོག་གི་དངོས་གྲུབ་ལ་བྲོད་པ་བསྐྱེད་པའི་ཕྱིར་ཐུན་མོང་གི་དངོས་གྲུབ་ཡིན་ལ། དེ་སྒྲུབ་པར་བྱེད་
པའི་ཐབས་ལྷའི་རྣམ་པ་བསྒོམ་པ་ལ་རིམ་པ་ཞེས་བྱའོ། །རྫོགས་པ་ཞེས་བྱ་བ་ནི་དེ་ལས་འབྲས་བུ་གོང་དུ་བོགས་དབྱུང་དུ་མེད་པའི་ཕྱིར་མཆོག་གི་དངོས་གྲུབ་ཡིན་ལ། རིམ་པ་ནི་དེ་སྒྲུབ་པར་བྱེད་པའི་སྦྱོར་བ་ཡན་ལག་དྲུག་ཡིན་ནོ་ཞེས་བཞེད་དོ། །
གསུམ་པ་སློབ་དཔོན་བིརླ་པ་དང་། ཌོམྦྷིའི་རྗེས་སུ་འབྲང་བས་ལམ་ལས་མིང་གཙོར་བཏགས་ཏེ། བློས་ཀུན་ཏུ་ལྷའི་རྣམ་པ་བསྐྱེད་པ་ནི་བསྐྱེད་པ་ཡིན་ལ། གསལ་འདེབས་པ་ནི་རིམ་པ་ཡིན་ཏེ། དེའི་སྦྱང་གཞི་རྒྱུ་དང་འབྲས་བུའང་བསྐྱེད་པའི་རིམ་པ་



དོན་གཉིས་
༄༅། །ཞེས་བྱ་བར་ཤེས་པར་བྱའོ། །རྫོགས་པ་ཞེས་བྱ་བ་ནི་ལུས་ངག་ཡིད་གསུམ་རྫོགས་པ་ཉིད་གསལ་འདེབས་པས་རྫོགས་པ་སྟེ། རང་བྱིན་རླབས་དང་དཀྱིལ་འཁོར་འཁོར་ལོ་བསྒོམ་པ་ཡིན་ལ། རིམ་པ་ཞེས་བྱ་བ་ནི་རིམ་གྱིས་
བསྒོམ་པ་སྟེ། དེའི་རྒྱུ་སྦྱང་གཞི་དང་འབྲས་བུ་རྫོགས་པའི་རིམ་པར་ཤེས་པར་བྱའོ། །དོན་གཉིས་པ་རིམ་པ་གཉིས་གྲངས་ངེས་པར་བསྒོམ་པའི་འཐད་པ་སྟོན་ཏོ། །དེ་ལ་དེ་ལྟ་བུའི་རིམ་པ་གཉིས་ཀ་བསྒོམ་པའམ། འོན་ཏེ་གང་རུང་ཅིག་བསྒོམ་སྙམ་
༥ ན༑ དེ་ལ་གཉིས་བསྒོམ་དགོས་སོ། །དེའི་འཐད་པ་ལ་གསུམ་སྟེ། སྤང་བྱ་གཉིས་ཡིན་པའི་ཕྱིར་རིམ་པ་གཉིས་ཀ་བསྒོམ་པའི་འཐད་པ་དང་། ཐོབ་བྱ་གཉིས་ཡིན་པའི་ཕྱིར་རིམ་པ་གཉིས་ཀ་བསྒོམ་དགོས་པ་དང་། རང་གི་ངོ་བོ་རྟེན་དང་བརྟེན་པར་གྲུབ་
པའི་ཕྱིར་བསྒོམ་པར་འཐད་པའོ། །དང་པོ་ལ་གཉིས། ཐ་མལ་གྱི་རྣམ་རྟོག་དང་། གྱ་ནོམ་པ་ལྷར་ཞེན་པའོ། །དེ་ལ་དང་པོ་ནི་སྤང་བྱ་ཐ་མལ་གྱི་རྣམ་རྟོག་སྦྱོང་བའི་ཕྱིར་བསྐྱེད་པའི་རིམ་པ་བསྒོམ་ལ། གྱ་ནོམ་པ་ལྷར་ཞེན་པ་སྤང་བའི་ཕྱིར་རྫོགས་པའི་
རིམ་པ་བསྒོམ་པའོ། །དེ་ལ་བསྐྱེད་རིམ་གྱིས་ཐ་མལ་གྱི་རྣམ་རྟོག་སྤང་བའང་། རྡོ་རྗེ་གུར་གྱི་ལེའུ་བཅུ་བཞི་པ་ལས། ཕལ་པའི་གནས་སྐབས་གཞོམ་པའི་ཕྱིར། །སྒོམ་པ་ཡང་དག་རབ་ཏུ་གྲགས། །རང་བཞིན་གནས་སྐབས་བསྒོམ་པ་ལས། །
བསྒོམ་པ་མ་ཡིན་མི་བསྒོམ་མིན། །བྱང་ཆུབ་སེམས་དཔའ་རྣམས་ཀྱི་རྟོག་པ་དེ་བཞིན་ཏེ། འོན་ཀྱང་མི་གཙང་བའི་ཚད་མཉམ་པ་སྦྱང་བར་བྱ་བའི་ཕྱིར་དེ་བཞིན་གཤེགས་པའི་སྐུ་གཟུགས་རབ་ཏུ་བསྒོམ་པར་བྱའོ་ཞེས་གསུངས་སོ། །དེ་ལ་མི་གཙང་བའི་
ལྗོ ན་ཤིང་



ཚད་ཐ་མལ་གྱི་རྣམ་རྟོག་ལ་གཉིས། རྒྱུ་ལས་དང་ཉོན་མོངས་པ་དང་། འབྲས་བུ་བདག་དང་བདག་གིར་འཛིན་པའོ། །དང་པོ་སྦྱོང་བ་ནི་ཚོགས་གཉིས་བསགས་པ་ཡིན་ལ། གཉིས་པ་བདག་དང་བདག་གིར་འཛིན་པ་ནི་སྣོད་བཅུད་གཉིས་ཏེ། དེའང་
སྣོད་སྦྱོང་བ་ནི་འབྱུང་བ་བཞི་ལས་གྲུབ་པའི་གཞལ་ཡས་ཁང་དང་། ཡང་དཔའ་བོ་གཅིག་པའི་དབང་དུ་བྱས་ན་གདན་ནོ། །བཅུད་སྦྱོང་བ་ལ་གཉིས། སྐྱེད་ཆོག་གིས་སྐྱེ་གནས་བཞི་སྦྱོང་ཚུལ་དང་། ལྷའི་རྣམ་པས་ཉོན་མོངས་པ་གསུམ་སྦྱོང་ཚུལ་
ལོ༑ །དང་པོ་ནི་འཁོར་བར་སྐྱེ་བའི་གནས་སྐྱེ་གནས་བཞི་ཡིན་ལ། དེ་སྦྱོང་བ་སྐྱེད་ཆོག་བཞི་སྟེ། དེའང་དཀྱིལ་འཁོར་གྱི་འཁོར་ལོ་གཅིག་ལ་སྦྱར་ན་མངོན་བྱང་ལྔ་ལས་རྒྱུ་རྡོ་རྗེ་འཛིན་པ་བསྐྱེད་པ་ནི། ཉི་མ་ནི་དྲོད། ཟླ་བ་ནི་གཤེར་ཏེ། དྲོད་གཤེར་
གཉིས་ལས་སྐྱེ་བའམ། ཉི་ཟླ་གཉིས་ཀྱིས་ཁུ་ཁྲག་མཚོན་པས་མངལ་སྐྱེས་ཀྱི་བློ་སྦྱོང་ངོ་། །འཁོར་གྱི་ལྷ་མོ་མངལ་ནས་འབྱིན་པས་མངལ་སྐྱེས་སྦྱོང་ངོ༌། །འབྲས་བུ་རྡོ་རྗེ་འཛིན་པ་ཐིག་ལེའི་གོང་བུ་ལས་བཞེངས་པས་སྒོང་སྐྱེས་སྦྱོང་ངོ༌། །སྐྱེ་མཆེད་ཀྱི་
ལྷ་སྐད་ཅིག་གམ། ས་བོན་ཙམ་ལས་བསྐྱེད་པས་བརྫུས་སྐྱེས་ཀྱི་བློ་སྦྱོང་ངོ་། །དེ་ནས་དཀྱིལ་འཁོར་བསྡུ་བ་ནི་སྣོད་བཅུད་འཇིག་པ་སྦྱོང་ངོ་། །ལྷ་སོ་སོའི་སྐྱེད་ཆོག་ནི་འོག་ཏུ་བསྐྱེད་པའི་རིམ་པའི་སྐབས་སུ་བསྟན་པར་བྱའོ། །དེ་ལྟར་ན་སྦྱང་གཞི་སྦྱོང་
བའི་སྐྱེད་པའི་ཆོ་ག་ཞེས་བྱ་བ་ཡིན་ནོ། །སྤྱི་དོན་གཉིས་པ་ལྷའི་རྣམ་པས་ཉོན་མོངས་པ་གསུམ་སྦྱོང་ཚུལ་ནི། ཤིན་ཏུ་ཟབ་པའི་བསྐྱེད་པའི་རིམ་པ་ཁྲོ་ཆགས་ཀྱི་རྣམ་པ་སྟེ། ཁྲོ་བོའི་སྐུར་བཞུགས་པས་ཞེ་སྡང་འདུལ། བཙུན་མོའི་འཁོར་གྱི་དབུས་ན་
144



དན་གསུམ་
།བཞུགས་པས་ནི་འདོད་ཆགས་སྦྱོང་། མཚན་དང་དཔེ་བྱད་ཀྱི་བརྒྱན་པའི་གཟུགས་ཀྱི་སྐུར་བསྒོམས་པས་ནི་གཏི་མུག་ཞི་བར་བྱེད་པ་ཡིན་ཏེ། རྡོ་རྗེ་གུར་ལས། འདོད་ཆགས་ཞེ་སྡང་གཏི་མུག་དང་། །ང་རྒྱལ་སེར་སྣའི་སྐྱེ་
བོ་རྣམས། །བསྡུ་ཕྱིར་རང་གི་འཁོར་ལོ་ལ། །རྡོ་རྗེའི་གཟུགས་ནི་དུ་མ་འཛིན། །ཞེས་པ་དང་། ཞེ་སྡང་འདུལ་བའི་དབང་དུ་བྱས་ནས། ཤིན་ཏུ་འདུག་པ་དྲག་པོ་ལ། །ཞི་བ་ཉེ་བར་མི་སྦྱོར་ཏེ། །འདི་མཁྱེན་རྡོ་རྗེ་ཅན་ཆེན་གྱིས། །རང་ཉིད་ཀྱེ་ཡི་རྡོ་
g |རྗེར་འགྱུར། །ཞེས་པ་དང་། གཏི་མུག་འདུལ་བའི་དབང་དུ་བྱས་ནས། ཤིན་ཏུ་སྟོང་པར་ཞེན་རྣམས་ཀྱིས། །ཡོད་མིན་བརྟུལ་ཞུགས་འཛིན་རྣམས་ཀྱི། །དོན་དུ་སངས་རྒྱས་གཏི་མུག་སྤྱོད། །རྡོ་རྗེ་རྫོགས་པའི་སངས་རྒྱས་འགྱུར། །ཞེས་པ་
* དང་༑ འདོད་ཆགས་འདུལ་བའི་དབང་དུ་བྱས་ཏེ། བྱང་ཆུབ་ཆགས་བྲལ་ལས་སྐྱེས་སྤངས། །སེམས་ཅན་གང་ཞིག་བདེ་བྱེད་པ། །ཆགས་པས་བྱང་ཆུབ་རབ་སྦྱིན་ཕྱིར། །པདྨ་གར་གྱི་དབང་ཕྱུག་གྱུར། །ཞེས་པ་དང་། སཾ་པུ་ཊའི་བརྟག་པ་དང་པོ་
དངོས་ལས་ཀྱང་། ཨེ་མའོ་སངས་རྒྱས་ཐམས་ཅད་ཀྱི། ཀུན་མཁྱེན་ཡེ་ཤེས་བླ་ན་མེད། །དེ་བཞིན་གཤེགས་པའི་བདེན་དོན་གང་། །བཙུན་མོ་ཉེ་བར་སྤྱོད་མཛད་པའོ། །ཞེས་གསུངས་སོ། །དེ་ལྟར་ཁྲོ་ཆགས་ཀྱི་སྐུས་རྩ་བའི་ཉོན་མོངས་པ་གསུམ་
ཞི་བར་བྱེད་པ་ཡིན་པས་ན། ཉོན་མོངས་པ་གཞན་རྣམས་ཤུགས་ལ་ཞི་བར་བྱེད་པ་ཡིན་ནོ། །ཁྲོ་ཆགས་ཀྱི་རྣམ་པའི་སྐུ་མེད་པ་རྣམས་ནི་བསྐྱེད་པའི་རིམ་པ་མི་ཟབ་པ་ཞེས་བྱའོ། །སྤྱི་དོན་གཉིས་པ་རྫོགས་པའི་རིམ་པས་ནི་གྱ་ནོམ་པ་ལྷར་ཞེན་པ་ཉིད་སྦྱོང་
145
ལྗོ ན་ཤིང་



རྒྱུད་སྡེ་ཀུན་བཏུས་
བར་བྱེད་དེ། བརྟག་པ་གཉིས་པའི་ལེའུ་གཉིས་པ་ལས། བསྐྱེད་པའི་རིམ་པའི་རྣལ་འབྱོར་གྱི། །བརྟུལ་ཞུགས་ཅན་གྱིས་སྤྲོས་པ་བསྒོམ། །སྤྲོས་པ་རྨི་ལམ་ལྟར་བྱས་ནས། །སྤྲོས་པ་ཉིད་ནི་སྤྲོས་མེད་བྱེད། །ཅེས་བྱ་བ་དང་། དེ་ནས་ཟུང་དུ་ཆུད་པ་
ན༑ །ཇི་ལྟར་སྒྱུ་མ་རྨི་ལམ་དང་། །ཇི་ལྟར་བར་མའི་སྲིད་ཡིན་པ། །རྟག་ཏུ་གོམས་པའི་རྣལ་འབྱོར་གྱིས། །དཀྱིལ་འཁོར་ཉིད་ནི་དེ་བཞིན་འདོད། །ཅེས་གསུངས་སོ། །གཞན་ཡང་རྫོགས་པའི་རིམ་པས་སྦྱང་གཞི་ཐ་མལ་པ་མཐའ་དག་ཀྱང་སྦྱོང་
སྟེ༑ སཾ་པུ་ཊའི་བརྟག་པ་བཅུ་པ་ལས། རྣམ་རྟོག་གཏི་མུག་ཆེན་པོ་སྟེ། །འཁོར་བའི་རྒྱ་མཚོར་ལྟུང་བར་བྱེད། །མི་རྟོག་ཏིང་འཛིན་ལ་གནས་ན། །མཁའ་བཞིན་དྲི་མ་མེད་པར་འགྱུར། །ཞེས་སོ། ཡང་བརྟག་པ་གཉིས་པ་ལས། དངོས་དང་དངོས་
པོ་མེད་པ་ང་། །དངོས་པོ་རྟོགས་ཕྱིར་སངས་རྒྱུས་ང་། །ཞེས་བྱ་བ་ལ་སོགས་པའི་གཞུང་གིས་རང་བྱིན་བརླབ་དང་། དཀྱིལ་འཁོར་འཁོར་ལོའི་ཡེ་ཤེས་སྐྱེ་བའི་རྟེན་འབྱུང་བ་བཞི་ལས་གྲུབ་པའི་རྩ་ལ་སོགས་པ་རྣམས་ཀྱིས་ནི་མ་དག་པའི་སྣོད་དང་བཅུད་
ཟཀྱིས་བསྡུས་པའི་རྟེན་རྣམས་སྦྱོང་ལ། དེ་ལ་བརྟེན་ནས་སྐྱེས་པའི་ཡེ་ཤེས་ཀྱིས་ནི་དེ་ལ་བརྟེན་པའི་ཡིད་སྦྱོང་སྟེ། ལུང་ནི་ལྟ་བའི་སྐབས་སུ་མང་དུ་བརྗོད་ཟིན་ཏོ། །ཡང་རྫོགས་པའི་རིམ་པའི་ཡེ་ཤེས་ཀྱི་སྦྱང་གཞི་རྟེན་དང་བརྟེན་པ་འཇིག་པའི་ཚུལ་སྦྱོང་
སྟེ༑ འཆི་བའི་དུས་སུ་ས་ཆུ་ལ་ཐིམ་པ་དང་། ཆུ་མེ་ལ་ཐིམ་པ་དང་། མེ་རླུང་ལ་ཐིམ་པ་དང་
། རླུང་ནམ་མཁའ་ལ་ཐིམ་པ་དང་། ནམ་མཁའ་རྣམ་པར་ཤེས་པ་ལ་ཐིམ་པ་ལ་སོགས་པའི་རྟགས་རྣམས་རྣལ་འབྱོར་པས་བསྒོམ་པའི་རྟགས་ད་ལྟར་འབྱུང་



a
༄༅། །སྟེ། གུར་ལེའུ་བཞི་པ་ལས། དང་པོ་སྤྲིན་གྱི་རྣམ་པ་སྟེ། །གཉིས་པ་དུ་བ་འདྲ་བ་ཉིད། །གསུམ་པ་མེ་ཁྱེར་རྣམ་པ་སྟེ། །བཞི་པ་མར་མེ་ཉེར་འབར་བ། །ལྔ་པ་རྟག་ཏུ་སྣང་བ་སྟེ། །སྤྲིན་མེད་ནམ་མཁའ་འདྲ་བ་ཉིད། །
ཅེས་བྱ་བ་ལ་སོགས་པ་གསུངས་སོ། །དེ་ལྟར་སྦྱང་གཞི་རིམ་པ་གཉིས་ཀྱིས་སྦྱོང་ཚུལ་ནི། བསྐྱེད་པས་ཀུན་རྟོག་སྦྱོང་ལ། དེ་ཉིད་རྫོགས་པས་སྦྱོང་བ་དང་། སྐྱེ་བ་བསྐྱེད་པས་སྦྱོང་ལ། འཆི་བ་རྫོགས་པས་སྦྱོང་བ་དང་། བསྐྱེད་རྫོགས་རེ་རེས་ཀྱང་
སྐྱེ་བ་དང་འཆི་བ་དང་། སྣང་བ་དང་སྟོང་པའམ། རྟོག་པ་མཐའ་དག་སྦྱོང་བ་ཡིན་ནོ། །དང་པོ་ནི་རྡོ་རྗེ་གུར་ལས། ཕལ་པའི་རྣམ་རྟོག་སྦྱོང་བའི་ཕྱིར། །ཞེས་བྱ་བའི་ལུང་གིས་གྲུབ་བོ། །གཉིས་པའང་རྡོ་རྗེ་གུར་ལས། དང་པོ་སྤྲིན་གྱི་རྣམ་པ་ཉིད། །
& ཅེས་བྱ་བ་ལ་སོགས་པ་དང་། སྤྱོད་པ་བསྡུས་པ་ལས། འཕགས་པ་ལྷས། གང་ཞིག་སྐྱེ་བ་ཀུན་རྫོབ་བདེན་པ་སྟེ། །འཆི་བའི་མིང་ཡང་དོན་དམ་བདེན་པ་ཡིན། །རིམ་གཉིས་དེ་དག་བླ་མའི་དྲིན་གྱིས་ནི། །རྙེད་པ་འདི་ནི་མ་འོངས་སངས་རྒྱས་་
ཡིན༑ །བདེན་གཉིས་དེ་ལ་ཟུང་དུ་འཇུག་པ་ནི། །མི་འཆད་བཞིན་དུ་དེ་དག་ཁྱད་པར་མེད། །མིང་གཉིས་མཐའ་མ་གཅིག་ཏུ་གོ་ན་ནི། །ཤེས་པ་དེ་འདིར་བཅིངས་ལས་གྲོལ་བ་ཡིན། །ཞེས་གསུངས་པས་ན། རིམ་པ་གཉིས་པོ་དེ་བདེན་པ་གཉིས་ཀྱང་
ཡིན་ནོ། །ཚིགས་སུ་བཅད་པ་དེ་དག་ནི་རིམ་པ་ལྔ་པ་ལས་ཀྱང་འབྱུང་བ་ཡིན་ནོ། །གསུམ་པ་རེ་རེས་ཀྱང་སྐྱེ་འཆི་ལ་སོགས་པ་སྦྱོང་བ་ནི། སྦྱང་གཞི་དང་སྦྱོང་བྱེད་ཐམས་ཅད་ངོ་སྤྲད་ལ་ལམ་ཐམས་ཅད་གཅིག་ཏུ་བསྡེབས་ནས་སྟོན་པ་འདི་ནི་རྣལ་འབྱོར་
ལྗོན་ཤིང་



གྱི་དབང་ཕྱུག་ཆེན་པོ་བིརླུ་པའི་བཞེད་པ་ཡིན་ནོ། །གཉིས་པ་ཐོབ་བྱ་སྐུ་གཉིས་ཡིན་པའི་ཕྱིར་རིམ་པ་གཉིས་བསྒོམ་པའི་འཐད་པ་ནི། དེ་ལ་བསྐྱེད་པའི་རིམ་པས་གཟུགས་ཀྱི་སྐུ་ཐོབ་པར་བྱེད་ལ། རྫོགས་པའི་རིམ་པས་ཆོས་ཀྱི་སྐུ་ཐོབ་པར་བྱེད་དོ། །དང་
པོའང་གུར་གྱི་ལེའུ་དང་པོ་ལས་གསུངས་པ། དེ་ཕྱིར་དཀྱིལ་འཁོར་འཁོར་ལོ་ཞེས། །ཐབས་ནི་བདེ་བའི་སྡོམ་པ་སྟེ། །སངས་རྒྱས་ང་རྒྱལ་རྣལ་འབྱོར་གྱིས། །སངས་རྒྱས་ཉིད་ནི་མྱུར་བར་འགྲུབ། །སྟོན་པ་སུམ་ཅུ་རྩ་གཉིས་མཚན། །གཙོ་བོ་དཔེ་
བྱད་བརྒྱད་ཅུར་ལྡན། །དེ་ནི་ཐབས་ཀྱི་གཟུགས་ཅན་ནོ། །ཞེས་གསུངས་པས་འབྲས་བུ་དང་མཐུན་པས་སྦྱང་བར་བྱ་བའི་ཕྱིར་སངས་རྒྱས་ཀྱི་སྐུ་གཟུགས་བསྒོམ་པར་བྱ་པའི་དབང་དུ་བྱས་ནས་གོང་དུ་བསྟན་པ་དེ་དག་དེ་བཞིན་གཤེགས་པ་མངོན་པར་
སངས་རྒྱས་པ་དང་མཐུན་ཏེ། ཚོགས་གཉིས་བསགས་པས་ནི་བསྐལ་པ་གྲངས་མེད་གསུམ་དུ་ཚོགས་བསགས་པ་དང་འདྲ། སྲུང་བའི་འཁོར་ལོས་སྲོད་ལ་བདུད་བཏུལ་བ། གཞལ་ཡས་ཁང་གིས་མ་དག་པའི་སྣོད་སྦྱངས་ཏེ་འོག་མིན་དུ་བྱིན་གྱི་
བརླབས། མངོན་པར་བྱང་ཆུབ་པ་ལྔའི་རིམ་པས་ལྷའི་རྣམ་པར་གྲུབ་པ་ནི་འོག་མིན་ནམ་རྡོ་རྗེ་གདན་གྱི་སྟེང་དུ་ཐོ་རངས་སངས་རྒྱས་པ་དང་འདྲ། ཁམས་གསུམ་ཆོས་ཀྱི་རྒྱལ་པོར་དབང་བསྐུར་འོད་ཟེར་འཕྲོ་འདུས་སེམས་ཅན་གྱི་དོན་བྱེད་པ་
དང་༑ བཟླས་པ་ལ་སོགས་པ་ཆོས་ཀྱི་འཁོར་ལོ་བསྐོར་བ་དང་མཐུན་ནོ། །བསྐྱེད་པའི་རིམ་པ་བསྡུས་ཏེ་སྟོང་པ་ཉིད་དུ་བསྒོམས་པས་ཡོངས་སུ་མྱ་ངན་ལས་འདས་པ་དང་མཐུན་ཏེ། དེ་ལྟར་མཛད་པ་བཅུ་གཉིས་དང་མཐུན་པས་སངས་རྒྱས་ཀྱི་ཕྲིན་ལས་
148



ཐ
༄༅། །མཛད་ནས། སླར་ཡང་མཛད་པ་རྒྱུན་མི་འཆད་པ་དང་འདྲ་བར་སྟོང་པ་ཉིད་ཀྱི་ངང་ལས་ལྷའི་སྐུར་ལངས་ནས་སྤྱོད་ལམ་གྱི་རྣལ་འབྱོར་གྱི་ཚུལ་གྱིས་སེམས་ཅན་གྱི་དོན་བྱེད་པ་ཡིན་ནོ། །དེས་ན་བསྐྱེད་པའི་རྣམ་པས་སངས་
རྒྱས་ཀྱི་གཟུགས་ཀྱི་སྐུ་གྲུབ་པར་བྱེད་པ་དང་མཐུན་པས་འབྲས་བུ་ལམ་དུ་བྱེད་པ་ཞེས་ཀྱང་བྱའོ། །ཡང་རྡོ་རྗེ་གུར་ལེའུ་བཅུ་བཞི་པ་ལས་ཀྱང་། བཅོམ་ལྡན་འདས་ལུས་ཅན་བསྒོམ་པའི་ཐབས་ཀྱི་དགོས་པ་ཅི་ལགས། གསང་བའི་བདག་པོ་དགོས་པ་ཡོད་
དོ༑ །དེ་ཅི་ལགས། སངས་རྒྱས་ཉིད་དོ། །སངས་རྒྱས་ཉིད་དེ་ཅི་ལགས། རྣམ་པ་ཐམས་ཅད་མཁྱེན་པ་ཉིད་དོ། །དེ་ཅི་ལགས། ལུས་ཅན་ཏེ་འདི་ནི་བདེན་པའོ། །ཅི་བཅོམ་ལྡན་འདས་བེམས་པོ་ལགས་སམ། བཀའ་སྩལ་པ། ང་ཉིད་མེ་ལོང་ལྟ་
བུའི་ཡེ་ཤེས་སོ་ཞེས་བྱ་བ་ལ་སོགས་པ་གསུངས་སོ། །འདིས་ནི་སངས་རྒྱས་ཀྱི་སྐུ་གཟུགས་ཀྱི་སྐུ་ཡེ་ཤེས་ཀྱི་རང་བཞིན་གྱི་སྐུ་ཞེས་བྱ་བར་བསྒྲུབ་པ་ཡིན་ནོ། །གཞན་ཡང་འདིས་ལོག་པར་རྟོག་པ་རྣམ་པ་བཞི་བསལ་བ་ཡིན་ཏེ། སངས་རྒྱས་ལ་གཟུགས་
ཀྱི་སྐུ་མི་འདོད་པའི་ལོག་པར་རྟོག་པ་བསལ་བ་དང་། སངས་རྒྱས་ལ་ཡེ་ཤེས་མེད་པའི་ལོག་རྟོག་བསལ་བ་དང་། གཟུགས་ཀྱི་སྐུ་ནི་རྣམ་པའམ་ཕྱི་རོལ་ཐུགས་ཡེ་ཤེས་ཀྱི་རང་བཞིན་དུ་འདོད་པའི་ལོག་པར་རྟོག་པ་བསལ་བ་དང་། བསྐྱེད་པའི་རིམ་པས་
ལྕེ ཐུན་མོང་འགྲུབ་པ་ཙམ་ལས་མཆོག་སྒྲུབ་པ་ལ་བསྐྱེད་རིམ་གྱིས་མ་ཡིན་ནོ་ཞེས་བྱ་བའི་ལོག་པར་རྟོག་པ་བསལ་བ་ཡིན་ནོ། །ཞིབ་ཏུ་བླ་མས་བསྟན་པར་བྱའོ། །གཉིས་པ་རྫོགས་པའི་རིམ་པ་བསྒོམ་པ་ནི་ཆོས་ཀྱི་སྐུ་འཐོབ་པར་བྱེད་དེ། སཾ་པུ་ཊའི་བརྟག་པ་
149



དྲུག་པ་ལས། རང་བྱུང་ངོ་བོ་ཉིད་འདི་ནི། །ཆོས་ཀྱི་སྐུར་ནི་རབ་ཏུ་གྲགས། །ཞེས་གསུངས་སོ། །ཡང་གུར་གྱི་ལེའུ་དྲུག་པ་ལས། ཆོས་ཀྱི་དབྱིངས་ནི་འོད་གསལ་བ། །གང་ཞིག་བསྒོམ་པ་དེ་བས་ན། །སེམས་ཅན་སངས་རྒྱས་མཉམ་པར་
འགྱུར༑ །ཞེས་གསུངས་པ་ལྟ་བུ་སྟེ། རྫོགས་རིམ་གྱི་ཉམས་ཟུང་འཇུག་ངོ་བོ་ཉིད་དང་མཐུན་པ་རྣམས་ཆོས་སྐུ་དང་མཐུན་པར་མོས་ཤིང་བསྲེས་ལ་ལམ་དུ་བྱའོ། །དེ་ལྟ་བུའི་རིམ་པ་གཉིས་བསྒོམས་པས་འབྲས་བུ་སངས་རྒྱས་ཀྱི་སྐུ་གཉིས་འགྲུབ་པ་
རྒྱུ དེའང་ལན་ཅིག་དེ་ལྟ་བུའི་རྣམ་པར་འགྲུབ་པ་ལ་ད་ལྟ་ནས་དེ་ལྟ་བུ་བསྒོམས་པས་འབྲས་བུ་ལམ་དུ་བྱེད་པ་ཞེས་བྱ་ལ། དེའང་འབྲས་བུའི་རྣམ་པ་ཙམ་ཡིན་པས་རྣམ་པ་ལམ་དུ་བྱེད་པ་ཞེས་བྱ་སྟེ། འདི་རྒྱས་པར་ལམ་གྱི་སྐབས་ཉིད་དུ་བཤད་པར་བྱའོ། །
གསུམ་པ་རང་གི་ངོ་བོ་རྟེན་དང་བརྟེན་པ་ཡིན་པའི་ཕྱིར་བསྒོམ་པར་འཐད་པ་ལ། བརྒལ་བའི་དོན་ནི་རྫོབ།ས་པའི་རིམ་པས་བསྐྱེད་རིམ་ཉིད་ཀྱང་སྦྱོང་བའི་ཕྱིར་དང་། འབྲས་བུ་ཆོས་ཀྱི་སྐུ་འགྲུབ་པ་ཡིན་ན་དེ་ཉིད་ཀྱིས་ཆོག་པས་བསྐྱེད་རིམ་དོན་མེད་སྙམ་དུ་
རྒོལ་པ་ནི། ཧེ་བཛྲའི་ཕྱི་མའི་གཉིས་པ་ལས། རྡོ་རྗེ་སྙིང་པོས་གསོལ་པ། རྫོགས་པའི་རིམ་པའི་རྣལ་འབྱོར་འདི། །དེ་ཡི་བདེ་བ་བདེ་ཆེན་བརྗོད། །རྫོགས་པ་བསྒོམ་པ་མེད་པ་སྟེ། །བསྐྱེད་པ་ཡིས་ནི་ཅི་ཞིག་འཚལ། །ཞེས་གསུངས་སོ། །དེའི་ལན་
ནི་རྫོགས་པའི་རིམ་པ་དེ་ལྟར་བཟང་ཡང་། དེ་ལ་རྟེན་བསྐྱེད་རིམ་མེད་ན་དེ་ཉིད་ཀྱང་མི་འབྱུང་ཞེས་དཔེ་དང་བཅས་ཏེ་ལན་འདེབས་པ་ནི། ཨེ་མ་བྱང་ཆུབ་སེམས་དཔའ་ཆེ། །དད་པའི་ཤུགས་ཀྱིས་རབ་ཏུ་ཉམས། །ལུས་ཀྱི་དངོས་མེད་གང་ལས་
150



༣ ༄༅། །བདེ། །བདེ་བ་སྨྲ་བར་མི་ནུས་སོ། །ཁྱབ་དང་ཁྱབ་བྱེད་ཚུལ་གྱིས་ནི། །བདེ་བས་འགྲོ་བ་ཁྱབ་པ་ཉིད། །ཇི་ལྟར་མེ་ཏོག་ལ་གནས་དྲི། །མེ་ཏོག་དངོས་མེད་ཤེས་མི་འགྱུར། །དེ་བཞིན་གཟུགས་སོགས་དངོས་མེད་ན། །
བདེ་བ་ཉིད་ཀྱང་དམིགས་མི་འགྱུར། ཞེས་གསུངས་ཏེ། རྒྱུའི་གནས་སྐབས་སུའང་། ཞུ་བ་མེད་ན་བདེ་མེད་འགྱུར། །ནུས་པ་མེད་ཕྱིར་ལྟོས་དང་བཅས། །ཞལ་ཕྱག་རྣམ་པའི་གཟུགས་ཅན་ཉིད། །མཆོག་ཏུ་བདེ་བ་གཟུགས་མེད་པ། ཞེས་འབྱུང་
༥ ལ༑ འབྲས་བུའི་སྐབས་སུའང་རྡོ་རྗེ་སྙིང་པོ་རྣམ་པ་མེད་པའི་བྱང་ཆུབ་དེ་སྐད་མ་སྨྲ་ཞིག ང་ཉིད་དངོས་པོ་དངོས་མེད་ང་། །དང་པོའི་དེ་བཞིན་གཤེགས་པར་བརྗོད། །གཟུགས་མེད་གཟུགས་དང་ལྡན་པའི་མཆོག །ཟབ་མོ་ཞི་བའི་གཟུགས་དང་
ལྡན། །ཞེས་གུར་ལས་གསུངས་ཏེ། དེས་ན་རྟེན་དང་བརྟེན་པ་འབྲལ་བ་མེད་དོ་ཞེས་བྱ་བའི་དོན་ཏོ། །སྤྱི་དོན་གསུམ་པ་དེ་ལྟ་བུའི་རིམ་པ་གཉིས་པོ་བསྒོམས་པས་གྲོལ་བའི་འཐད་པ་སྟོན་ཏོ། །འདི་ལ་གསུམ་སྟེ། རིགས་སམ་རྒྱུ་ཡིན་པའི་ཕྱིར་གྲོལ་ -
བར་འཐད་པ་དང་། ཐབས་ཁྱད་པར་ཅན་གྱིས་ཟིན་པའི་ཕྱིར་གྲོལ་བར་འཐད་པ་དང་། དག་པ་རྣམ་པ་གསུམ་གྱི་བདག་ཉིད་ཡིན་པའི་ཕྱིར་གྲོལ་བར་འཐད་པའོ། །དང་པོ་ནི་དེ་ལྟ་བུའི་རིམ་པ་གཉིས་པོ་དེ་བསྒོམས་པས་ཅི་ཞིག་བྱ་སྙམ་ན་རིགས་ཡིན་པའི་
ཕྱིར་ཏེ། འབྲས་བུ་དེ་བཞིན་གཤེགས་པའི་དངོས་གྲུབ་ཀྱི་རྒྱུ་ཡིན་པའི་ཕྱིར་རོ། །རྒྱུ་ཡིན་ནོ་ཞེས་གོང་དུའང་བཤད་ཟིན་མོད། རྒྱུ་རང་ཇི་ལྟར་ཡིན་སྙམ་ན། ཐམས་ཅད་གསང་བ་ལས། རྒྱུ་ལ་འབྲས་བུས་རྒྱས་གདབ་ཅིང་། །འབྲས་བུ་ལ་ཡང་རྒྱུས་



རྒྱས་གདབ། །ཅེས་གསུངས་པས། སྤྱིར་རྒྱུ་ཐམས་ཅད་ཀྱང་དེ་བཞིན་གཤེགས་པའི་རིགས་ཡིན་ལ། འབྲས་བུ་དེ་བཞིན་གཤེགས་པའང་རྒྱུའི་རིགས་ཡིན་ཞིང་། དེ་བཞིན་དུ་ལམ་ཡང་དེ་གཉིས་ཀྱི་རིགས་ཡིན་ལ། དེ་གཉིས་ཀྱང་ལམ་གྱི་རིགས་ཡིན་
པའི་ཕྱིར་རོ། །དེ་ལྟར་ཡང་། ཧེ་བཛྲའི་ལེའུ་ལྔ་པ་ལས་གསུངས་ཏེ། རིགས་དང་འབྱུང་བ་ལྔ་རྣམས་དང་། །ཕུང་པོ་ལྔ་ཡི་རང་བཞིན་གྱིས། །རིགས་དང་བགྲང་བྱ་འདི་ཡིས་ནི། །རིགས་ཞེས་མངོན་པར་བརྗོད་པར་བྱ། །ཞེས་སོ། །དེའང་སྤྱིར་རྒྱུ་
ལ་འབྲས་བུའི་རིགས་སུ་བཞག་པ་ཡོད་དེ། བུད་ཤིང་ལ་མེའི་རིགས་ཟེར་བ་ལྟ་བུའོ། །འབྲས་བུའང་རྒྱུའི་རིགས་སུ་བཞག་པ་ཡོད་དེ། བུམ་པ་ལ་འཇིམ་པའི་རིགས་ཟེར་བ་ལྟ་བུའོ། །ཡང་བརྟེན་པ་ལ་རྟེན་གྱི་རིགས་སུ་བཞག་པ་ཡོད་དེ། རྒྱལ་པོ་ལ་
བརྟེན་པ་ལ་རྒྱལ་པོའི་རིགས་ཅན་ཟེར་བ་ལྟ་བུའོ། །རྟེན་ལ་བརྟེན་པའི་རིགས་སུ་བཞག་པ་ཡོད་དེ། ངན་པར་བརྟེན་པ་ལ་ངན་པའི་རིགས་ཟེར་བ་ལྟ་བུའོ། །དེ་བཞིན་དུ་སྤྱི་དང་བྱེ་བྲག་ལའང་སོ་སོར་ཤེས་པར་བྱའོ། །དཔེ་དེ་བཞིན་དུ་ཡོད་པ་ལས། དོན་
ནི་འབྱུང་བ་ལྔ་རྣམས་དང་། །ཞེས་བྱ་བ་ལ་སོགས་པ་སྟེ། འདི་དག་སྦྱངས་པ་ལས་དེ་བཞིན་གཤེགས་པའི་དངོས་གྲུབ་འབྱུང་བས་རྒྱུ་ལ་འབྲས་བུའི་རིགས་སུ་བཞག་གོ །འདི་དག་སྦྱངས་པ་ལས་བྱུང་བའི་དེ་བཞིན་གཤེགས་པ་ལ་དེ་དག་གི་རིགས་སུ་
བཞག་སྟེ། ཐུབ་པ་རྣམ་པར་སྣང་མཛད་རྨོངས། །ཞེས་བྱ་བ་ལྟ་བུའོ། །དེས་ན་དཔེ་བུད་ཤིང་དང་མེ་འདྲ་བའི་ཕྱིར། སཾ་པུ་ཊ་ལས། བུད་ཤིང་བསྲེགས་པའི་རིགས་པ་ན། །དགྱེས་པའི་རྒྱལ་བ་གར་མཁན་མཆོག །ཅེས་གསུངས་སོ། །དེས་ན་གང་།
152
»



།གི་ཡོངས་སུ་འཛིན་པ་པོ་ནི་རིགས་ཀྱི་བདག་པོ་ཡིན་ལ། གང་ཡོངས་སུ་བཟུང་བ་དེ་ནི་དེའི་རིགས་ཡིན་ནོ། །དེ་ལྟར་རྡོ་རྗེ་རྩེ་མོ་ལས། མགོན་དེས་ཡོངས་སུ་བཟུང་བས་ན། །དེ་ཡི་རིགས་ཀྱི་དཀྱིལ་འཁོར་ཡིན། ཞེས་
གསུངས་སོ། །དེ་བས་ན་ལམ་གཏན་ལ་འབེབས་པའི་སྐབས་འདིར་འབྲས་བུ་ནི་རིགས་ཀྱི་བདག་པོ་ཡིན་ལ། ལམ་དང་རྒྱུ་ནི་རིགས་ཡིན་པར་འཇོག་གོ །དེ་བས་ན་རིགས་དང་རིགས་ཀྱི་བདག་པོ་མི་འབྲལ་ཞིང་འབྲེལ་པ་ཅན་དུ་གྲུབ་པའི་ཕྱིར་རིམ་པ་
གཉིས་པོ་འདིས་གྲོལ་བར་འགྱུར་ཏེ། ཞེན་པས་འཇུག་ཅིང་འབྲེལ་པས་མི་བསླུ་བ་ཡིན་ནོ། །དེའང་ཞེན་པ་ནི་འབྲས་བུ་ལ་ཞེན་ལ། འཇུག་ནི་ལམ་ལ་འཇུག་པའོ། །འབྲེལ་པ་ནི། རིམ་པ་དེ་བསྒོམས་ན་འབྲས་བུ་འགྲུབ་པར་ངེས་ཏེ་མི་བསླུ་བའོ། །
དེའང་འབྲས་བུ་ལམ་དུ་བྱེད་པ་དང་། རྣམ་པ་ལམ་དུ་བྱེད་པ་དང་། མོས་པ་ལམ་དུ་བྱེད་པ་དང་། བྱིན་རླབས་ལམ་དུ་བྱེད་པ་ཞེས་བྱ་བ་བཞི་རྡོ་རྗེ་ཐེག་པའི་ལམ་ཐམས་ཅད་གཏན་ལ་འབེབས་པ་ཡིན་ནོ། །དེའང་རྣམ་པ་ལམ་དུ་བྱེད་པའི་མཚོན་བྱེད་
ཕྱོགས་གཅིག་ནས་མཚོན་ན་འབྲས་བུ་ཆོས་ཀྱི་སྐུ་རྣམ་པར་རྟོག་པས་མི་ཕྱེད་པས་རྡོ་རྗེ། ཆགས་པས་མ་གོས་པས་པདྨ། དེ་བཞིན་ཉིད་དུ་གཤེགས་པས་དེ་བཞིན་གཤེགས་པ་ཞེས་བྱ་བ་ལ་སོགས་པ་ཡིན་ལ། དེ་མཚོན་པར་བྱ་བའི་ཕྱིར་གཟུགས་ཀྱི་སྐུ་
ལའང་དེའི་བརྡས་རྣམ་པར་འཇོག་པས་རྡོ་རྗེ་ལ་སོགས་པའོ། །ཡང་དེ་ལས་བྱུང་བའི་དཀྱིལ་འཁོར་འཁོར་ལོ་ལ་སོགས་པའང་དེའི་རིགས་སོ། །དེ་ལྟ་བུའི་མཚོན་བྱེད་དེ་བསྒོམ་པའི་རྣལ་འབྱོར་པའི་ལམ་རིམ་པ་གཉིས་ཀྱང་དེའི་རིགས་སོ། །ལམ་དེས་



སྦྱང་བར་བྱས་པས་འབྲས་བུ་དེ་འགྲུབ་པའི་རྒྱུ་འབྱུང་བ་བཞི་ལ་སོགས་པ་དེའི་རིགས་ཞེས་བྱ་ལ། ལམ་བསྐྱེད་རིམ་ལའང་དེ་ལ་སོགས་པ་མཐའ་ཡས་པ་དང་། རྫོགས་རིམ་ལས་ཀྱི་ཕྱག་རྒྱུ་ལའང་དེའི་རིགས་ཡིན་ཞེས་བྱ་བ་ལ་སོགས་པ་མཐའ་ཡས་པ་
རྣམས་ཀྱང་རིགས་པའི་ཚུལ་འདིས་རྒྱས་པར་བླ་མས་སྟོན་པར་འགྱུར་བས་ན་ཤེས་པར་བྱའོ། །དེས་ན་རིགས་དང་རིགས་ཀྱི་བདག་པོ་དང་ཕྱག་རྒྱས་གདབ་པར་བྱ་བ་དང་། འདེབས་པའི་དབྱེ་བ་ནམ་ཡང་དབྱེར་མི་ཕྱེད་པའི་ཕྱིར་གྲོལ་བའི་རྒྱུ་ཡིན་ཞེས་བྱ་
བ བའི་དོན་ཏོ། །གཉིས་པ་ཐབས་ཁྱད་པར་ཅན་གྱིས་ཟིན་པའི་ཕྱིར་གྲོལ་བར་འཐད་པ་ནི། རྩ་རྒྱུད་ཕྱི་མའི་གཉིས་པ་ལས། དུག་གི་དུམ་བུ་གང་ཉིད་ཀྱིས། །སྐྱེ་བོ་ཐམས་ཅད་འཆི་བར་འགྱུར། །དུག་གི་དེ་ཉིད་ཤེས་པ་དེས། །དུག་གིས་དུག་ནི་འབིགས་
པར་བྱེད། །ཅེས་བྱ་བ་ལ་སོགས་པ་གསུངས་ཏེ། འདི་ལ་བཞི། དུག་གིས་དུག་ལ་བསྙན་པའི་རིགས་འདྲ་གཉེན་པོར་ཆེ་བ་དང༌། རླུང་གིས་རླུང་ལ་བསྣུན་པས་བཟློག་པ་གཉེན་པོར་ཆེ་བ་དང་། ཆུས་ཆུ་དགུག་པ་སྦམས་པ་གཉེན་པོར་ཆེ་བ་
དང༌༑ ཚིག་པ་མེས་གདུང་བ་བསྣན་པ་གཉེན་པོར་ཆེ་བའོ། །དེས་ན་དྲི་མས་དྲི་མ་འཁྲུ་བ་གཉེན་པོར་ཆེ་བའམ། རྟོག་པས་རྟོག་པ་བཟློག་པ་སྟེ། དེ་ཉིད་ལས། སྐྱེ་བོ་མི་བཟད་པ་ཡི་ལས། །གང་དང་གང་གིས་འཆིང་འགྱུར་བ། །ཐབས་དང་བཅས་
ན་དེ་ཉིད་ཀྱིས། །སྲིད་པའི་འཆིང་བ་ལས་གྲོལ་འགྱུར། །ཞེས་གསུངས་ཏེ། གོང་དུ་བསྟན་པའི་དཔེ་བཞིས་སྤང་བྱ་ཉིད་ལ་ཐབས་ཀྱིས་ཟིན་ན་དེ་ཉིད་ཀྱིས་གྲོལ་ཏེ། སྲིད་པའི་འཆིང་བ་ལས་གྲོལ་ན་སངས་རྒྱས་ཀྱི་འབྲས་བུར་འགྱུར་ཞེས་བྱ་སྟེ། ཞིབ་ཏུ་
154



༣ ༄༅། །རྟོགས་པར་བྱའོ། །གསུམ་པ་དག་པ་གསུམ་གྱི་བདག་ཉིད་ཡིན་པའི་ཕྱིར་གྲོལ་བར་འཐད་པ་ནི། དེ་ལ་རིམ་པ་གཉིས་བསྒོམས་པས་ཇི་ལྟར་གྲོལ་སྙམ་པ་ལ། ཧེ་བཛྲའི་ལེའུ་དགུ་པ་ལས། ཕུང་པོ་ལྔ་དང་དབང་པོ་དྲུག །
སྐྱེ་མཆེད་དྲུག་དང་འབྱུང་ཆེན་ལྔ། །རང་བཞིན་གྱིས་ནི་རྣམ་པར་དག །ཅེས་ཏེ། དེ་ལྟར་རང་བཞིན་གྱིས་དག་པའི་ཕྱིར་གྲོལ་ལོ། །འོ་ན་བསྒོམས་ནས་ཅི་བྱ་སྙམ་ན། ཉོན་མོངས་ཤེས་བྱའི་སྒྲིབ་སྦྱང་བྱ་སྟེ། དྲི་མ་གློ་བུར་བ་རྣམས་སྦྱང་ཞེས་བྱ་བའི་
g དོན་ཏོ། །དེ་ལ་རང་བཞིན་གྱིས་ཇི་ལྟར་དག དེ་སྦྱང་བའི་གཉེན་པོས་ནི་ཇི་ལྟར་དག དེའི་འབྲས་བུ་ནི་ཇི་ལྟར་འགྱུར་སྙམ་ན། དེ་རེ་རེ་ལའང་དག་པ་གསུམ་གསུམ་དང་ལྡན་ནོ། །དེ་ལ། ངེས་པར་དངོས་པོ་ཐམས་ཅད་ཀྱི། །དག་པ་དེ་བཞིན་ཉིད་དུ་
བརྗོད༑ །ཅེས་ཏེ། དེ་བཞིན་ཉིད་ཀྱི་དག་པ་ཞེས་བྱ་བ་ཆོས་ཐམས་ཅད་རང་བཞིན་གྱིས་མ་སྐྱེས་པའི་དེ་བཞིན་ཉིད་དོ། །དག་པ་གཉིས་པ་ནི། ཕྱི་ནས་རེ་རེའི་དབྱེ་བ་ཡིས། །ལྷ་རྣམས་ཀྱིས་ནི་བརྗོད་པར་བྱ། །ཞེས་ཏེ། སེམས་ཅན་ཐམས་ཅད་ཀྱི་ལུས་
རང་བཞིན་གྱིས་དག་པ་ཞལ་ཕྱག་གི་རྣམ་པར་གྲུབ་པ་སྟེ། ཕྱི་མའི་གཉིས་པ་ལས། ཞལ་ཕྱག་རྣམ་པའི་གཟུགས་ཅན་ཉིད། །ཅེས་སོ། །འོ་ན་དེ་ལྟར་དེ་བཞིན་ཉིད་དུ་རང་བཞིན་གྱིས་དག་ན་ཞལ་ཕྱག་གི་རྣམ་པ་ཉིད་གང་ལས་འབྱུང་སྙམ་ན། རང་རིག་
''བདག་ཉིད་དག་པ་ཉིད། །དག་པ་གཞན་གྱིས་རྣམ་གྲོལ་མིན་ཏེ། རང་གི་སེམས་ཀྱི་ཆོ་འཕྲུལ་ཡིན་ཞེས་བྱ་བའི་དོན་ཏོ། །དེ་ལྟར་རང་བཞིན་གྱིས་དག་པས་ན་གློ་བུར་དུ་གཟུང་འཛིན་དུ་སྣང་བའི་དྲི་མ་སྦྱོང་བ་ལ་ཐབས་ཀྱི་རྒྱུད་ཀྱི་དག་པ་གསུམ་དགོས་པས་



རྒྱུད་སྡེ་ཀུན་བཏུས་
དེས་ན་ལམ་བསྒོམ་པར་རིགས་སོ། །དེ་ལ་ཐབས་ཀྱི་རྒྱུད་ཀྱི་དེ་བཞིན་ཉིད་ཀྱི་དག་པ་ནི་རྟོགས་པའི་ལྟ་བ་སྟེ། དེ་བཞིན་ཉིད་ལ་མོས་པ་བྱེད་པའི་ཕྱིར་རོ། །ཐབས་རྒྱུད་ཀྱི་ལྷ་སོ་སོའི་དག་པ་ནི་ཕྱི་ནས་རེ་རེ་སྟེ་རྣམ་པ་གཟུགས་ཅན་སྦྱོང་བར་བྱེད་པ་བསྐྱེད་
པའི་རིམ་པའོ། །ཐབས་རྒྱུད་ཀྱི་རང་རིག་པའི་དག་པ་ནི་ཆོས་ཐམས་ཅད་སེམས་ཡིན་པ་དེ་རྟོགས་པར་བྱེད་པའི་ཐབས་རྫོགས་པའི་རིམ་པའོ། །དེ་ཐམས་ཅད་ཀྱང་མཉམ་རྗེས་གཉིས་གཉིས་སུ་ཤེས་པར་བྱའོ། །དེ་ལྟ་བུའི་ལམ་རིམ་པ་གཉིས་དག་པ་
གསུམ་ལྡན་བསྒོམས་པའི་འབྲས་བུ་ནི། དེ་བཞིན་ཉིད་ཀྱི་དག་པ་མཐར་ཕྱིན་པ་ཆོས་ཀྱི་སྐུ་ཡིན་ལ། རང་རིག་པའི་དག་པ་མཐར་ཕྱིན་པས་ངོ་བོ་ཉིད་ཀྱི་སྐུ་ཡིན་ལ། ལྷ་སོ་སོའི་དག་པ་མཐར་ཕྱིན་པ་ནི་གཟུགས་ཀྱི་སྐུ་ཡིན་ནོ། །དེ་བས་ན་རྒྱུ་ལམ་འབྲས་བུ་
ཐམས་ཅད་དག་པ་གསུམ་ཡིན་པའི་ཕྱིར་ན་རིམ་པ་གཉིས་ཀྱི་གྲོལ་བར་རིགས་ཞེས་བྱ་བའི་དོན་ཏོ། །སྤྱི་དོན་བཞི་པ་རིམ་པ་གཉིས་ཀྱི་བསྒོམ་ཚུལ་ལམ་གོ་རིམ་བསྟན་པ་ནི། སློབ་དཔོན་ཀླུ་སྒྲུབ་ཡབ་སྲས་ནི་བསྐྱེད་རིམ་བསྟན་ནས། རྫོགས་རིམ་བསྒོམ་
པར་བཞེད་དེ། རིམ་པ་ལྔ་པ་ལས། བསྐྱེད་པའི་རིམ་པར་ལེགས་གནས་ནས། །རྫོགས་པའི་རིམ་པ་འདོད་རྣམས་ལ། །ཐབས་འདི་རྫོགས་པའི་སངས་རྒྱས་ཀྱིས། །སྐས་ཀྱི་གདང་བུ་ལྟ་བུར་གསུངས། །ཞེས་བཤད་དོ། །བྱང་ཆུབ་སེམས་དཔའ་
རྣམས་ནི་བརྟན་རུང་མི་བརྟན་རུང་ལོ་བཅུ་གཉིས་བསྐྱེད་རིམ་བསྒོམས་ནས། དེ་ནས་གདོད་རྫོགས་པའི་རིམ་པ་སྒོམ་པར་བྱེད་དོ། །སློབ་དཔོན་སངས་རྒྱས་ཡེ་ཤེས་ཞབས་ནི་བསྐྱེད་པའི་རིམ་པ་ལ་རྫོགས་པའི་རིམ་པས་རྒྱས་གདབ་ནས་བསྒོམ་མོ་ཞེས་
156



༣
༄༅། །གསུངས་ཏེ་ཁོ་བོས་ལེགས་པར་མ་རྟོགས་སོ། །སློབ་དཔོན་ཌོམྦི་པས་ནི་བདུད་རྩི་འོད་ཀྱི་གཞུང་ལས། བློ་བཟང་དང་པོར་བསྐྱེད་པའི་རིམ་པ་སྒོམ་པར་བྱེད་དང་ཕན་པའི་ཕྱག་རྒྱ་དང་། །སྔགས་ནི་རྣམ་དག་གུག་སྐྱེད་གོ་ཆ་
ངེས་པར་སེམས་པ་དྲན་པ་བྲལ་མི་བྱ། །ཕྱིས་ནི་རང་ཤིང་བློ་བཟང་དེ་ཉིད་གཅིག་གི་སེམས་དང་སྐད་ཅིག་རྒྱུན་དུ་ལྡན། །རྫོགས་པའི་རིམ་པ་སྲིད་པ་ལས་བྱུང་ལྷན་ཅིག་སྐྱེས་པར་རྟག་ཏུ་རྣམ་པར་བསམ། །ཞེས་གསུངས་པས་ན་བསྐྱེད་རིམ་བརྟན་ནས་
རྫོགས་རིམ་བསྒོམ་པར་གསལ་ལོ། །ཇོ་བོ་ག་ཡ་དྷ་རའི་བཞེད་པས་ལེའུ་བརྒྱད་པ་ལས། རིམ་གཉིས་མཉམ་པར་གནས་ནས་ནི། །ཞེས་གསུངས་པས་ན་སྟན་ཐོག་གཅིག་ཏུ་རིམ་པ་གཉིས་བསྒོམ་སྟེ། ཐུན་སྟོད་ལ་བསྐྱེད་པའི་རིམ་པ་བསྒོམས་
# ནས་༑ ཐུན་སྨད་ལ་རྫོགས་པའི་རིམ་པ་བསྒོམ་པར་བཞེད་དོ། །དེ་ལྟ་བུའི་དོན་དེ་དག་ཀྱང་རྩ་རྒྱུད་དང་པོའི་ལེའུ་དང་པོ་དང་། བརྒྱད་པ་དང་། དགུ་པ་དང་། ཕྱི་མའི་གཉིས་པ་དང་། དགུ་པ་དང་། གུར་ལེའུ་བཞི་པ་དང་། བརྒྱད་པ་དང་། བཅུ་
བཞི་པ་དང་། ལུང་གཞན་གྱིས་གྲོགས་བྱས་པ་རྣམས་ཀྱི་ཡིན་ནོ། །རིམ་པ་གཉིས་ཀྱི་སྤྱིའི་མངོན་པར་རྟོགས་པ་བསྟན་ཟིན་ཏོ། །ད་ནི་སོ་སོའི་མངོན་པར་རྟོགས་པ་ལས་ཐོག་མར་རྫོགས་པའི་རིམ་པའི་རྟེན་བསྐྱེད་པའི་རིམ་པ་བརྗོད་ན་ལྔ། བསྐྱེད་
པའི་རིམ་པ་བསྒོམ་པའི་གང་ཟག་དང་། གནས་དང་། དུས་དང༌། བསམ་པ་དང་། ལྷའི་རྣལ་འབྱོར་རོ། །དང་པོ་ནི་དབང་ཐོབ་ཅིང་དམ་ཚིག་དང་ལྡན་པའོ། །གནས་ནི་གསུམ་ལས། ལས་དང་པོ་པའི་གནས་དང་། ཅུང་ཟད་བརྟན་པ་
157
ལྗོན་ཤིང་



རྒྱུད་སྡེ་ཀུན་བཏུས་
དང་༑ བརྟན་པ་ཆེར་ཐོབ་པའི་གནས་སོ། །དང་པོ་ནི་རྩ་རྒྱུད་ཕྱི་མའི་གཉིས་པ་ལས། དང་པོ་གོམས་པར་བྱེད་དུས་ཀྱི། །གནས་ནི་གང་དུ་བསྔགས་པའི་སེམས། །གཅིག་ཏུ་མཉམ་གཞག་འགྲུབ་འགྱུར་བའི། །གནས་ནི་བཟང་པོ་ངེས་པར་བརྟག །
རང་གི་ཁྱིམ་དུ་ཞེས་བྱ་བ་དང་། རྡོ་རྗེ་གུར་ལས་ཀྱང་
། ཆུ་དང་འབྲས་བུས་བརྒྱན་པ་ཡི། །ནགས་ཚལ་ཆེན་པོའི་གནས་སུ་ནི། །ཞེས་བྱ་བ་ལ་སོགས་པ་གསུངས་སོ། །སེམས་ཅུང་ཟད་བརྟན་པའི་གནས་ནི་དུར་ཁྲོད་ཡིན་ནོ། །བརྟན་པ་ཆེར་ཐོབ་པའི་
གནས་ནི་རིགས་དང་རྗེས་སུ་མཐུན་པའི་གནས་ཏེ། རྡོ་རྗེ་གུར་ལེའུ་གཉིས་པ་ལས། སྙིང་རྗེ་ཆེན་པོ་ཀྱེ་རྡོ་རྗེ། །ང་ནི་དུར་ཁྲོད་ཆུ་འགྲམ་དང་། །ནགས་ཚལ་ཆེན་པོའི་འགྲམ་དུ་ནི། །བསྙེན་བཀུར་ཅན་ལ་དངོས་གྲུབ་སྟེར། །ཞེས་བྱ་བ་ལ་སོགས་པ་
གསུངས་སོ། །གནས་དེ་དག་ཀྱང་ལས་དང་པོ་པའི་གནས་ནི་དབེན་པ་དང་། ཡིད་དང་མཐུན་པ་དང༌། རང་གི་ཁྱིམ་དང་། བཀྲ་ཤིས་པ་དང་བཞི་ཡིན་ལ། ཅུང་ཟད་བརྟན་པའི་གནས་ནི་བརྩོན་འགྲུས་རྩོམ་པའི་གནས་ཡིན་ལ། བརྟན་པ་ཆེར་ཐོབ་པའི་
གནས་ནི་ངེས་པ་མེད་པ་ཡིན་ནོ། །གསུམ་པ་དུས་ལ་ཡང་གསུམ་སྟེ། ལས་དང་པོ་པའི་བསྒོམ་པའི་དུས་ནི་རྣམ་རྟོག་གི་འདུ་འཕྲོ་ཉུང་བའི་རྟེན་འབྲེལ་ཡིན་པས། རྩ་རྒྱུད་ཕྱི་མའི་གཉིས་པ་ལས། མཚན་དུས་སུ་ཞེས་གསུངས་སོ། །ཅུང་ཟད་བརྟན་པའི་
དུས་ནི་ཐུན་བཞིའི་དུས་སུ། བརྟན་པ་ཆེར་ཐོབ་པ་ནི་དུས་ཐམས་ཅད་དུ་བསྒོམ་སྟེ། རྩ་རྒྱུད་ཕྱི་མའི་གཉིས་པ་ལས། རྐང་པ་འཁྲུད་དང་ཟ་བ་དང་
། །འཐོར་འཐུང་སོ་རྩི་ཟ་བ་དང༌། །ཙནྡན་གྱིས་ནི་ལག་ཉེད་དང་། །སྨད་གཡོགས་ཀྱིས་ནི་རྐེད་འགེབས་
158



༣ ༄༅། །དང་། །འབྱུང་དང་སྨྲ་དང་འགྲོ་བ་དང་། །འདུག་དང་ཁྲོ་དང་དགོད་པ་དང་། །བཅོམ་ལྡན་འདས་མ་བརྟེན་པ་དང་། ཤེས་རབ་བརྟུལ་ཞུགས་ཅན་ཉིད་ཀྱིས། །རྣལ་འབྱོར་མ་ནི་རྣམ་པར་བསྒོམ། །ཞེས་གསུངས་སོ། །
བཞི་པ་བསམ་པ་ནི་བདག་སེམས་ཅན་ཐམས་ཅད་ཀྱི་དོན་དུ་སངས་རྒྱས་འདོད་པ་སྟེ། རྩ་རྒྱུད་ཕྱི་མའི་གཉིས་པ་ལས། བདག་ཉིད་གྲུབ་པའི་སེམས་ཀྱིས་ནི། །རྣལ་འབྱོར་མ་བསྒོམ་ཤེས་རབ་ཅན། །ཡང་ན་ཧེ་རུ་ཀ་དཔལ་གཟུགས། །ཞེས་གསུངས་
# སོ༑ །ལྔ་པ་ལྷའི་རྣལ་འབྱོར་ནི་སྤྱིར་མཆོག་གི་དངོས་གྲུབ་བསྒྲུབ་པ་དང་། ཐུན་མོང་གི་དངོས་གྲུབ་བསྒྲུབ་པའི་ལྷའི་རྣལ་འབྱོར་གཉིས་སུ་གསུངས་པའི་ཐུན་མོང་གི་དངོས་གྲུབ་ཀྱི་ལྷའི་རྣལ་འབྱོར་རྣམས་ལས་ཀྱི་ཚོགས་རབ་འབྱམས་ཀྱི་སྐབས་སུ་འབྱུང་
བ་ཡིན་ནའང་གཟུང་བདེ་བས་འདིར་ཕྱོགས་གཅིག་ཏུ་བརྗོད་དེ། དེ་ལ་ལྷའི་རྣལ་འབྱོར་ལ་གཉིས་ཏེ། ལྷའི་རྣམ་པ་དང་། མངོན་པར་རྟོགས་པའོ། །དང་པོ་ལ་གཉིས་ཏེ། གཙོ་བོར་མཆོག་བསྒྲུབ་པའི་དཀྱིལ་འཁོར་དང༌། ལས་རྒྱས་པའི་ལྷའི་རྣལ་ ་
འབྱོར་རོ། །དང་པོ་ནི་རྩ་བའི་རྒྱུད་ལས། ཧེ་རུ་ཀ་བཞི་བདག་མེད་མ་དང་ལྔ། དྲུག་པ་རྡོ་རྗེ་འཛིན་པ་དང་དྲུག་འབྱུང་ངོ༌། །རྡོ་རྗེ་གུར་ལས། རིགས་བསྡུས་པ་དང་རྐྱང་པ་གཉིས། བསྡུས་པ་ལ་རྒྱས་པ་དང་བསྡུས་པ་གཉིས་འབྱུང་སྟེ། ལེའུ་ལྔ་པ་
ལས༑ དཀྱིལ་འཁོར་རེ་རེ་བསྒོམ་པའམ། །ཡང་ན་བསྡུས་པའི་དཀྱིལ་འཁོར་རོ། །བརྒྱད་བརྒྱད་དབུས་སུ་གནས་པའམ། །ཡང་ན་ཉི་ཤུ་རྩ་ལྔའི་བར། །གང་ཚེ་དཀྱིལ་འཁོར་བསྡུས་པ་ཡིས། །སྒོར་ནི་ལྕགས་ཀྱུ་ཞགས་པ་དང་། །ལྕགས་སྒྲོག་དེ་



བཞིན་དྲིལ་བུ་དང་། །འཇུག་པའི་སྒོ་སྲུང་དགོད་པར་བྱ། །ཞེས་གསུངས་སོ། །རིགས་བསྡུས་པའི་ཕྱོགས་གཉིས་ཀྱང་གཙོ་བོ་འཕོ་བའི་གནད་ཀྱིས་དཀྱིལ་འཁོར་ལྔ་ལྔར་འགྱུར་ཏེ། དེ་ཉིད་ལས། སངས་རྒྱས་མགོན་པོ་གང་ཉིད་ཀྱིས། །དབུས་སུ་
དཀྱིལ་འཁོར་གང་གྱུར་པ། །དེ་ཉིད་ཀྱི་ནི་དཀྱིལ་འཁོར་བརྗོད། །སྙིང་པོ་ཡོངས་བཟུང་དཀྱིལ་འཁོར་རོ། །ཞེས་གསུངས་སོ། །དེ་ལྟར་ན་རྒྱུད་ལས། དངོས་སུ་དཀྱིལ་འཁོར་གྱི་གྲངས་རྐྱང་པ་ལྔ་དང་། བསྡུས་པའི་རྒྱས་པ་ལྔ། བསྡུས་པ་ལྔ་སྟེ་
བཅོ་ལྔ་རྩ་བའི་རྒྱུད་ཀྱི་དཀྱིལ་འཁོར་ཁ་བསྐངས་ནས་ཧེ་རུ་ཀ་གསུམ་སྟེ་བཅོ་བརྒྱད་རྗེ་བཙུན་མའི་སྒྲུབ་ཐབས་གཉིས་ཏེ་ཉི་ཤུ་ཐམ་པ་འབྱུང་བ་ལ། བླ་མའི་མན་ངག་གིས་དཀྱིལ་འཁོར་དྲུག་ཅུ་རྩ་གཉིས་སུ་བྱེད་དོ། །མི་བསྐྱོད་པ་ལ་ཧེ་རུ་ཀ་བཞི་ཡོད་པ་དེ་
ཀློབཞིན་དུ་རིགས་གཞན་རྣམས་ལའང་བཞི་བཞིར་བྱས་ཏེ། དེ་ལྟར་ན་རིགས་རྐྱང་པའི་སྒྲུབ་ཐབས་ཉི་ཤུ། བསྡུས་པའི་རྒྱས་པ་ལ་ཉི་ཤུ། བསྡུས་པའི་བསྡུས་པ་ལ་ཉི་ཤུ། རྗེ་བཙུན་མའི་གཉིས་ཏེ་དྲུག་ཅུ་རྩ་བ་གཉིས་སུ་བཞེད་དོ། །སཾ་པུ་ཊ་ལས། མཆོག་
བསྒྲུབ་པའི་དཀྱིལ་འཁོར་གཞུང་ལས་བརྒྱད་འབྱུང་སྟེ། ཧེ་རུ་ཀ་བཞི་བདག་མེད་མ། ཡེ་ཤེས་མཁའ་འགྲོ་མ་ལྷ་བཅུ་གསུམ་དང་། བསྡུས་པའི་དཀྱིལ་འཁོར་རྡོ་རྗེ་དབྱིངས་དང་། དྲག་པོའི་གདན་ཅན་ལྷ་བཅུ་བདུན་ནོ། །དེ་ལ་བླ་མའི་མན་ངག་དང་
བརྟག་པ་བདུན་པ་དངོས་ལས། གང་གི་ཡང་ཡང་ལྷའི་འཁོར་ལོའི་དབུས་སུ་བཅུག་པ་དེའི་མཚན་དུ་བསྟན་པར་གྱུར་པའི་རྡོ་རྗེའི་དཀྱིལ་འཁོར་ནི་མཁས་པས་བསྔགས་སོ་ཞེས་གསུངས་པས། རྡོ་རྗེ་དབྱིངས་ལ་གཙོ་བོ་འཕོ་བའི་གནད་ཀྱིས་དཀྱིལ་འཁོར་
160



།ཆེན་པོ་ལྔ་རུ་བྱས་ཏེ། དེ་ལྟར་ན་མཆོག་བསྒྲུབ་པའི་དཀྱིལ་འཁོར་བཅུ་གཉིས་སོ། །འོ་ན་གཙོ་བོ་དུ་མ་འཕོ་བས་དཀྱིལ་འཁོར་དེ་བས་ཀྱང་མང་བར་མི་འགྱུར་རམ་སྙམ་ན། རིགས་ལྔ་ལས་ལྷག་པའི་གཙོ་བོ་གཞན་ནི་མི་
བཞེད་དེ། ལྷ་གཞན་ནི་ལས་རྒྱས་པའི་ལྷ་ཞེས་བྱ་བར་འགྱུར་ཏེ། བརྟག་པ་བདུན་པ་དངོས་ལས། ཞི་བ་དང་། རྒྱས་པ་དང་། དབང་དང་། མངོན་སྤྱོད་ཀྱི་ལས་རྣམས་ལ་འཁོར་ལོའི་བདག་པོས་རྒྱལ་པོ་རྣམ་པར་སྒོམ་པར་བྱེད་དོ་ཞེས་གསུངས་
g སོ༑ །གཉིས་པ་ལས་རྒྱས་པའི་ལྷའི་རྣལ་འབྱོར་ནི། རྩ་བའི་རྒྱུད་ལས། ཀུ་རུ་ཀུལླེ་དང་། དྲག་པོའི་སྔགས་བདུན་གསུངས། རྡོ་རྗེ་གུར་གྱི་ལེའུ་གཉིས་པ་ལས། འབྱུང་པོ་འདུལ་བ་དང་། སྟོབས་པོ་ཆེ་གཉིས། བཞི་པ་ལས་ཁྲོ་བོ་བཅུ། བརྒྱད་པ་
#* ལས་སྒྲོལ་མ་དང་། ཤེས་རབ་ཕ་རོལ་ཕྱིན་མ། བཅུ་གཉིས་པ་ལས་ཁྲོ་བཅུ་སྤྱིའི་སྲུང་འཁོར། བཅུ་བཞི་པ་ལས་རྡོ་རྗེ་ལུས་མེད། བཅོ་ལྔ་པ་ལས་ཀུ་རུ་ཀུལླེ་དང་། སྤྱན་རས་གཟིགས་ལ་སོགས་པ་ལྷའི་རྣལ་འབྱོར་བཅུ། རྡོ་རྗེ་ནག་པོ་རྣམས་ཏེ། དེ་
ལྟར་ན་ལས་རྒྱས་པའི་ལྷའི་རྣལ་འབྱོར་ཉི་ཤུ་རྩ་བརྒྱད་གསུངས་སོ། །བཤད་པའི་རྒྱུད་སཾ་པུ་ཊའི་བརྟག་པ་གཉིས་པའི་རབ་བྱེད་བཞི་པ་ལས་སྒྲོལ་མ་དང་། ཀུ་རུ་ཀུལླེ། ཤེས་རབ་ཀྱི་ཕ་རོལ་ཏུ་ཕྱིན་མ། རིགས་བཞི་དང་ཡུམ་བཞི་དང་བརྒྱད། བདུན་པ་
དངོས་ནས་ལས་ཚོགས་དང་འབྲེལ་བའི་ལྷའི་རྣལ་འབྱོར་བཅུ་བདུན་ཏེ། དེ་ལྟར་ན་ལྷའི་རྣལ་འབྱོར་ཉི་ཤུ་རྩ་བརྒྱད་གསུངས་སོ། །སཾ་པུ་ཊའི་ལྔ་པའི་གཉིས་པ་ལས། རྫོགས་རིམ་དང་འབྲེལ་པོ་དང་ཕྲེང་བ་དང་འབྲེལ་པ་ལས་ལྷའི་རྣལ་འབྱོར་གཉིས་ཀྱང་



།
འབྱུང་ངོ་། །འོ་ན་སཾ་པུ་ཊའི་བདག་མེད་མའི་སྐབས་ཀྱི་དྲུག་པ་རྡོ་རྗེ་འཛིན་པ་མི་བགྲང་ངམ་སྙམ་ན། རྡོ་རྗེ་དབྱིངས་ཀྱི་ཁོངས་སུ་བསྡུས་པས་དེ་ནི་མི་བགྲང་ངོ་། །སྤྱི་དོན་གཉིས་པ་དེ་དག་གི་མངོན་པར་རྟོགས་པ་ནི་གསུམ་དུ་བསྡུས་ཏེ། སྔོན་དུ་འགྲོ་བའི་
ཆོ་ག་དང་། དངོས་གཞིའི་རྣལ་འབྱོར་དང་། རྫོགས་པར་བྱེད་པའི་ལམ་གྱི་ཡན་ལག་གོ །དེ་ལྟར་གསུམ་པོ་རེ་རེ་ལའང་རྒྱས་བསྡུས་ཀྱི་དབྱེ་བས་མང་དུ་ཤེས་པར་བྱའོ། །དེ་ལ་སྔོན་དུ་འགྲོ་བའི་རྣལ་འབྱོར་པ་གསུམ་སྟེ། བསོད་ནམས་ཀྱི་ཚོགས་
བསག་པ་དང་། ཡེ་ཤེས་ཀྱི་ཚོགས་བསག་པ་དང་། བར་ཆད་ཞི་བར་བྱ་བའི་ཕྱིར་སྲུང་བའི་འཁོར་ལོ་བསྒོམ་པ་དང་མི་བསྒོམ་པའོ། །བསོད་ནམས་ཀྱི་ཚོགས་ལ་རྒྱས་བསྡུས་བཞི། ཚད་མེད་བཞིས་བསྡུས་པ་དང་། དེའི་སྔོན་དུ་མཆོད་པ་དང་གཉིས་
ཀྱིས་བསྡུས་པ་དང་། ཡན་ལག་བདུན་པ་དང་གསུམ་གྱིས་བསྡུས་པ་དང་། རིགས་ལྔའི་སྡོམ་པ་བཟུང་བ་དང་བཞིས་བསྡུས་པའོ། །དེ་དག་ཞིབ་ཏུ་བརྗོད་ན་དང་པོ་ནི། རྡོ་རྗེ་གུར་ལས། བླ་མ་རྡོ་རྗེ་རྣམས་མཆོད་ནས། །བདུན་པོ་ཡོངས་སུ་དག་པར་
བྱ༑ །ཞེས་པ་དང་། ཚངས་པའི་གནས་ནི་བཞི་པོ་ཡིས། །སེམས་ཀྱི་ངལ་ནི་བསོ་བར་བྱ། །ཞེས་འབྱུང་བས་ན། ཚོགས་བསག་པའི་ཞིང་སྤྱན་དྲངས་ཏེ། ཕྱག་དང་མཆོད་པ་དང་སྡིག་པ་བཤགས་པ་ལ་སོགས་པའི་རྒྱུན་བཤགས་དང་ཚད་མེད་པ་བཞི་
བསྒོམ་པའོ། །སཾ་པུ་ཊའི་རྡོ་རྗེ་དབྱིངས་ཀྱི་སྐབས་སུ་སྡོམ་པ་གཟུང་བ་གསུངས་པའང་ཡན་ལག་བདུན་པའི་ཁོངས་སུ་བསྡུའོ། །དེ་ནས་ཡེ་ཤེས་ཀྱི་ཚོགས་སྟོང་པ་ཉིད་བསྒོམ། དེ་ནས་སྲུང་བའི་འཁོར་ལོ་ལས་སྤྲོས་པའི་བྱེ་བྲག་གི་རྡོ་རྗེ་རྭ་བ་ལ་སོགས་པ་
162



༄༅། །ཐུན་མོང་གི་སྲུང་འཁོར་དང་། ཁྲོ་བོ་བཅུའི་ཐུན་མོང་མ་ཡིན་པའི་སྲུང་འཁོར་གཉིས་སུ་ཤེས་པར་བྱའོ། །སྔོན་འགྲོ་འབྲིང་དུ་བྱེད་ན་ཚོགས་གཉིས་བསག་པ་ལས་སྲུང་འཁོར་མེད་དོ། །བསྡུས་ནས་བྱེད་ན་བསོད་ནམས་ཀྱི་
ཚོགས་ནི་སྐྱབས་འགྲོ་སེམས་བསྐྱེད་ཙམ་མམ། ཚད་མེད་བཞིར་བསྡུས་ནས། ཡེ་ཤེས་ཀྱི་ཚོགས་བསྒོམ་པའོ། །འབྲིང་བསྡུས་ཀྱི་སྔོན་འགྲོ་འདི་ལས་རྒྱས་པའི་རྣལ་འབྱོར་ལས་མཆོག་བསྒྲུབ་པ་ལ་མི་བྱ་གསུང་ཡང་། བརྟག་པ་གཉིས་པའི་ལེའུ་
༩ གསུམ་པ་བཞིན་བྱས་ན་ཀུན་ལ་འཇུག་པར་མངོན་ནོ། །དངོས་གཞིའི་རྣལ་འབྱོར་ལ་ཡང་རྒྱས་བསྡུས་གསུམ་སྟེ། ཡན་ལག་ཡོངས་སུ་རྫོགས་པ་རྒྱས་པའི་ལུགས་དང་། འབྲིང་དང་། བསྡུས་པའོ། །དང་པོ་ལ་ཡང་རྒྱུད་སོ་སོའི་དགོངས་པས་མི་འདྲ་
བ་གསུམ་གསུངས་ཏེ། ཏིང་ངེ་འཛིན་གསུམ་དུ་བསྡུ་བ་དང་། ཡན་ལག་དྲུག་ཏུ་བསྡུ་བ་དང་། བསྙེན་སྒྲུབ་བཞིར་བསྡུས་པའོ། །དང་པོ་ནི་རྡོ་རྗེ་རྩེ་མོའི་དགོངས་པ་དང༌། སཾ་པུ་ཊའི་རྡོ་རྗེ་དབྱིངས་གཉིས་མཐུན་ཏེ། རྡོ་རྗེ་རྩེ་མོ་ལས། དང་པོ་སྦྱོར་
བའི་ཏིང་འཛིན་མཆོག །རྣལ་འབྱོར་པས་ནི་སྙོམས་འཇུག་བྱ། །དེ་ནས་དཀྱིལ་འཁོར་རྒྱལ་པོ་མཆོག །དེ་ནས་ཡང་ནི་ལས་རྒྱལ་པོ། ཞེས་གསུངས་ཏེ། སྐུ་གསུམ་ལམ་དུ་བྱ་བའི་ཕྱིར་དང་པོ་གཙོ་བོ་བསྐྱེད་པ་ངོ་བོ་ཉིད་ཀྱི་སྐུ། འཁོར་བསྐྱེད་ནས་ཡེ་
'' ཤེས་པ་བཀུག་སྟེ་དབང་བསྐུར་ལ་མཆོད་བསྟོད་བདུད་རྩི་མྱང་བ་ཡན་ཆད་ཏིང་ངེ་འཛིན་གཉིས་པ་ལོངས་སྐུ། ཕྲ་ཐིག་ལ་སོགས་པའི་རྣལ་འབྱོར་ལ་བཞག་པ་གསུམ་པ་སྤྲུལ་སྐུའོ། །གཉིས་པ་རྡོ་རྗེ་གུར་གྱི་རྗེས་སུ་འབྲངས་ནས་ཡན་ལག་དྲུག་གིས་
163



བཅིངས་ནས། གུར་ལེའུ་བདུན་པ་ལས། སངས་རྒྱས་གནས་ནི་རྫོགས་པ་དང་། །ཀུན་ཏུ་བཟང་པོའི་རང་བཞིན་དང་། །རང་གི་ལྷག་པའི་ལྷར་སྒྲུབ་དང་། །མཆོད་བསྟོད་བདུད་རྩི་མྱང་ལ་སོགས། །རྣལ་འབྱོར་ཡན་ལག་དྲུག་ཏུ་འདོད། །ཅེས་
གསུངས་པས་གཞལ་ཡས་ཁང་བསྐྱེད་པ་རྣམ་པར་སྣང་མཛད་ཀྱི་ཡན་ལག་སྟེ། གུར་ལེའུ་བཞི་པ་ལས། ཆོས་ཀྱི་འབྱུང་གནས་རྣམ་པར་བསྒོམ། །དེ་ལ་སངས་རྒྱས་གནས་བསམས་ནས། །ཞེས་སོ། གཉིས་པ་རྗེས་སུ་ཆགས་པ་རྡོ་རྗེ་སེམས་དཔའི་
བ | ཡན་ལག་ནི། རྒྱུ་རྡོ་རྗེ་སེམས་དཔའ་བསྐྱེད་པ་དང་། འཁོར་གྱི་ལྷ་མོ་དབྱུང་བ་དང་། འབྲས་བུ་རྡོ་རྗེ་འཛིན་པར་བཞེངས་པ་སྟེ། སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ་དང་། ཡེ་ཤེས་པ་དགུག་པ་རྣམས་ཏེ། གུར་ལེའུ་བཞི་པ་
# ལས༑ རྣམ་པ་ལྔ་པོ་བསྒོམ་པར་བྱ། །དང་པོ་སྐྱེས་བུ་བསམ་དེ་ནས། །མཁའ་འགྲོ་མ་ཡི་འཁོར་ལོ་སྤྲོ། །དྲི་ཟ་མཉམ་པར་ཞུགས་པ་ནི། །ཁུ་བ་རྗེས་སུ་དྲན་པར་བྱ། །མཚམས་ཀྱི་ལྷ་མོས་བསྐུལ་བ་སྟེ། །འཁོར་ལོའི་འདྲེན་པས་བསྐུལ་ནས་ནི། །
མིག་ལ་སོགས་ལ་གཏི་མུག་སོགས། །རྡོ་རྗེ་གསུམ་ནི་གནས་གསུམ་དགོད། །ཕྱི་ནས་རྗེས་ཆགས་རྡོ་རྗེ་སྟེ། །ཡེ་ཤེས་རྣམ་པར་གཞུག་པའོ། །ཞེས་གསུངས་སོ། །དེ་ནས་དབང་བསྐུར་བ་མི་བསྐྱོད་པའི་ཡན་ལག བདུད་རྩི་མྱང་བ་འོད་དཔག་ཏུ་མེད་
པའི་ཡན་ལག མཆོད་པ་དོན་ཡོད་གྲུབ་པའི་ཡན་ལག བསྟོད་པ་རིན་ཆེན་འབྱུང་ལྡན་གྱི་ཡན་ལག་རྣམས་ཏེ། རྡོ་རྗེ་གུར་ལེའུ་བཞི་པ་ལས། དབང་ནི་རིག་མ་བརྒྱད་རྣམས་ཀྱིས། །ཡང་ན་བདུད་རྩི་མྱང་བ་དང་། །ལྷ་མོ་བརྒྱད་ཀྱིས་མཆོད་པ་ཉིད། །
164



ག་གསམ་
།འཁོར་ལོ་འདྲེན་པས་བསྟོད་པའོ། །ཞེས་གསུངས་སོ། །དེ་ལྟར་ཏིང་ངེ་འཛིན་གསུམ་དང་ཡན་ལག་དྲུག་རྫོགས་པ་འདི་དཀྱིལ་འཁོར་གྱི་འཁོར་ལོ་ཁོ་ན་ལ་སྦྱར་བའི་མངོན་རྟོགས་ཡིན་གྱི། ལྷ་རྐྱང་པ་རྣམས་ལ་ནི་མ་ཡིན་
ནོ༑ །གསུམ་པ་བསྐྱེད་པའི་རིམ་པ་མཐའ་དག་ལ་འཇུག་པ་བསྙེན་སྒྲུབ་ཡན་ལག་རྣམ་པ་བཞིས་བསྡུས་པ་ནི། རྩ་བའི་རྒྱུད་བརྟག་པ་གཉིས་པ་དང་། གསང་བ་འདུས་པའི་དགོངས་པ་དང་མཐུན་པ་ཡིན་ཏེ། རྩ་རྒྱུད་ལེའུ་གསུམ་པ་ལས། དང་པོ་སྟོང་
ཉིད་བྱང་ཆུབ་སེམས། །གཉིས་པ་ལ་ནི་ས་བོན་བསྡུ། །གསུམ་པ་ལ་ནི་གཟུགས་བརྙན་རྫོགས། །བཞི་པ་ལ་ནི་ཡིག་འབྲུ་དགོད། །ཅེས་གསུངས་ལ། གསང་བ་འདུས་པའི་ལེའུ་བཅུ་གཉིས་པ་ལས། བསྙེན་པའི་དམ་ཚིག་སྦྱོར་བ་དང་། །ཉེ་བར་
ནོ བསྒྲུབ་པ་འབྱུང་བ་དང་། །བསྒྲུབ་པའི་དོན་གྱི་དམ་ཚིག་དང་། །སྒྲུབ་པ་ཆེན་པོ་དག་དང་བཞི། །ཞེས་པ་དང་། ཡང་། བསྙེན་པའི་དམ་ཚིག་རབ་སྦྱོར་ལ། །བྱང་ཆུབ་མཆོག་ནི་བསྒོམ་པར་བྱ། །ཞེས་དམ་ཚིག་སེམས་དཔའ་བསྐྱེད་པའོ། །ཉེ་བར་
བསྒྲུབ་པ་བསྒྲུབ་མཆོག་ལ། །རྡོ་རྗེ་སྐྱེ་མཆེད་རྣམ་པར་དཔྱོད། །ཅེས་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པའོ། །སྔགས་ཀྱི་བདག་པོ་བསྒོམ་པ་ཡིས། །བསྒྲུབ་པའི་ཚེ་ན་བསྐུལ་བར་གསུངས། །ཞེས་ཡེ་ཤེས་པ་གཞུག་པའོ། །སྒྲུབ་པ་
ཆེན་པོ་བྱེད་པའི་ཚེ། །རང་སྔགས་རྡོ་རྗེ་ཅན་གྱི་གཟུགས། །དབུ་རྒྱན་ལ་ནི་བདག་པོ་བསམ། །ཞེས་དབང་བསྐུར་ཞིང་རྒྱས་གདབ་པའོ། །མཆོད་བསྟོད་ལ་སོགས་རྣམས་ནི་དེའི་ཡན་ལག་ཙམ་སྟེ་བསྙེན་སྒྲུབ་ཡན་ལག་བཞིའོ། །བརྟག་པ་གཉིས་པའི་
165
་ ་ ཞིང་



གཞུང་དེ་བསྙེན་སྒྲུབ་བཞིར་ཇི་ལྟར་འགྲུབ་སྙམ་ན། གསང་བ་འདུས་པའི་ལེའུ་བཅུ་གཉིས་པ་ལས། སྒྲུབ་པ་ཆེན་པོ་དག་དང་བཞི། །རྡོ་རྗེའི་བྱེ་བྲག་ཤེས་བྱས་ལ། །དེ་ནས་ལས་རྣམས་བསྒྲུབ་པར་བྱ། །ཞེས་གསུངས་ནས། རྒྱུད་ཕྱི་མ་ལས། ཐ་
མལ་པ་ནི་རྡོ་རྗེ་བཞི། །ཡེ་ཤེས་བདུད་རྩི་མཆོག་ཡིན་ནོ། །དང་པོ་སྟོང་ཉིད་བྱང་ཆུབ་སེམས། །གཉིས་པ་ལ་ནི་ས་བོན་བསྡུ། །གསུམ་པ་ལ་ནི་གཟུགས་བརྙན་རྫོགས། །བཞི་པ་ལ་ནི་ཡིག་འབྲུ་དགོད། །རྡོ་རྗེ་རྣམ་བཞི་དག་གིས་ནི། །ཐ་མལ་བསྒྲུབ་
པའི་བསྙེན་པ་བྱ། །ཞེས་གསུངས་པས། བཅུ་གཉིས་པ་ལས། རྡོ་རྗེའི་བྱ་བྲག་ཤེས་པར་བྱ། །ཞེས་པ་དང་། ཕྱི་མའི། རྡོ་རྗེ་རྣམ་བཞི་དེ་དག་གིས། །ཞེས་གསུངས་པ་དང་མཐུན་པས་ན། བརྟག་པ་གཉིས་པའི་གཞུང་དེ་བསྙེན་སྒྲུབ་བཞིར་ཤེས་
པར་བྱའོ། །དེ་ལྟ་བུའི་སྐྱེད་ཆོག་གསུམ་པོ་དེ་རིགས་བསྡུས་པ་ལ་ནི་གསུམ་ཀ་སྦྱོར་ལ། སཾ་པུ་ཊའི་རྡོ་རྗེ་དབྱིངས་ལ་ཏིང་ངེ་འཛིན་གསུམ་དང་བསྙེན་སྒྲུབ་བཞི་སྦྱར་རོ། །རིགས་སོ་སོའི་དཀྱིལ་འཁོར་དང་། བདག་མེད་མ་ལ་ཡན་ལག་དྲུག་དང་བསྙེན་
སྒྲུབ་བཞིས་སྡུད། གཞན་དཀྱིལ་འཁོར་གྱི་འཁོར་ལོ་དང་ལྷ་རྐྱང་པ་ཐམས་ཅད་ལ་བསྙེན་སྒྲུབ་བཞིས་སྡུད་དེ། སློབ་དཔོན་བིརླ་པའི་བཞེད་པས་བསྙེན་སྒྲུབ་ཡན་ལག་བཞི་མ་ཚང་བའི་མངོན་པར་རྟོགས་པ་མཆོག་ཐུན་མོང་གང་ལ་ཡང་མི་བཞེད་
དེ༑ རྒྱས་པའི་དབང་དུ་བྱས་པའོ། །འབྲིང་གི་དབང་དུ་བྱས་པ་ནི་ཏིང་ངེ་འཛིན་གསུམ་དང་ཡན་ལག་དྲུག་ནི་མེད་ལ། བསྙེན་སྒྲུབ་བཞིས་བསྐྱེད་ནས་མཆོད་བསྟོད་ལ་སོགས་པ་མི་བྱ་བར་བཟླས་པ་ལ་འཇུག་པ་ཡིན་ནོ། བསྡུས་པ་ནི་སྐྱེ་མཆེད་བྱིན་གྱིས་
166



ས་
༢ ©། །མི་རློབ་པར་སྐུ་གསུང་ཐུགས་བྱིན་གྱིས་བརླབ་པ་དང་། དབང་མི་བསྐུར་བར་དབུ་རྒྱན་རང་ཆས་སུ་བསྒོམ་པའི་ཡན་ལག་བཞིའམ་དམ་ཚིག་སེམས་དཔའ་དབུ་རྒྱན་རང་ཆས་ཅན་སྐད་ཅིག་མས་བསྐྱེད་ནས་བཟླས་པ་ལ་འཇུག་
པ་ཡིན་ནོ། །དེ་ལྟ་བུའི་དངོས་གཞི་ལ་དམ་ཚིག་སེམས་དཔའི་སྐྱེད་ཆོག་ཚུལ་མི་འདྲ་བ་བཞི་སྟེ། མངོན་བྱང་ལྔ་ལས་བསྐྱེད་པ་དང་། རྡོ་རྗེ་ཆོ་ག་ཡན་ལག་གསུམ་ལ་སོགས་པ་ལས་བསྐྱེད་པ་དང་། སྙིང་པོ་ཚིག་ཙམ་ལས་བསྐྱེད་པ་དང་། དབུགས་ཀྱི་
སྤྲོ་བསྡུ་ལས་བསྐྱེད་པའོ། །དང་པོ་མངོན་བྱང་ལས་བསྐྱེད་པ་ལ་གཉིས་ཏེ། མཉམ་པར་སྦྱོར་བ་དང་། མི་མཉམ་པར་སྦྱོར་བའོ། །དེ་ལ་མཉམ་པར་སྦྱོར་བ་ནི་གུར་དང་། སཾ་པུ་ཊ་གཉིས་ཀའི་རིགས་བསྡུས་པའི་རྒྱུ་རྡོ་རྗེ་འཆང་བསྐྱེད་དོ། །མི་མཉམ་
པར་སྦྱོར་བ་ནི་རིགས་སོ་སོ་བ་རྣམས་དང་བདག་མེད་མ་སྐྱེད་དོ། །ཧེ་རུ་ཀ་གསུམ་ལ་ནི་མི་མཉམ་པར་སྦྱོར་བ་དང་། རྡོ་རྗེ་ཆོ་ག་གསུམ་དང་བཞི་དང་སྙིང་པོ་ཚིག་ཙམ་ལས་བསྐྱེད་པ་དང་བཞི་ཀ་འཇུག་གོ །དྲག་པོའི་གདན་ཅན་ནི་སྙིང་པོ་ཚིག་ཙམ་ལས་
བསྐྱེད་དོ། །ཡེ་ཤེས་དང་ལྡན་པ་ནི་དབུགས་འབྱུང་རྔུབ་ཀྱི་སྤྲོ་བསྡུ་ལས་བསྐྱེད་དོ། །འཁོར་ཕལ་ཆེར་ནི་མངལ་ནས་བསྐྱེད་དོ། །སྐྱེ་མཆེད་ཀྱི་ལྷ་ནི་སྙིང་པོ་ཚིག་ཙམ་ལས་བསྐྱེད་དོ། །ལས་རྒྱས་པའི་ལྷའི་རྣལ་འབྱོར་ཐམས་ཅད་རྡོ་རྗེ་ཆོ་ག་གསུམ་དང་
'' བཞི་དང་། །སྙིང་པོ་ཚིག་ཙམ་ལས་བསྐྱེད་པ་གང་མོས་ཀྱིས་བསྐྱེད་པའི་ཆོ་གའོ། །སྐྱེད་ཆོག་དེ་རྣམས་ཀྱང་སྐྱེ་གནས་བཞི་སྦྱོང་བར་བསྡུ་སྟེ། མངོན་བྱང་ལྔས་བསྐྱེད་པ་ནི་དྲོད་གཤེར་ལས་སྐྱེས་པ་དང་མངལ་སྐྱེས་སྦྱོང་། རྡོ་རྗེ་ཆོག་གསུམ་དང་བཞི་
1f7
གྱ ་བཞི་ལྗོན་ཤིང་།



དང་ཐིག་ལེ་ལས་བཞེངས་པས་སྒོང་སྐྱེས་སྦྱོང་། དབུགས་འབྱུང་རྔུབ་དང་སྙིང་པོ་ཚིག་ཙམ་གྱིས་རྫུས་སྐྱེས་སྦྱོང་། འཁོར་གྱི་ལྷ་མངལ་ནས་འབྱིན་པ་རྣམས་ཀྱིས་མངལ་སྐྱེས་སྦྱོང་སྟེ། དེ་ལྟར་ན་སྐྱེ་གནས་བཞི་སྦྱོང་བ་དང་ཚོགས་གཉིས་བསགས་ནས་
ལྷའི་སྐུར་གྲུབ་པས་འབྲས་བུ་བསྒྲུབ་པ་སྟེ། སྦྱང་གཞི་སྦྱོང་ཞིང་འབྲས་བུ་འགྲུབ་པའི་བསྐྱེད་པའི་རིམ་པ་ཞེས་བྱ་བ་ཡིན་ནོ། །སྤྱི་དོན་གསུམ་པ་རྫོགས་པར་བྱེད་པའི་ཡན་ལག་ནི། བཟླས་པ་དང༌། སྤྱོད་ལམ་དང་། ཁ་ཟས་དང་། གཏོར་མ་
དང་༑ ཁྲུས་དང་། ཐུན་མཚམས་ཀྱི་བྱ་བ་དང་། ཉལ་བ་དང་། ལྡང་བ་རྣམས་ནི་ཀུན་གྱི་ཐུན་མོང་བ་ཡིན་ལ། མཆོག་བསྒྲུབ་པའི་དཀྱིལ་འཁོར་ལ་ནི་དག་པ་དྲན་པ་ཞེས་བྱ་བ་ཁྱད་པར་གྱི་ཆོས་ཡིན་ནོ། །འདི་དག་ཀྱང་རྩ་རྒྱུད་དང་པོའི་གསུམ་པ་
དང་༑ བཞི་པ་དང་། བརྒྱད་པ་དང་། བཅུ་གཅིག་པ་དང་། ཕྱི་མའི་བཞི་པ་དང་། ལྔ་པ་རྣམས་དང༌། གུར་གྱི་དང་པོ་དང་། གཉིས་པ་དང་། བཞི་པ་དང་། ལྔ་པ་དང་། བདུན་པ་དང་། བརྒྱད་པ་དང་། བཅུ་གཉིས་པ་དང་། བཅུ་བཞི་པ་
དང་༑ བཅོ་ལྔ་པ་རྣམས་དང་། སཾ་པུ་ཊའི་གཉིས་པའི་གསུམ་པ་ནས་གསུམ་པ་དངོས་ཀྱི་བར་དང་། བདུན་པ་དངོས་དང་། ཞར་ལས་བྱུང་བ་ལྔ་པའི་གཉིས་པ་དང་། བརྒྱད་པའི་གཉིས་པ་རྣམས་ཀྱི་ཡང་ཡིན་ནོ། །རྫོགས་པའི་རིམ་པའི་རྟེན་བསྐྱེད་
པའི་རིམ་པ་བསྟན་ཟིན་ཏོ། །བསྐྱེད་པའི་རིམ་པའི་ལྷ་ཡེ་ཤེས་སུ་རྟོགས་པར་བྱ་བའི་ཕྱིར་རྫོགས་པའི་རིམ་པ་བསྒོམ་པ་ལ་གསུམ་སྟེ། རྫོགས་པའི་རིམ་པའི་མཚན་ཉིད་དང་། རྫོགས་པ་གཉིས་ཀྱི་སྤྱིར་འགྲོ་དང་། ཉམས་སུ་བླངས་པའི་ཐབས་སོ། །



།དང་པོ་ལ་གཉིས། གཞན་ལུགས་དགག་པ་དང་། རང་ལུགས་གཞག་པའོ། །དང་པོ་ནི་རྫོགས་རིམ་མ་ཡིན་པ་ལ་དེར་འཁྲུལ་པ་བཞི་སྟེ། དཀྱིལ་འཁོར་བསྡུ་བ་དང་། ལྟ་བའི་རྒྱ་དང་། རྟོག་པ་ཁ་འཚོམ་དང་། ལྟ་བ་
ཡིད་ལ་བྱེད་པའི་བསམ་གཏན་ནོ། །དེ་ལ་དང་པོ་ནི་བསྐྱེད་རིམ་གྱི་མཐར་སྣོད་བཅུད་ནས་བཟུང་སྟེ་ནཱ་དའི་མཐར་སྟོང་པར་བྱེད་པའོ། །གཉིས་པ་ནི་ལྷ་སྣང་ལ་རང་བཞིན་མེད་པར་བསྒོམ་པའོ། །གསུམ་པ་ནི་རྟོག་པ་གང་ཡང་མི་འགྱུ་བའི་ཤེས་པ་ཐོམ་མེ་
བའོ། །བཞི་པ་ནི་གནས་ལུགས་གང་ཡིན་པ་གཏན་ལ་ཕབ་ནས་དེའི་ངང་དུ་ཅུང་ཟད་གནས་པར་བྱེད་པའོ། །འོ་ན་རྫོགས་རིམ་གང་ཡིན་ཞེ་ན། དེ་ལ་རང་ལུགས་བཞག་པ་ལ་གསུམ། ལུས་རྫོགས་ཚུལ་དང་། ངག་རྫོགས་ཚུལ་དང་། སེམས་རྫོགས་
ཚུལ་ལོ། །དེ་གསུམ་ཀའང་ལུང་དང་བསྟུན་ནས་བརྗོད་ན་གཉིས་ཏེ། རང་བྱིན་གྱིས་བརླབ་པའི་རིམ་པ་དང་། དཀྱིལ་འཁོར་འཁོར་ལོའི་ཐབས་སོ། །ཡང་གཉིས་ཏེ། དམིགས་པ་དང་བཅས་པ་དང་། དམིགས་པ་མེད་པའོ། །ཡང་གཉིས་
ཏེ༑ རང་བཞིན་ལྷན་ཅིག་སྐྱེས་པ་དང་། ཞུ་བདེ་ལྷན་ཅིག་སྐྱེས་པའོ། །གཉིས་པ་རྫོགས་པའི་རིམ་པ་གཉིས་ཀྱི་སྤྱིར་འགྲོ་ནི། དེ་ལྟ་བུའི་རྫོགས་པའི་རིམ་པ་དེ་དག་ཐམས་ཅད་ཀྱང་དཀྱིལ་འཁོར་གསུམ་ལ་བརྟེན་ནས་སྐྱེ་བས་འདི་ལ་གསུམ་སྟེ། ལམ་
ལ་སོམ་ཉི་སྤང་བའི་ཕྱིར་ཕྱི་རོལ་གྱི་སྤྲོས་པ་ཐམས་ཅད་ནང་དུ་བཅད་པ་དང་། དེ་ཉིད་གཏན་ལ་དབབ་པའི་སྒོ་ནས་བྱང་ཆུབ་ཀྱི་སེམས་ཀྱི་རང་གི་ངོ་བོ་བསྟན་པ་དང་། དེ་མི་སྤང་ཞིང་བསྐྱེད་པར་བསྟན་པའོ། །དང་པོ་ལ་གཉིས། སྡོམ་པའི་རབ་ཏུ་དབྱེ་
གྱ་ལྔ་
169
ལྗོན་ཤིང་



བའི་སྒོ་ནས་ལུས་དང་རྩ་གཏན་ལ་དབབ་པ་དང་། རྩ་དང་བྱང་ཆུབ་ཀྱི་སེམས་བརྟན་པའི་སྒོ་ནས་ས་དང་ལམ་ཐམས་ཅད་ནང་དུ་གཏན་ལ་དབབ་པའོ། །དང་པོ་ནི་རྩ་རྒྱུད་ཕྱི་མའི་བཞི་པ་ལས། རྣལ་འབྱོར་མ་ལུས་དབུས་གནས་སུ། །ཨ་ཡི་རྣམ་པ་སྡོམ་
པའི་གནས། །ཇི་ལྟར་ཕྱི་རོལ་དེ་ལྟར་ནང་། །སྡོམ་པའི་དེ་ཉིད་རབ་ཏུ་ཕྱེ། །ཞེས་པས་ལུས་ཀྱི་དཀྱིལ་འཁོར་བསྟན་ཏོ། །དེ་ལ་སྡོམ་པའི་དབྱེ་བ་ལ་ལྔ་སྟེ། གང་དུ་སྡོམ་པ་དང་། ཇི་སྙེད་སྡོམ་པ་དང་། གང་སྡོམ་པ་དང་། གང་གིས་སྡོམ་པ་
དང་། སྡོམ་པ་རང་གི་ངོ་བོའོ། །དང་པོ་ནི་སྐྱེ་བའི་གནས་གཙོ་བོ་ལྟེ་བའི་ཨོཾ་ངོ༌། སྐྱེ་བའི་གནས་མཐའ་དག་ནི་འཁོར་ལོ་བཞིའོ། །དེ་ལས་ཀྱང་སྤྲོས་ན་རྩ་བསམ་གྱིས་མི་ཁྱབ་པའི་བར་རོ། །གཉིས་པ་ཇི་སྙེད་ཅིག་སྡོམ་ཞེ་ན། ཕྱི་རོལ་དུ་ཇི་སྙེད་ཡོད་
# པའི་ཆོས་ཐམས་ཅད་ནང་དུ་ཇི་ལྟ་བ་བཞིན་དུ་སྡོམ་པ་སྟེ། ཕྱི་རོལ་གྱི་ཆོས་བཞི་ཚན་སྡེ་པ་བཞི་ལ་སོགས་པ་ཐམས་ཅད་འཁོར་ལོ་བཞི་ལ་སོགས་པ་ལ་སྡོམ། སྐུ་གསུམ་ལ་སོགས་པའི་ཆོས་སུ་མཚན་ཐམས་ཅད་རྩ་གསུམ་ལ་སྡོམ། ཐབས་ཤེས་རབ་ལ་ -
སོགས་པ་ཆོས་གཉིས་ཚན་ཐམས་ཅད་ཐབས་ཤེས་རབ་གཉིས་སམ་རྩ་གཉིས་ལ་སྡོམ་པ་ལ་སོགས་པ་ཕྱི་རོལ་གྱི་སྤྲོས་པ་ཐམས་ཅད་ནང་དུ་གཅོད་པ་སྟེ། ཨེ་ནི་ས་རུ་ཤེས་པར་བྱ། །ཞེས་བྱ་བ་ལ་སོགས་པ་ལྟ་བུའོ། །གསུམ་པ་གང་སྡོམ་སྙམ་ན། ཉན་
ཐོས་ལུས་ངག་གི་ཁ་ན་མ་ཐོ་བ་སྡོམ་ལ། བྱང་ཆུབ་སེམས་དཔའ་མི་དགེ་བ་བཅུ་སྡོམ་ཞིང་། འདིར་ཡང་སྤང་བྱ་མི་མཐུན་པའི་ཕྱོགས་མཚན་མ་དང་རྣམ་པར་རྟོག་པ་ཐམས་ཅད་སྡོམ་པའོ། །དེ་ལྟར་ན་བསྡོམས་ཞེས་པ་དང་སྡོམ་པ་ཞེས་པ་གཉིས་སྒྲ་
17



གྱ་དྲུག་
།བཤད་གཅིག་ཏུ་འདུ་བར་མི་རིགས་སོ་སྙམ་ན། རྒྱ་གར་གྱི་སྐད་ལས་མང་པོ་གཅིག་ཏུ་བསྡོམས་པ་ལ་ཡང་སཾ་བ་ར་ཞེས་ཟེར་ལ། བསྲུང་བའི་དམ་ཚིག་སྤང་བྱ་རྣམས་སྡོམ་པ་ལ་སཾ་པ་ར་ཞེས་ཟེར་བས་སྒྲ་གཅིག་པོ་འདི་ལ་
རྣམ་གྲངས་གཉིས་སུ་འཇུག་པ་ཡིན་པས་ན་འདིར་ཡང་དེ་བཞིན་དུ་ཤེས་པར་བྱའོ། །བཞི་པ་གང་གིས་སྡོམ་སྙམ་ན། ཕྱག་རྒྱའམ་གཏུམ་མོའི་རྣལ་འབྱོར་གྱིས་སྡོམམོ། །ལྔ་པ་སྡོམ་པ་རང་གི་ངོ་བོ་ནི་རང་བྱུང་གི་ཡེ་ཤེས་སམ་ལྷན་སྐྱེས་སོ། །གཉིས་པ་
རྩ་དང་བྱང་ཆུབ་ཀྱི་སེམས་བསྟན་པས་ས་དང་ལམ་ཐམས་ཅད་ནང་དུ་གཏན་ལ་དབབ་པ་ནི། སཾ་པུ་ཊའི་དང་པོའི་གཉིས་པ་ལས། དེ་ཉིད་ཡང་དག་བཤད་པ་ནི། །དགའ་བ་ལ་སོགས་ས་རྣམས་ཏེ། །དབང་པོ་ལ་སོགས་རང་བཞིན་གྱི། །བྱང་ཆུབ་
སེམས་དཔའ་རྣམས་ཀྱི་གནས། །ཕུང་པོ་ལ་སོགས་ཁྱད་པར་གྱིས། །སངས་རྒྱས་ཐམས་ཅད་ཀྱི་ནི་གནས། །སངས་རྒྱས་བྱང་ཆུབ་སེམས་དཔའ་ཡིས། །སངས་རྒྱས་ཉིད་ནི་མཆོག་ཏུ་འབབ། །ཅེས་གསུངས་ཏེ། དེའི་དོན་ཡང་ཆོས་དགུ་དགུ་
བསྲེས་ནས་སྦྱང་གཞི་སྦྱོང་བྱེད་ངོ་སྤྱོད་དེ། སྦྱང་གཞི་ཕུང་པོ་ཁམས་དང་སྐྱེ་མཆེད་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་། གཞལ་ཡས་ཁང་ལྷ་དང་བཅས་པ་དང་། རྩ་དང་། ཡི་གེ་དང་། ཁམས་བདུད་རྩི་དང་། རླུང་དང་། ས་བཅུ་
གཉིས་དང་། སངས་རྒྱས་ཀྱི་ས་རྣམས་ཏེ། འདི་དག་ཀྱང་བླ་མས་འཆད་པའམ། རྒྱུད་ཉིད་ཀྱི་སྟེང་དུ་རྒྱས་པར་བསྙད་ལ་རྟོགས་པར་བྱའོ། །སྤྱི་དོན་གཉིས་པ་དེ་ཉིད་གཏན་ལ་དབབ་པའི་སྒོ་ནས་བྱང་ཆུབ་ཀྱི་སེམས་ཀྱི་ངོ་བོ་བསྟན་པ་ནི། འཕོ་བ་དང་
171
ལྗོན་ཤིང་



ལྷ་མོ་ལ་སོགས་པ་ཐམས་ཅད་ནང་དུ་གཏན་ལ་དབབ་པའི་ཕྱིར། རྩ་རྒྱུད་ཕྱི་མའི་བཞི་པ་ལས། གང་ཕྱིར་བཅུ་དྲུག་ཆ་མེད་པས། །འབད་པས་ཀུན་གྱི་ལྷག་མ་སྤྱང་། །ཅིའི་སླད་དུ་ཞེ་ན། དོན་གྱི་བྱ་བ་མི་བྱེད་ཕྱིར། །བཅོ་ལྔའི་ཆ་ཡི་བདག་ཉིད་ཀྱི། །
ཟླ་བ་བྱང་ཆུབ་སེམས་སུ་འགྱུར། །བདེ་བ་ཆེན་པོ་ཨཱ་ལིའི་གཟུགས། །རྣལ་འབྱོར་མ་རྣམས་དེ་ཡི་ཆ། །ཞེས་གསུངས་ཏེ། དེའང་ཚེས་དང་། འཕོ་བ་དང་། རྩི་དང་། ཡི་གེ་དང་། བྱང་ཆུབ་ཀྱི་སེམས་དང་། དགའ་བ་བཅུ་དྲུག་དང་། ལྷ་མོ་
རྣམས་ཏེ། བདུན་བདུན་གཅིག་ཏུ་བསྲེས་ཏེ་དེའང་རྒྱས་པར་བླ་མས་འཆད་པའམ། རྒྱུད་ཀྱི་སྟེང་དུ་རྟོགས་པར་བྱའོ། །དོན་གསུམ་པ་དེ་མི་སྤྱང་ཞིང་བསྐྱེད་པར་བསྟན་པ་ལ་གཉིས། མི་སྤོང་པ་དང་། བསྐྱེད་པའོ། །དང་པོ་ནི་ཧེ་བཛྲ་ཕྱི་མའི་བཞི་པ་
ལས༑ རྡོ་རྗེ་སྙིང་པོས་གསོལ་པ། རྣལ་འབྱོར་མ་ཀུན་ལས་བྱུང་བ། །ལྷན་ཅིག་སྐྱེས་དགའི་རང་བཞིན་ཉིད། །འགྲིབ་མེད་བཏུང་མཆོག་ནམ་མཁའ་ཉིད། །ག་པུར་ཅི་ནས་ངས་མི་སྤོང་། །བཅོམ་ལྡན་འདས་ཀྱིས་བཀའ་སྩལ་པ། །ཇི་སྐད་སྨྲས་པ་དེ་
བཞིན་ནོ། །ཞེས་གསུངས་པས་སོ། །གཉིས་པ་བསྐྱེད་པའི་ཐབས་ནི་དེ་ཉིད་ལས། ཐབས་གང་གིས་བྱང་ཆུབ་ཀྱི་སེམས་བསྐྱེད་པ་ལགས། བཀའ་སྩལ་པ། དཀྱིལ་འཁོར་འཁོར་ལོའི་ཐབས་དང་ནི། །རང་བྱིན་བརླབ་པའི་རིམ་པས་ཀྱང་། །ཀུན་
རྫོབ་དོན་དམ་ཚུལ་ཅན་གྱི། །བྱང་ཆུབ་སེམས་ནི་རབ་ཏུ་བསྐྱེད། །ཅེས་གསུངས་ཏེ། ཀུན་རྫོབ་དང་དོན་དམ་པའི་བྱང་ཆུབ་སེམས་ཀྱི་དཀྱིལ་འཁོར་བསྟན་ཏེ། རྒྱས་པར་ཉམས་སུ་བླང་བ་ཉིད་ཀྱི་སྐབས་སུ་འཆད་པར་འགྱུར་རོ། །སྤྱི་དོན་གསུམ་པ་རྟེན་
I72



ཟ
༄༅ ། །དེ་ལ་བརྟེན་ནས་སྐྱེ་བའི་རྫོགས་པའི་རིམ་པ་ཉམས་སུ་བླང་བ་ལ་ལྔ་སྟེ། ཐབས་གཉིས་ཉམས་སུ་བླང་བའི་ཚུལ་དང༌། དེ་ལས་སྐྱེས་པའི་ཏིང་ངེ་འཛིན་གྱི་མཚན་ཉིད་དང་། མ་སྐྱེས་པ་སྐྱེད་ཅིང་སྐྱེས་པ་བོགས་དབྱུང་བའི་
ཐབས་དང་། མི་མཐུན་པའི་བར་ཆད་བསལ་བ་དང་། ཏིང་ངེ་འཛིན་གྱི་དྲོད་རྟགས་སོ། །དང་པོ་ཉམས་སུ་བླང་བ་ལ་གཉིས། རང་བྱིན་བརླབ་དང་། དཀྱིལ་འཁོར་འཁོར་ལོའི་ཐབས་སོ། །དེ་རེ་རེ་ལ་ཡང་རྟེན་དམིགས་པ་དང་བཅས་པ་ཀུན་རྫོབ་བྱང་
gཆུབ་ཀྱི་སེམས་དང་། བརྟེན་པ་དམིགས་པ་མེད་པ་དོན་དམ་པ་བྱང་ཆུབ་ཀྱི་སེམས་ཏེ། ཀུན་རྫོབ་དོན་དམ་ཚུལ་ཅན་གྱི། །བྱང་ཆུབ་སེམས་གཉིས་རབ་ཏུ་བསྐྱེད། །ཅེས་པ་དང་། དང་པོའི་བཅུ་པ་ལས་ཀྱང་། ལྷན་ཅིག་སྐྱེས་པས་གང་སྐྱེས་པ། །
ལྷན་ཅིག་སྐྱེས་པར་དེ་བརྗོད་བྱ། །རང་བཞིན་ལྷན་ཅིག་སྐྱེས་ཞེས་བརྗོད། །རྣམ་པ་ཐམས་ཅད་སྡོམ་པ་གཅིག །ཅེས་གསུངས་པས་ན། རྟེན་ཞུ་བདེ་ལྷན་སྐྱེས་དང་། བརྟེན་པ་རང་བཞིན་ལྷན་སྐྱེས་སོ། །དེ་ལྟར་ན་གང་ལྟར་བསྡེབས་ཀྱང་བཏུབ་མོད་ཀྱི་བློ
རེ་ཞིག་གཟུང་བདེ་བའི་དབང་དུ་བྱས་ནས། རང་བྱིན་བརླབ་དང་དཀྱིལ་འཁོར་འཁོར་ལོའི་དམིགས་བཅས་གཉིས་སྔོན་ལ་བརྗོད་པར་བྱའོ། །དེ་ལ་རང་བྱིན་བརླབ་དམིགས་བཅས་ལ་གཉིས། ཟབ་མོ་རྫོགས་པའི་རིམ་པ་དང་། མི་ཟབ་པ་རྫོགས་པའི་
རིམ་པའོ། །དང་པོ་ལ་གཉིས། སོ་སོར་བསྒོམ་པ་དང་། ལྡན་པར་བསྒོམ་པའོ། །དང་པོ་ལ་བཞི། རྩ་ལུས་ཀྱི་རྣལ་འབྱོར། ཡི་གེ་བྷ་གའི་རྣལ་འབྱོར། བདུད་རྩི་ཐིག་ལེའི་རྣལ་འབྱོར། སྙིང་པོ་རླུང་གི་རྣལ་འབྱོར་རོ། །དང་པོ་ནི་རྩ་རྒྱུད་



ལས༑ རྐྱང་མ་དང་རོ་མ་ལ་སོགས་པའོ། །གཉིས་པའང་ཨོཾ་གི་རྣམ་པ་སྡོམ་པའི་གནས་ལ་སོགས་པའོ། །གསུམ་པའང་རྡོ་རྗེ་གུར་བཅུ་བཞི་པ་ལས། སྙིང་གི་དབུས་སུ་ཟླ་བར་གྱུར། །གཟུགས་བརྙན་ཟླ་བར་མ་བཅོམ་པ། །སྣ་ཚོགས་འོད་ཀྱིས་ཡང་
དག་ཁྱབ། །དེ་ལས་རྡོ་རྗེ་བསྒོམ་པར་བྱ། །ཞེས་པ་དང་། སཾ་པུ་ཊའི་ལྔ་པའི་གཉིས་པ་ལས་ཀྱང་མང་དུ་གསུངས་སོ། །བཞི་པའང་། རྟག་ཏུ་འགྲོ་བ་རླུང་རྣམ་བཞི། །ཞེས་བྱ་བ་ལ་སོགས་པའོ། །གཉིས་པ་ལྡན་པར་བསྒོམ་པ་ལ་གསུམ། དེ་དག་
གཉིས་སམ། གསུམ་མམ། བཞི་དང་ལྡན་པར་བསྒོམ་པའོ། །དེ་ལྟར་ཟབ་མོ་ཀུན་ལ་གཏུམ་མོའམ་ཐིག་ལེའི་རྣལ་འབྱོར་ཞེས་མིང་འདོགས་སོ། །དེའི་དམིགས་པ་གཏུམ་མོའི་རྣལ་འབྱོར་ནི། ལེའུ་དང་པོ་ལས། ལྟེ་བར་གཏུམ་མོ་འབར་བ་
ཡིས༑ །དེ་བཞིན་གཤེགས་པ་ལྔ་བསྲེགས་ཤིང་། །སྤྱན་ལ་སོགས་པ་ཡང་བསྲེགས་ཏེ། །བསྲེགས་པས་རི་བོང་ཅན་ཧཾ་འཛག །ཅེས་གསུངས་ལ། སྤྱིར་བཤད་པའི་རྒྱུད་སཾ་པུ་ཊ་དང་། རྡོ་རྗེ་གུར་ལས་འཁོར་ལོ་ལ་བརྟེན་པ་དང་
། མ་བརྟེན་པའོ། །
བརྟེན་པ་ལ་ཡང་གཅིག་ལ་བརྟེན་པ་ལ་སོགས་པ་མང་དུ་གསུངས་ཏེ། རྒྱས་པར་བླ་མས་བཤད་དེ་ཤེས་པར་བྱའོ། །གཉིས་པ་མི་ཟབ་པ་རྫོགས་པའི་རིམ་པ་ནི། ཕྲ་མོའི་རྣལ་འབྱོར་གྱི་རྩ་གཉིས་འཛོམ་པའི་སྣ་རྩེར་ཕྲ་མོའི་དཀྱིལ་འཁོར་བསྒོམ་པ་སྟེ། རྡོ་
རྗེ་གུར་ལེའུ་བཅུ་བཞི་པ་ལས། རྡོ་རྗེ་མཁའ་འགྲོ་བདག་མེད་མ། །ཆོ་གས་བསྐུལ་བས་བསྒོམ་པར་བྱ། །མཁའ་འགྲོ་སྣ་ཡི་མཐར་གནས་པ། །ཡུངས་ཀར་ཙམ་དུ་རྣམ་པར་བསྒོམ། །ཡུངས་ཀར་ལ་ནི་འགྲོ་བ་ཀུན། །ཁམས་གསུམ་རྒྱུ་དང་མི་རྒྱུ་



།བ། །དེ་ལྟར་སྒོམ་པར་བྱེད་པ་ཡིས། །རང་གི་བྱིན་བརླབ་རབ་ཏུ་འགྲུབ། །ཅེས་གསུངས་ཏེ་རྒྱས་པར་བླ་མས་གསུང་བར་འགྱུར་རོ། །རང་བྱིན་བརླབ་བསྟན་ཟིན་ཏོ། །ད་ནི་དཀྱིལ་འཁོར་འཁོར་ལོའི་ཐབས་དམིགས་པ་
དང་བཅས་པ་ལ་གསུམ་སྟེ། གང་ལ་བརྟེན་ནས་སྐྱེ་བའི་རྟེན་དང་། དེ་བསྟེན་པའི་ཐབས་དང་། བསྟེན་པ་ལས་བྱུང་བའི་ཡེ་ཤེས་ཀྱི་མཚན་ཉིད་དོ། །རྟེན་ལ་གཉིས་ཏེ། དངོས་ཀྱི་ཕྱག་རྒྱ་དང་། ཡེ་ཤེས་ཀྱི་ཕྱག་རྒྱའོ། །དངོས་ཀྱི་ཕྱག་རྒྱ་ལ་གཉིས་
ཏེ༑ གནས་སྐབས་ལ་དགོངས་ནས་གསུམ་དུ་དབྱེ་བ་དང་། དེ་ཉིད་ངོ་བོ་ལ་དགོངས་ནས་བཞིར་དབྱེ་བའོ། །དང་པོ་ལ་གསུམ་དུ་དབྱེ་ན། ལང་ཚོ་དང་རྗེས་སུ་མཐུན་པ་དང་། རིགས་དང་རྗེས་སུ་མཐུན་པ་དང་། ཡོན་ཏན་དང་རྗེས་སུ་མཐུན་པའོ། །
༑ དང་པོ་ནི་དབང་དུས་སུ་གཙོ་སྟེ། ཕྱི་མའི་ལྔ་པ་ལས། བཅུ་གཉིས་བརྒྱུད་གཉིས་ལོན་པ་ཡི། །ཞེས་བྱ་བ་ལ་སོགས་པ་གསུངས་ལ། གཉིས་པའང་ལམ་དུས་གཙོ་བོ་སྟེ། དེའང་རྩ་རྒྱུད་དང་པོའི་ལྔ་པ་ལས། གར་མ་ཚོས་མ་རྡོ་རྗེ་མ། །གདོལ་མ་དེ་
བཞིན་བྲམ་ཟེ་མོ། །ཞེས་བྱ་བ་ལ་སོགས་པ་དང་། རྡོ་རྗེའི་ཕྱག་རྒྱ་གཡུང་མོ་ཉིད། །དེ་བཞིན་པདྨ་གར་མ་ཉིད། །ཅེས་བྱ་བ་ལ་སོགས་པ་གསུངས་སོ། །གསུམ་པ་ལ་གཉིས། སྦྱངས་པའི་ཡོན་ཏན་ཅན་དང་། སྐྱེས་ཐོབ་ཀྱི་ཡོན་ཏན་ཅན་ནོ། །དང་པོ་
ནི་འབྲས་བུའི་དུས་གཙོ་བོ་སྟེ། རྩ་རྒྱུད་ཕྱི་མའི་གཉིས་པ་ལས། མཆོག་ཐོབ་པ་ཡི་བུད་མེད་གང་། །རྟོག་པ་ཐམས་ཅད་ཡང་དག་སྤངས། །ཞེས་གསུངས་སོ། །གཉིས་པ་ནི་གནས་སྐབས་ཀུན་ཏུ་འཇུག་པ་པདྨ་ཅན་ཏེ། ཕྱི་མའི་བརྒྱུད་པ་ལས། ཤིན་



ཏུ་རིང་མིན་ཐུང་བ་མིན། །ཞེས་པ་དང་། དེ་རྙེད་ན་ནི་དངོས་གྲུབ་འགྱུར། །ཞེས་བྱ་བ་ལ་སོགས་པ་གསུངས་སོ། །གཉིས་པ་ལ་བཞི། སྒྲ་ཇི་བཞིན་པ་དང་། ཇི་བཞིན་མ་ཡིན་པ་དང་། དབང་དང་རྗེས་སུ་འབྲེལ་པ་དང་། ཡོན་ཏན་དང་མཐུན་
པའོ། །དང་པོ་ནི་མ་ལ་སོགས་པ་བརྒྱད། བྲམ་ཟེ་མོ་ལ་སོགས་པ་བརྒྱུད་དེ་བཅུ་དྲུག་ཏུ་འགྱུར་ཏེ། ཧེ་བཛྲ་ལས། མ་དང་སྲིང་མོ་ཉིད་དང་ཡང་། །ཞེས་བྱ་བ་ལ་སོགས་པ་བརྒྱད་དང་། གར་མ་ཚོས་མ་རྡོ་རྗེ་མ། །ཞེས་བྱ་བ་ལ་སོགས་པ་བརྒྱད་
དོ༑ །གཉིས་པ་ཇི་བཞིན་མ་ཡིན་པ་ནི་མ་ལ་སོགས་པ་བརྒྱད་བྲམ་ཟེ་མོ་ལ་སོགས་པ་བརྒྱད་དུ་འགྱུར་བ་སྟེ། སཾ་པུ་ཊ་དང་ཡེ་ཤེས་ཐིག་ལེ་ལས། མ་ནི་སྐྱེ་གཉིས་དེ་བཞིན་གཤེགས། །བུམོ་གཡུང་མོ་རུ་ནི་བརྗོད། །མནའ་མ་གདོལ་པ་མོར་ཤེས་བྱ། །
རྒྱུསྲིང་མོ་གར་མར་ཤེས་པར་བྱ། །སྲིང་མོའི་བུ་མོ་ཚོས་མ་སྟེ། །ཞེས་བྱ་བ་ལ་སོགས་པ་གསུངས་པ་སྟེ། འཇིག་རྟེན་དང་འབྲེལ་པའི་མ་ལ་སོགས་པ་མ་ཡིན་པར་ཚོས་མ་ལ་སོགས་པ་ཡིན་པར་གསུངས་སོ། །གསུམ་པ་ནི་ཕྱག་རྒྱ་གཅིག་ལ་ལྡོག་པ་
བརྒྱད་ཚང་བ་སྟེ། དེའང་གསང་དབང་གི་རྟེན་ལ་མ་ཞེས་བྱ་བ་ལ་སོགས་པའོ། །བཞི་པ་ནི་ཕྱག་རྒྱ་ཐམས་ཅད་ཡོན་ཏན་གྱི་ལྡོག་པས་ཕྱེ་ན་ཕྱག་རྒྱ་གཅིག་ལ་ཡོན་ཏན་བཅུ་དྲུག་བཅུ་དྲུག་སྟེ། དེའང་མ་ཞེས་བྱ་བ་ལ་སོགས་པར་འགྱུར་ཏེ། རྩ་རྒྱུད་དང་།
པོའི་ལྔ་པ་ལས། གང་ཕྱིར་སྐྱེ་འགྲོ་བསྐྱེད་པའི་ཕྱིར། །ཤེས་རབ་མ་ཞེས་བརྗོད་པར་བྱ། །ཞེས་བྱ་བ་ལ་སོགས་པ་གསུངས་སོ། །དོན་གཉིས་པ་ཡེ་ཤེས་ཀྱི་ཕྱག་རྒྱ་ནི། སཾ་པུ་ཊའི་བརྟག་པ་གཉིས་པའི་གཉིས་པ་ལས། བསྟན་པ་ལ་སྨོད་པའི་འཇིགས་
i76



ལྟ
༄༅། །པ་དང་། སྐྱེ་བོ་གདུག་པའི་ནང་དུ་ནི་རྣལ་འབྱོར་པ་རང་གི་སེམས་འབའ་ཞིག་ལ་དེར་བསམས་པས་སེམས་ལ་ལྷག་པར་མོས་པ་མངོན་དུ་བྱའོ་ཞེས་གསུངས་སོ། །སྤྱི་དོན་གཉིས་པ་བསྟེན་པའི་ཐབས་ལ་གསུམ། སྦྱོར་བ་
འདུ་ཤེས་གསུམ་ལྡན་དང་། དངོས་གཞི་དབབ་གཟུང་གི་ཡེ་ཤེས་ངོས་བཟུང་བ་དང་། རྗེས་བཟློག་ཁྱབ་ཀྱི་ཡེ་ཤེས་མི་ཉམས་པར་བསྲུང་བའོ། །དང་པོ་ནི་བདག་དང་ཕྱག་རྒྱ་ལྷར་བསྐྱེད་པ་ལྷའི་འདུ་ཤེས་དང་། མཁའ་གསང་བྱིན་གྱིས་བརླབས་པ་
སྔགས་ཀྱི་འདུ་ཤེས་དང་། ལྷན་སྐྱེས་མངོན་དུ་བྱའོ་སྙམ་པ་ཆོས་ཀྱི་འདུ་ཤེས་ཏེ། ཐབས་འདུ་ཤེས་གསུམ་དང་ལྡན་པས་ཡེ་ཤེས་མངོན་དུ་བྱེད་དེ། རྩ་རྒྱུད་དང་པོའི་ལྔ་པ་ལས། ཐབས་དང་ཤེས་རབ་ཆོ་ག་ཡིས། །དེ་ཉིད་རིག་པས་རྟག་ཏུ་མཆོད། །
ཅེས་གསུངས་སོ། །གཉིས་པ་ལ། མཆོག་མཐའ་དགའ་བྲལ་དང་པོར་ནི། །མུན་པ་ལ་ནི་མར་མེ་ལྟར། །དེ་བཞིན་བུས་ཀྱང་ཡིད་ཆེས་གྱིས། །ཞེས་གསུངས་སོ། །གསུམ་པ་ལ། དེས་ནི་སྦྱོར་བ་ལས་བྱུང་བའི། །ག་པུར་མཁས་པས་མི་སྤང་༢
སྟེ༑ །ཞེས་བྱ་བ་ལ་སོགས་པ་གསུངས་ཏེ། ཞིབ་ཏུ་བླ་མས་མན་ངག་ཏུ་སྟོན་པར་འགྱུར་རོ། །སྤྱི་དོན་གསུམ་པ་དེ་ལ་བརྟེན་ནས་སྐྱེས་པའི་ཡེ་ཤེས་ལ་གཉིས་ཏེ། གཞན་གྱི་ལོག་པར་རྟོག་པ་དགག་པ་དང་། རང་གི་འདོད་པ་བརྗོད་པའོ། །དང་པོ་ལ་
གཉིས་ཏེ། ལོག་རྟོག་དང་། དེ་དགག་པའོ། །དང་པོ་ལ་གསུམ་སྟེ། གནས་ལ་ལོག་པར་རྟོག་པ་བྱང་ཆུབ་ཀྱི་སེམས་རྡོ་རྗེ་ནོར་བུའི་དཀྱིལ་ན་གནས་པ་ན་ལྷན་ཅིག་སྐྱེས་པའི་ཡེ་ཤེས་སྐྱེས་ཞེས་ཟེར་བ་དང་། རང་གི་ངོ་བོ་ལ་ལོག་པར་རྟོག་པ་དབང་གི་



ཡེ་ཤེས་ནི་དོན་གྱི་ཡེ་ཤེས་ཡིན་ཏེ། སྤྲིན་བར་གྱི་ཉི་མའམ། ཉི་ཤུ་དགུའི་ཟླ་བ་བཞིན་སྐྱེས་མ་ཐག་འགག་གོ་ཞེས་ཟེར་བ་དང་། གོ་རིམ་ལ་ལོག་པར་རྟོག་པ་ལྷན་སྐྱེས་དགའ་བ་གསུམ་པར་སྐྱེ་སྟེ། བརྟག་པ་དང་པོའི་བཅུ་པ་ལས་ཀྱང་། དེའང་དགའ་
བྲལ་དང་པོར་མཚོན། །ཞེས་པ་དང་། ཕྱི་མའི་གཉིས་པ་ལས་ཀྱང་། མཆོག་མཐའ་དགའ་བྲལ་དང་པོར་ནི། །མུན་པ་ལ་ནི་མར་མེ་ལྟར། །ཞེས་པ་དང་། ལྔ་པ་ལས་ཀྱང་། མཆོག་གི་མཐའ་དང་དགའ་བྲལ་དབུས། །སྟོང་དང་སྟོང་མིན་ཧེ་རུ་
ཀ ༑ཞེས་གསུངས་པ་ལ་བརྟེན་ནས་མན་ངག་དང་བྲལ་བ་རྣམས་སྨྲའོ། །སྤྱི་དོན་གཉིས་པ་ལོག་རྟོག་དགག་པའང་གསུམ་སྟེ། དང་པོ་གནས་ཀྱི་ལོག་རྟོག་དགག་པ་ལ་གཉིས། བྱང་སེམས་ནོར་བུར་གནས་པའི་ལོག་རྟོག་དང་། པདྨར་གནས་པའི་
ལོག་རྟོག་དགག་པའོ། །དང་པོ་ནི་བྱང་སེམས་རྡོ་རྗེ་བུམ་པའི་དཀྱིལ་དུ་གནས་པ་ལྷན་སྐྱེས་ཡིན་པར་སྨྲ་བ་ནི་མུ་སྟེགས་ཀྱི་འདོད་པ་ཡིན་ཏེ། ལྷ་མོ་ཨུཙྪཱ་མའི་རྒྱུད་ཅེས་བྱ་བ་ཕྱི་རོལ་པའི་རྒྱུད་ལས། ཞི་དང་ནུས་པ་མཉམ་སྦྱོར་བའི། །དམ་པ་བདེ་བ་
མཆོག་གཉིས་མེད། །ཞི་མིན་ནུས་པ་མ་ཡིན་པས། །རིན་ཆེན་དཀྱིལ་དུ་གང་གནས་པའོ། །ཞེས་གསུངས་སོ། །གཉིས་པ་ནི་ཡང་ཁ་ཅིག་བྱང་ཆུབ་ཀྱི་སེམས་ཉམས་ནས་པདྨར་གནས་པ་ལྷན་སྐྱེས་སུ་སྨྲ་བ་ནི་ཤིན་ཏུ་ཡང་དམན་ཏེ། བྱང་ཆུབ་ཀྱི་
སེམས་ནི་ལྷན་སྐྱེས་ཀྱི་རྟེན་ཡིན་པའི་ཕྱིར། དེ་སྤངས་ན་ལྷན་སྐྱེས་མི་སྐྱེ་སྟེ། ཕྱི་མའི་བཞི་པ་ལས། ག་པུར་ཉིད་ནི་བདག་མེད་མ། །བདེ་བ་བདག་མེད་ཚུལ་ཅན་ནོ། །ཞེས་པ་དང་གསང་བ་གྲུབ་པ་ལས་ཀྱང་། བྱང་ཆུབ་སེམས་ནི་སྤངས་གྱུར་ན། །
Irf



དགུ་བཅུ་ཐམ་པ་ལྗོ ན་ཤིང་
༄༅། །རྣམ་ཤེས་ཕུང་པོ་བརྒྱལ་འགྱུར་བས། །མ་སྨད་དངོས་གྲུབ་ག་ལ་ཡོད། །ཅེས་གསུངས་པའི་ཕྱིར་རོ། །གཉིས་པ་རང་གི་ངོ་བོ་ལ་ལོག་པར་རྟོག་པ་དགག་པ་ནི། མི་མཁས་པ་ཁ་ཅིག་དབང་གསུམ་པའི་ཡེ་ཤེས་ཉིད་དོན་གྱི་
ཡེ་ཤེས་ཡིན་ནོ་ཞེས་འདོད་དོ། །དེ་ལ་འདི་སྐད་དུ་འདྲི་སྟེ། དོན་གྱི་ཡེ་ཤེས་ཞེས་བྱ་བ་སྟེ་རྣམ་པར་རྟོག་པ་ནུབ་ཅིང་བརྗོད་དུ་མེད་པ་ཅུང་ཟད་གསལ་བར་བྱས་པ་མཐོང་བའི་ལམ་གྱི་ཡེ་ཤེས་དང་འདྲ་བ་དེ་ཡིན་ནམ་མཐོང་པའི་ལམ་ཉིད་སྐད་ཅིག་ཙམ་སྐྱེས་
g པ་ཡིན། དང་པོ་ལྟར་ན་དོན་གྱི་ཡེ་ཤེས་སུ་འདོད་ཀྱང་དཔེ་རུ་ཐལ་ལོ། །གཉིས་པ་ལྟར་ན་མུ་སྟེགས་བྱེད་ཀྱི་ཡེ་ཤེས་དང་མཐུན་པར་འགྱུར་ཏེ། རིག་བྱེད་ཀྱི་མཐའ་གསང་བར་སྨྲ་བའི་གཞུང་ལས། ནུས་དང་ཕྲད་ཅིང་སྦྱོར་བ་ལས། །ནུས་པ་ཆགས་
སྒྱུ འགྱུར་མཐར་འགྱུར་བ། །ཚངས་པའི་དེ་ཉིད་བདེ་བ་གང་། །བདེ་དེས་མངོན་སུམ་གྲོལ་བར་འགྱུར། །སྦྱོར་པས་བདེ་བ་རྒྱུན་མི་འཆད། །སྡུག་བསྔལ་འབྱུང་བ་མེད་པ་ཡིས། །ཀུན་ཏུ་དགའ་བ་ཚངས་པའི་གཟུགས། །བདེ་བ་ཐར་པ་ཞེས་བརྗོད་
དོ༑ །ཞེས་བཤད་པས་སོ། །རྩ་རྒྱུད་དང་པོའི་བརྒྱད་པ་ལས་ཀྱང་། ཀུན་མཁྱེན་ཡེ་ཤེས་དེ་ལྟ་བུ། །ཞེས་དཔེར་བཤད་པ་དང་། ཡང་དེ་ཉིད་ཀྱི་བཅུ་པ་ལས། གང་ཕྱིར་འབྱུང་བ་ཆེ་བདེ་བ། །དེ་ཕྱིར་བདེ་བ་དེ་ཉིད་མིན། །ཞེས་འབྱུང་བ་ལ་བརྟེན་ནས་
དངོས་ཀྱི་ཡེ་ཤེས་སྐྱེ་བར་མི་འགྱུར་རོ་ཞེས་བཤད་པས་སོ། །རིག་པས་ཀྱང་གནོད་དེ་དོན་གྱི་ཡེ་ཤེས་སྐྱེས་ནས་འགག་པའི་ཕྱིར་མཐོང་བའི་ལམ་གྱི་ཡེ་ཤེས་དང་། སངས་རྒྱས་ཀྱི་ས་ཐོབ་ཀྱང་ཉམས་པར་འགྱུར་རོ། །དེ་འདོད་ན་འབད་པ་དོན་མེད་པར་



ཐལ་ལོ། །ཡང་མཐོང་ལམ་ནི་མ་མཐོང་བ་མཐོང་བས་མཐོང་ལམ་ཞེས་བྱ་བ་ཡིན་པས། སྔར་དབང་གི་སྐབས་སུ་མཐོང་ཟིན་པའི་ཕྱིར་མཐོང་ལམ་ཡང་མཐོང་ལམ་མ་ཡིན་པར་ཐལ་ལོ། །ཡང་དེ་དག་གི་སྐྱོན་སྤོང་ཡང་སྐད་ཅིག་ཙམ་མཐོང་ལམ་སྐྱེ་བ་ནི་
གསང་སྔགས་ཀྱི་ལུགས་ཡིན་ནོ་ཞེས་སྨྲ་ན། སྐད་ཅིག་མཐོང་བའི་ཚེ་གླིང་བཞི་བྱེ་བ་ཕྲག་བརྒྱ་བསྒྲལ་བ་ལ་སོགས་པའི་རྫུ་འཕྲུལ་སྟོན་ཅིག དེ་ལྟར་མི་ནུས་ཀྱང་མཐོང་ལམ་དུ་འདོད་ན་སྨྱོན་པའི་གཏམ་བཞིན་བཞད་གད་ཀྱི་གནས་སོ། །ལོག་རྟོག་རྣམས་
ལ་ནི་འདི་དམན་ནོ། །གསུམ་པ་གོ་རིམས་ལ་ལོག་པར་རྟོག་པ་དགག་པ་ལ་གཉིས། གསུམ་པར་འདོད་པའི་ལུགས་གཉིས་དགག་པ་དང་། བཞི་པར་འདོད་པའི་ལུགས་གཅིག་དགག་པའོ། །དང་པོ་ལ་གཉིས། དབང་བསྐུར་ངན་པའི་ལུགས་དགག་
པ་དང་། ཡང་དག་དབང་བསྐུར་མ་ཡིན་པའི་ལུགས་དགག་པའོ། །དང་པོ་ལ་ནི་ངོ་བོའི་ལོག་རྟོག་ཀྱང་ཡོད་ལ། གཉིས་པ་ལ་ནི་གོ་རིམས་ཀྱི་ལོག་རྟོག་ཡོད་དོ། །དེ་གཉིས་ཕྱོགས་གཅིག་ཏུ་དགག་སྟེ། དེ་ལ་གཉིས། ལུང་གིས་དགག་པ་
དང་༑ རིགས་པས་དགག་པའོ། །དང་པོ་ནི་དང་པོའི་བཅུ་པ་ལས། དང་པོ་དགའ་བ་ཙམ་ཉིད་དེ། །གཉིས་པའི་གྲངས་ལས་མཆོག་དགའ་ཉིད། །གསུམ་པ་ལ་ནི་དགའ་བྲལ་ཏེ། །བཞི་པ་ལྷན་ཅིག་སྐྱེས་པར་བརྗོད། །ཅེས་བྱ་བ་དང་། རྡོ་རྗེ་གུར་
ལས༑ དགའ་བྲལ་དགའ་བ་དག་གི་མཐར། །རྟོག་པའི་དྲྭ་བ་རྣམ་པར་སྤངས། །འགྱུར་མེད་འཁྲུལ་པ་ལས་འདས་ཤིང༌། །ཀྱེ་ཡི་རྡོ་རྗེ་རྣམ་པར་གསལ། །ཞེས་གསུངས་པ་དང་། དང་པོའི་བརྒྱད་པ་ལས་ཀྱང་
། ཡན་ལག་དྲུག་བསྒོམ་རྣལ་འབྱོར་
is



གོ་གཅིག་
༄༅། །པས། །དགའ་བྲལ་མཐར་ཡང་དེ་བཞིན་ནོ། །ཞེས་གསུངས་སོ། །རིགས་པས་ཀྱང་གནོད་དེ། དེ་ལ་བཅུ་གཅིག་སྟེ། སྐད་ཅིག་མ་བཞི་འཁྲུགས་པ་དང་། དེ་བཞིན་དུ་དགའ་བ་དང་། འཁོར་ལོ་དང་། ཡས་འབབ་
དང་༑ དབང་དང་། དྲི་མ་དང་། ཁམས་གསུམ་གྱི་འདོད་པ་དང་། བསམ་གཏན་དང་། ས་ལམ་དང་། མས་བརྟན་དང་། ཕྱག་རྒྱ་བཞི་དང་། འབྲས་བུའི་བར་དུ་འཁྲུགས་པའོ། །སྐད་ཅིག་མ་བཞིས་དགའ་བ་བཞི་མཚོན་པར་གསུངས་པ་ལ་
སྐད་ཅིག་མ་བཞི་འཁྲུགས་པས་དགའ་བ་བཞིའང་འཁྲུགས་པར་འགྱུར་རོ། །གསུམ་པ་འཁོར་ལོ་བཞིའི་གོ་རིམ་ཀྱང་འཁྲུགས་པར་འགྱུར་ཏེ། མགྲིན་པའི་འཁོར་ལོ་ལྷན་སྐྱེས་སུ་འགྱུར་ལ། སྤྱི་བོ་དགའ་བྲལ་དུ་འགྱུར་རོ། །བཞི་པ་ཡས་འབབ་ཀྱི་
དགའ་བ་བཞིའི་གོ་རིམ་ཀྱང་འཁྲུགས་ཏེ། སྤྱི་བོ་ནས་མགྲིན་པ་དགའ་བ། སྙིང་ག་མཆོག་དགའ་ནི་མཐུན་ལ། ལྟེ་བ་དགའ་བྲལ་ནི་ལྷན་སྐྱེས་སུ་འགྱུར་ལ། རྡོ་རྗེའི་རྩེ་མོར་ལྷན་སྐྱེས་ནི་དགའ་བྲལ་དུ་འགྱུར་ཏེ། དེའི་རིམ་པ་ཡང་། དཔལ་བདེ་བ་ཆེན་
པོ་ཞེས་བྱ་བའི་རྒྱུད་ལས། དགའ་བ་ཁུ་བ་འབབ་པ་སྟེ། །གཙུག་ཏོར་སྨིན་ཕྲག་མགྲིན་པའི་ཚད། །མགྲིན་པ་སྙིང་གར་མཆོག་དགའ་སྟེ། །དེས་ན་དགའ་བ་བྲལ་བར་འགྱུར། །སྣ་ཚོགས་རོལ་མོ་ལྟེ་བ་ནས། །ཇི་སྲིད་གསང་བའི་པདྨར་སོན། །ཇི་
།སྲིད་གསང་བའི་ནོར་རྩེ་ནས། །མ་འཕྲོས་བར་དུ་ལྷན་ཅིག་སྐྱེས། །ཞེས་གསུངས་ཏེ། ལྔ་པ་ཡང་དབང་བཞིའི་གོ་རིམ་ཡང་འཁྲུགས་པར་འགྱུར་ཏེ། ཕྱི་མའི་གསུམ་པ་ལས། དབང་ནི་བཞི་ཡི་གྲངས་ཀྱིས་ནི། །དགའ་བ་ལ་སོགས་རིམ་ཤེས་བྱ། །
ལྗོ ན་ཤིང་



རྒྱུད་སྡེ་ཀུན་བཏུས་
ཞེས་གསུངས་པས་ན། བུམ་དབང་གིས་དགའ་བ། གསང་དབང་གིས་མཆོག་དགའ། ཤེས་རབ་ཡེ་ཤེས་ཀྱིས་དགའ་བྲལ་མཚོན་ལ། བཞི་པས་ལྷན་སྐྱེས་མཚོན་པ་ཡིན་པ་ལ། བཞི་པས་དགའ་བྲལ་མཚོན་པར་འགྱུར་རོ། །དེ་འདོད་དོ་ཞེ་
ན༑ དྲུག་པ་དྲི་མ་འཁྲུད་པའི་གོ་རིམ་ཀྱང་འཁྲུགས་པར་འགྱུར་ཏེ། ཕྱི་མའི་གསུམ་པ་ཉིད་ལས། དགོད་པ་དག་པ་སློབ་དཔོན་ཉིད། །ལྟ་བ་གསང་བ་དེ་བཞིན་ནོ། །ལག་བཅངས་ལ་ནི་ཤེས་རབ་ཉིད། །གཉིས་གཉིས་འཁྱུད་པ་དེ་ཉིད་དང་། །ཞེས་
གསུངས་པས་ན་དབང་བཞི་དང་། དགའ་བ་བཞི་གོ་རིམ་མཐུན་པའི་ཕྱིར་ཤེས་རབ་ཡེ་ཤེས་ཀྱི་ལག་བཅངས་ཀྱི་འདོད་ཆགས་བྲལ་བར་བྱེད་པ་བཞིན་ལྷན་སྐྱེས་ཀྱིས་ཀྱང་ལག་བཅངས་ཀྱི་འདོད་ཆགས་བྲལ་བར་བྱེད་ལ། དབང་བཞི་པས་འཁྱུད་པའི་དྲི་མ་
བྲལ་བ་བཞིན་དགའ་བྲལ་གྱིས་ཀྱང་འཁྱུད་པའི་དྲི་མ་བྲལ་བར་འགྱུར་རོ། །དེའང་འདོད་དོ་ཞེ་ན། ལྷན་ཅིག་སྐྱེས་པས་དགའ་བྲལ་ཉིད་བཟང་བར་འགྱུར་ཏེ། དྲི་མ་ཆེན་པོ་འདག་པའི་ཕྱིར་རོ། །བདུན་པ་ཁམས་གསུམ་གྱི་འདོད་པ་དང་བསམ་གཏན་
འཁྲུགས་པ་ནི། ཁམས་གསུམ་གྱི་འདོད་པ་དང་བསམ་གཏན་བཞི་པ་རྣམས་བཟང་ཞིང་། དེ་ལ་བརྟེན་ནས་འཁོར་བ་སྤོང་སྟེ་ཞིབ་ཏུ་བླ་མས་བསྟན་པར་བྱའོ། །ས་ལམ་དང་། མས་བརྟན་དང་། ཕྱག་རྒྱ་དང་། འབྲས་བུ་རྣམས་ཀྱང་མཐར་ཐུག་དང་
བཞི་པ་རྣམས་བཟང་བ་ཡིན་ཏེ། ཞིབ་ཏུ་བརྗོད་པར་བྱའོ། །གཉིས་པ་ལྷན་སྐྱེས་བཞི་པར་འདོད་ཀྱང་ནོར་བ་ནི། བྱང་ཆུབ་ཀྱི་སེམས་པདྨར་བབས་ནས་དེའི་རྗེས་ལ་ཚུར་ཕྲོགས་པ་ལས་ཡེ་ཤེས་སྐྱེའོ་ཞེས་ཟེར་ན་གཞུང་དང་འགལ་ཏེ། ཧེ་བཛྲ་
182



༄༅། །ལས། མཆོག་མཐའ་དགའ་བྲལ་དང་པོར་ནི། །ཞེས་པ་དང་། བདེ་བ་ཆེན་པོའི་རྒྱུད་ལས་ཀྱང་། ཇི་སྲིད་གསང་བའི་ནོར་རྩེ་ནས། །མ་འཕྲོས་བར་ལ་ལྷན་ཅིག་སྐྱེས། །ཞེས་གསུངས་སོ། །དེ་དག་ཀྱང་ཞིབ་ཏུ་བླ་མས་
བསྟན་པར་བྱའོ། །དེ་དག་གི་བརྗོད་པ་མང་དུ་ཡོད་མོད་ཀྱང་གཞུང་མངས་པས་འཇིགས་པས་མ་སྤྲོས་སོ། །ད་ནི་རང་གི་འདོད་པ་བརྗོད་པར་བྱ་སྟེ། དེ་ལ་གཉིས། འདོད་པ་དངོས་དང་། དེ་ལ་རྩོད་པ་སྤང་བའོ། །དང་པོ་ལ་གསུམ། ཡང་དག་པའི་
༣ གནས་དང་། རང་གི་ངོ་བོ་ཡང་དག་པ་དང་། གོ་རིམ་ཡང་དག་པའོ། །དང་པོ་ནི། གནས་ཀྱི་དབང་དུ་བྱས་ན་ཐབས་ཀྱི་རིགས་ཀྱི་བདག་པོའི་ཁ་དང་། ཤེས་རབ་ཀྱི་རྩ་མཛེས་པའི་སྣ་རྩེར་བྱང་ཆུབ་ཀྱི་སེམས་གནས་ཏེ། མ་ཉམས་པའི་དུས་དེར་སྐྱེ་
བར་འགྱུར་ཏེ། རྩ་རྒྱུད་ཕྱི་མའི་གཉིས་པ་ལས་ཀྱང་། མཆོག་མཐའ་དག་འ་བྲལ་དང་པོར་ནི། །མུན་པ་ལ་ནི་མར་མེ་ལྟར། །ཞེས་བྱ་བ་དང་། བདེ་བ་ཆེན་པོའི་རྒྱུད་ལས་ཀྱང་། ཆགས་དང་ཆགས་བྲལ་རང་བཞིན་ཉམས། །རྡོ་རྗེ་རྩེ་མོ་རབ་རྒྱས་
འགྱུར༑ །བདེ་ཆེན་རང་བཞིན་འདི་ཉིད་ནི། །རྫོགས་པའི་སྒྲ་ཡིས་བསྟན་པ་ཡིན། །ཞེས་གསུངས་སོ། །གཉིས་པ་རང་གི་ངོ་བོ་ནི་མཚོན་བྱེད་དཔེའི་ཡེ་ཤེས་ཞེས་བྱ་བ་བཞིན་གྱི་དཀྱིལ་འཁོར་བལྟ་བར་འདོད་པ་ལ་མེ་ལོང་གི་གཟུགས་བརྙན་
ནམ༑ བདུད་རྩི་དོན་དུ་གཉེར་བ་ལ་སྦྲང་རྩི་ལྕེ་ལ་བཞག་པ་ལྟ་བུ་སྟེ། ཡང་དག་པར་རྫོགས་པའི་སངས་རྒྱས་ཀྱི་ཆོས་ཉིད་དམ་མཐོང་ལམ་གྱི་ཡེ་ཤེས་དེ་ཉིད་ནི་མ་ཡིན་ཞིང་ཡེ་ཤེས་དེ་མཚོན་དུ་རུང་བ་སྤྲོས་པའི་མཐའ་ཐམས་ཅད་དང་བྲལ་བ་སྐྱེ་བ་ཡིན་
183



ཏེ༑ རྩ་བའི་རྒྱུད་ལས་ཀྱང་། ཀུན་མཁྱེན་ཡེ་ཤེས་དེ་ལྟ་བུ། །ཞེས་གསུངས་ལ། སློབ་དཔོན་ཀླུ་སྒྲུབ་ཀྱིས་ཕྱག་རྒྱ་བཞི་པ་ལས་ཀྱང་། ལས་ཀྱི་ཕྱག་རྒྱ་ལ་བརྟེན་ནས་རྒྱུ་མཐུན་པའི་འབྲས་བུ་སྐྱེ་བར་བྱེད་དོ། །འདྲ་བར་འབྱུང་བས་རྒྱུ་མཐུན་པའོ། །ཇི་
ལྟར་མེ་ལོང་ལ་བརྟེན་ནས་བཞིན་གྱི་གཟུགས་བརྙན་འབྱུང་བ་དེ་ནི་དེ་བཞིན་དུ་མི་འབྱུང་བར་མི་འགྱུར་རོ། །སྔོན་དུ་ཡང་མ་གྲུབ་ལ་ད་ལྟར་ཡང་མ་གྲུབ་པའི་ཕྱིར། དེ་ལྟར་བཞིན་གྱི་གཟུགས་བརྙན་ནི་འདྲ་བ་ཙམ་དུ་རྟོགས་པར་བྱའོ། །དེ་ལྟར་ན་འཇིག་
རྟེཊ་་་་རྣམས་རང་གི་བཞིན་མཐོང་བ་ཞེས་འཁྲུལ་པས་དགའ་བར་འགྱུར་རོ། །དེ་བཞིན་དུ་སློབ་དཔོན་དམན་པས་སློབ་མ་དམན་པ་རྣམས་ཤེས་རབ་ཡེ་ཤེས་བསྒྲུབས་ནས་དེ་ཁོ་ན་ཉམས་སུ་མྱོང་ངོ་ཞེས་དགའ་བ་སྐྱེ་བར་འགྱུར་ཏེ། དེ་ལ་དགའ་ཞིང་མགུ་
བས་ཆོས་ཀྱི་ཕྱག་རྒྱའི་གཏམ་ཡང་མི་ཤེས་སོ་ཞེས་གསུངས་སོ། །འདི་ལ་རྨོངས་པ་དག་འདི་སྐད་དུ་སློབ་དཔོན་དག་གིས་གཉིད་དང་འཁྲིག་དུས་སྐད་ཅིག་མ་ཞེས་གསུངས་པ་སྟེ། རྣམ་རྟོག་ཅུང་ཟད་ནུབ་པ་ཙམ་ལ་དགོངས་པ་ལ། དེ་ལ་ལོག་པར་རྟོག་
པས་གཉིད་མཐུག་པོ་དང་འཁྲིག་པའི་དུས་སུ་ཡེ་ཤེས་སྐད་ཅིག་ཙམ་སྐྱེའོ་ཞེས་སྨྲ་སྟེ། དེ་ལྟར་ན་སེམས་ཅན་དང་འགོག་པའི་བསམ་གཏན་པ་རྣམས་ཀྱིས་ཀྱང་སངས་རྒྱས་འབད་པ་མེད་པར་ཐོབ་པར་འགྱུར་བ་ལ་སོགས་པའི་སྐྱོན་དང་། སློབ་དཔོན་ཨིནྡྲ་
བྷཱུ་ཏིས་ཀྱང་ཡེ་ཤེས་གྲུབ་པ་ལས། དབང་པོ་གཉིས་འབྱུང་བདེ་བ་ནི། །དེ་ཉིད་ཡིན་ཞེས་སྐྱེ་ངན་སྨྲའི། །དེ་ནི་བདེ་བ་ཆེ་ཡིན་ཞེས། །རྒྱལ་བ་མཆོག་གིས་མ་གསུངས་སོ། །ཞེས་བྱ་བ་འཁྲིག་པའི་ཡེ་ཤེས་བཀག་པ་དང་། གཉིད་ཀྱི་ཡེ་ཤེས་དང་རྨོངས་
184



༄༅། །པའི་བསྒོམ་པ་ཡེ་ཤེས་སུ་འདོད་པ་དགག་པའི་ཕྱིར། དེ་ཉིད་ལས། དེས་ན་སེམས་མེད་དེ་ཉིད་ནི། །དེ་ནི་རབ་ཏུ་དགག་པར་བྱ། །ཤིན་ཏུ་རྨོངས་སྐབས་ཡེ་ཤེས་སུ། །རྣལ་འབྱོར་པ་ནི་ལ་ལ་འདོད། །རྨོངས་པ་བསྒོམས་
པས་རྨོངས་པ་ནི། །རྨོངས་པ་རྣམས་ཀྱི་འཐོབ་པར་འགྱུར། །ཐམས་ཅད་རྒྱུ་དང་མཚུངས་པ་ཡི། །འབྲས་བུ་འཇིག་རྟེན་ལ་སྤྱོད་དེ། །ཀོ་ཏྲ་པ་ལས་འབྲས་སྐྱེ་བ། །གང་ནའང་ཡོད་པ་མ་ཡིན་ནོ། །ཞེས་བྱ་བ་ལ་སོགས་པ་རྒྱས་པར་གསུངས་སོ། །
སློབ་དཔོན་ཞི་བ་འཚོས་ཀྱང་དེ་ཁོ་ན་ཉིད་གྲུབ་པ་ལས། གཉིད་མཐུག་ལོག་གནས་ལྟ་བུར་ནི། །རྣམ་རྟོག་མེད་ཅིང་བདག་མེད་པ། །འདུ་ཤེས་མེད་ཅིང་སྤྱོད་པ་མེད། །གཟུགས་མེད་ཡོན་ཏན་གང་ཡང་མེད། །ཅེས་བྱ་བ་ནས། བདག་ཉིད་འཕྲོག་པའི་
འོ རྐུན་པོ་ནི། །དེ་ཡིས་སྡིག་པ་ཅི་མ་བྱས། །ཞེས་བྱ་བ་ལ་སོགས་པ་མྱ་ངན་ལས་འདས་པ་ལས་འཕྲོས་ནས་གསུངས་སོ། །རྒྱས་པར་གོང་དུ་བཀག་ཟིན་ཏོ། །གསུམ་པ་གོ་རིམ་གྱི་དབང་དུ་བྱས་ན་ལྷན་ཅིག་སྐྱེས་པ་ནི་བཞི་པར་སྐྱེས་སྟེ། དེ་ལ་ཐོག་མར་
སྐད་ཅིག་མའི་གོ་རིམ་གྱིས་དགའ་བའི་གོ་རིམ་ཤེས་པར་བྱ་སྟེ། ཕྱི་མའི་གསུམ་པ་ལས། སྐད་ཅིག་དབྱེ་བས་ཕྱེ་བ་ཉིད། །དགའ་བ་དེ་ལས་སྐྱེས་བར་འགྱུར། །སྐད་ཅིག་ཤེས་ན་བདེ་ཤེས་པ། །ཨེ་ཝཾ་རྣམ་པར་རབ་ཏུ་གནས། །ཞེས་སོ། །སྐད་ཅིག་
མཉིད་གང་ཡིན་ཞེ་ན། དེ་ཉིད་ལས། སྣ་ཚོགས་དང་ནི་རྣམ་སྨིན་དང་། །རྣམ་ཉེད་དེ་བཞིན་མཚན་ཉིད་བྲལ། །སྐད་ཅིག་བཞི་ནི་རབ་ཤེས་པ། །དེ་ལྟར་རྣལ་འབྱོར་པས་ཤེས་འགྱུར། །ཞེས་སོ། །སྣ་ཚོགས་ལ་སོགས་པ་གང་ཡིན་ཇི་ལྟ་བུ་ཞེ་ན། དེ་
i85



ཉིད་ལས། འཁྱུད་དང་འོ་བྱེད་ལ་སོགས་པ། །སྣ་ཚོགས་རྣམ་པ་སྣ་ཚོགས་བཤད། །རྣམ་པར་སྨིན་པ་དེ་ལས་བཟློག །བདེ་བའི་ཡེ་ཤེས་ཟ་བ་ཉིད། །བདག་གི་བདེ་བ་ཟོས་པ་ཡིས། །གྲོས་ནི་རྣམ་པར་ཉེད་པར་བརྗོད། །མཚན་ཉིད་བྲལ་བ་གསུམ་
ལས་གཞན། །ཆགས་དང་ཆགས་བྲལ་རྣམ་པར་སྤངས། །ཞེས་སོ། །སྐད་ཅིག་མ་བཞི་དང་དགའ་བ་བཞིའི་དུས་ནི། སྣ་ཚོགས་དང་པོ་དགའ་བ་ཉིད། །རྣམ་སྨིན་ལ་ནི་མཆོག་དགའ་ཉིད། །རྣམ་ཉེད་དགའ་བྲལ་དགའ་བ་ཉིད། །མཚན་བྲལ་ལྷན་
བ ཅིག་སྐྱེས་པ་ཉིད། །ཅེས་སོ། །དེ་ལྟར་བརྗོད་ཀྱང་ལུང་ལས། ལོག་པར་རྟོག་པའི་སྐྱེ་བོ་དག་ནི། །བདག་གི་བདེ་བ་ཟོས་པ་ཡིས། །གྲོས་ནི་རྣམ་པར་ཉེད་པར་བརྗོད། །ཅེས་བྱ་བ་ཉིད་ཀྱིས་རྣམ་པར་ཉེད་པ་བཞི་པར་འབྱུང་ངོ་ཞེས་ཟེར་ན། དེ་ནི་མ་
% ཡིན་ཏེ། ལུང་གོང་མ་ཉིད་བརྟན་པར་བྱ་བའི་ཕྱིར་ཡེ་ཤེས་ཐིག་ལེའི་རྒྱུད་ལས། འོ་དང་འཁྱུད་པ་ལ་སོགས་ཀྱི། །སྣ་ཚོགས་དགའ་བ་སྣ་ཚོགས་ཉིད། །བྷ་གར་ལིངྒ་རབ་སྦྱོར་བས། །རྣམ་པར་སྨིན་པ་ཡེ་ཤེས་མཆོག །ཕྱག་རྒྱ་ཉིད་ལ་རྣམ་པར་
ཉེད༑ །མཚན་ཉིད་བྲལ་བས་ངེས་མཚོན་བྱ། །ཞེས་གསུངས་པས་བསྲུབ་པ་དང་སྲུབ་པའི་སྦྱོར་བས་ཕྱག་རྒྱ་ཉེད་པ་ནི་རྣམ་པར་ཉེད་པ་ཞེས་བྱ་བ་གསུམ་པར་འབྱུང་བར་རིགས་སོ། །ལུང་གཞན་དང་པོ་དགའ་བ་ཙམ་ཉིད་དེ། ཞེས་བྱ་བ་ལ་སོགས་པ་
སྔར་བརྗོད་པའི་ལུང་ཡང་འདིར་སྦྱར་བར་བྱའོ། །གཉིས་པ་རྩོད་སྤང་ནི་གཉིས། དགའ་བྲལ་དང་དགའ་བྲལ་གྱི་དགའ་བ་མི་འཁྲུལ་བར་བྱ་བ་དང༌། མཆོག་དགའ་དང་མཆོག་དགའི་དགའ་བ་མི་འཁྲུལ་བར་བྱ་བའོ། །དེ་གཉིས་ཀྱང་ཕྱོགས་གཅིག་ཏུ་
186



༄༅། །ཞིབ་ཏུ་བརྗོད་ན། དེ་ལྟར་ན་མཆོག་མཐའ་དགའ་བྲལ་ཞེས་བྱ་བའི་ལུང་ཇི་ལྟར་དྲང་ཞེ་ན། མཆོག་དགའ་ལ་ནི་གཉིས་ཡོད་དེ། རྣམ་པར་སྨིན་པའི་དུས་ཀྱི་མཆོག་དགའ་དང་། ལྷན་སྐྱེས་ཉིད་ལ་མཆོག་དབར་བཤད་
པའོ། །དང་པོ་ལ་ཅིའི་ཕྱིར་མཆོག་དགའ་ཞེས་བྱ་ཞེ་ན། རྡོ་རྗེ་དང་པདྨ་སྦྱར་བས་མཆོག་ཏུ་གྱུར་པའི་དགའ་བ་སྐྱེས་པའི་ཕྱིར་མཆོག་དགའ་འོ། །ལྷན་སྐྱེས་ནི་དགའ་བ་གསུམ་ལས་མཆོག་ཏུ་གྱུར་པའི་ཕྱིར་མཆོག་དགའ་སྟེ། རྩ་རྒྱུད་དང་པོའི་བཅུ་པ་
ལས༑ མཆོག་དགར་བསྒོམ་པ་མེད་ཅིང་སྒོམ་པ་པོ་ཡང་མེད། །ལུས་ཀྱང་མེད་ཅིང་གཟུང་བ་མེད་དང་འཛིན་པའང་མེད། །ཤ་དང་ཁྲག་ཀྱང་མེད་ཅིང་བཤང་དང་གཅི་བ་མེད། །སྐྱུག་བྲོ་རྨོངས་མེད་གཙང་སྦྲ་མེད་ཕྱིར་ཐོགས་མེད་དང་། །ཆགས་མེད་
།སྡང་བ་མེད་དང་རྨོངས་མེད་ཕྲག་དོག་མེད། །སེར་སྣ་མེད་ཅིང་ང་རྒྱལ་མེད་དང་མཐོང་བྱ་མེད། །བསྒོམ་དང་སྒོམ་པ་མེད་ཅིང་བཤེས་དང་དགྲ་མེད་ཅིང་། །རློམ་སེམས་མེད་པའི་ལྷན་ཅིག་སྐྱེས་པ་སྣ་ཚོགས་ཉིད། །ཅེས་གསུངས་ཏེ། ཐོག་མར་ལོ
མཆོག་དགའ་ཞེས་པ་དང་
། མཇུག་ཏུ། ལྷན་ཅིག་སྐྱེས་པ་སྣ་ཚོགས་ཉིད། །ཅེས་ལྷན་སྐྱེས་ཉིད་ལ་མཆོག་དགར་གསུངས་པས་སོ། །དགའ་བྲལ་ལ་ཡང་གཉིས་ཡོད་དེ། དགའ་བྲལ་གྱི་དགའ་བ་དང་། དགའ་བ་དང་བྲལ་བའི་དགའ་བྲལ་ལོ།།
དང་པོ་ནི་སྐད་ཅིག་གསུམ་པ་རྣམ་པར་ཉེད་པའི་སྐབས་སུ་བྱུང་བའི་ཕྱི་བྱད་གཟུགས་སུ་ཞེན་པའི་དགའ་བ་དང་བྲལ་ཞིང་། རྣམ་པར་རྟོག་པར་རགས་རིམ་ནུབ་པས་དགའ་བྲལ་གྱི་དགའ་བའོ། །དགའ་བྲལ་ནི་བྱང་ཆུབ་ཀྱི་སེམས་ལུས་ལ་ཉམས་པ་
ལྗོན་ཤིང་



སྟེ༑ དགའ་བའི་རྒྱུ་དང་བྲལ་བའི་ཕྱིར་རོ། །འདི་ལ་ཁ་ཅིག་དགའ་བྲལ་གྱི་དགའ་བར་འདོད་ན་ཤིན་ཏུའང་འཁྲུལ་ཏེ། འདི་ནི་གནས་སྐབས་ཐམས་ཅད་དུ་སྤང་བར་བྱ་བ་ཉིད་ཡིན་ཏེ། ག་པུར་ཉིད་ནི་བདག་མེད་མ། །བདེ་བ་བདག་མེད་ཚུལ་ཅན་
ཉིད༑ །ཅེས་ག་པུར་སྤངས་ན་བདག་མེད་མ་སྤངས་པར་འགྱུར་བའི་ཕྱིར་མི་སྤང་བ་དང་། བདེ་བ་ཆེན་པོའི་རྒྱུད་ལས་ཀྱང་། འཕྲོས་པ་ལས་ནི་ཆགས་བྲལ་འགྱུར། །སྡུག་བསྔལ་བས་ནི་ཁམས་ཟད་དེ། །ཁམས་ཟད་པས་ནི་འཆི་བར་འགྱུར། །ཤི་
ནས་དེ་དག་གཞན་དུ་འགྱུར། །སྲིད་པར་འཆིང་ཞིང་སྐྱེ་བ་སྟེ། །དེ་ཕྱིར་འབད་པ་ཐམས་ཅད་ཀྱིས། །ཆགས་པས་དོར་བ་རྣམ་པར་སྤངས། །ཞེས་པ་དང་། གསང་བ་གྲུབ་པ་ལས་ཀྱང་། དངོས་གྲུབ་ཀུན་གྱི་རྟེན་གྱུར་པའི། །བྱང་ཆུབ་སེམས་ནི་
སྤངས་གྱུར་ན། །རྣམ་ཤེས་ཕུང་པོ་བརྒྱལ་འགྱུར་བས། །མ་སྨད་དངོས་གྲུབ་ག་ལ་ཡོད། །ཅེས་གསུངས་པས་ན། བྱང་ཆུབ་ཀྱི་སེམས་སྤངས་པ་ནི་རྣམ་པ་ཐམས་ཅད་དུ་སྤང་བྱ་ཉིད་ཡིན་པ་དང་། དེ་ལ་དགའ་བྲལ་གྱི་དགའ་བར་བྱས་ན། དགའ་བ་
དང་བྲལ་བར་ནི་འགྱུར་གྱི། དགའ་བ་ནི་མ་ཡིན་ཏེ། དགའ་བའི་རྒྱུ་སྤུངས་པའི་ཕྱིར་རོ། །དགའ་བ་བཞིར་ཡང་མི་འགྱུར་ཏེ་ཐ་མ་དགའ་བ་དང་བྲལ་བའི་ཕྱིར་རོ། །ཡང་དགའ་བ་གསུམ་པོ་ཁོ་ན་ལས་མེད་དོ་ཞེ་ན། བཅོམ་ལྡན་འདས་ཀྱིས་དགའ་བ་
བཞིར་གསུངས་པ་ལ་དོན་མེད་དོ། །དེ་བས་ན་མཆོག་མཐའ་ཞེས་བྱ་བ་ལ་སོགས་པ་ནི་དགའ་བ་གསུམ་ལས་མཆོག་ཏུ་གྱུར་པའི་ལྷན་སྐྱེས་དེ་ལ་ཡང་ནང་གི་དབྱེ་བས་དགའ་བ་བཞི་ཡོད་པ་ལས་ལྷན་སྐྱེས་ཀྱི་ལྷན་སྐྱེས་ཞེས་སོ། །དགའ་བྲལ་གྱི་དང་པོ་
188



༄༅། །ཞེས་བྱ་བ་ནི་ཐིག་ལེ་དབང་གི་གནས་སུ་མ་ལྷུང་བའི་སྔོན་དུ་ལྷན་སྐྱེས་ཀྱི་ལྷན་སྐྱེས་དེ་སྐྱེ་བར་འགྱུར་རོ་ཞེས་བྱ་བའི་དོན་ཏོ། །ལུང་དང་རིགས་པ་གཞན་ནི་གཞུང་མངས་སུ་དོགས་པས་མ་བྲིས་སོ། །དམིགས་པ་དང་བཅས་
པའི་རང་བྱིན་བརླབ་དང་དཀྱིལ་འཁོར་འཁོར་ལོའི་ཐབས་བསྟན་ཟིན་ཏོ། །དམིགས་མེད་བསྒོམ་པ་ལ་གཉིས། གཉིས་ཀའི་དམིགས་པ་ལ་བརྟེན་ནས་སྐྱེས་པའི་ཡེ་ཤེས་བསྐྱང་ཚུལ་དང་། རང་བྱིན་བརླབ་ཀྱི་དམིགས་མེད་བྱེ་བྲག་ཏུ་བསྐྱང་ཚུལ་ལོ། །
དང་པོ་ནི་དམིགས་པ་དང་བཅས་པ་དེ་དག་ལ་བརྟེན་ནས་དམིགས་པ་མེད་པ་སྐྱེའི། དམིགས་པ་མེད་པ་ཐོག་མ་ཉིད་ནས་བསྒོམ་པ་ནི་མ་ཡིན་ཏེ། རྟེན་དང་བརྟེན་པ་ཡིན་པའི་ཕྱིར་རོ། །དེ་སྐད་དུ། མདོ་སྡེ་རྒྱན་ལས་ཀྱང་། དམིགས་པ་ལ་ནི་བརྟེན་ནས་
# སུ༑ །མི་དམིགས་པ་ནི་རབ་ཏུ་སྐྱེ། །མི་དམིགས་པ་ལ་བརྟེན་ནས་སུ། །མི་དམིགས་པ་ནི་རབ་ཏུ་སྐྱེ། །ཞེས་གསུངས་ལ། ཀོ་ཏ་ལི་པས་ཀྱང་། མིག་གི་རྣམ་ཤེས་རྟོགས་པ་ཡིས། །གཉིས་མེད་ཡེ་ཤེས་ངོ་མཚར་ཆེ། །ཞེས་བྱ་བ་ལ་སོགས་པ་
དང་༑ གཉིས་པོ་དག་གི་སྤྱོད་པ་ཡིས། །གཉིས་མེད་ཡེ་ཤེས་འབར་བར་འགྱུར། །ཞེས་གསུངས་སོ། །དེ་ལ་དམིགས་པ་དང་བཅས་པའི་རང་བྱིན་བརླབ་བམ་དཀྱིལ་འཁོར་འཁོར་ལོའི་ཐབས་ལ་བརྟེན་ནས་ཡེ་ཤེས་ཅུང་ཟད་ཙམ་སྐྱེས་པ་ལ་བརྟེན་ནས་
དམིགས་པ་མེད་པ་བསྒོམ་པར་བྱ་སྟེ། རྒྱུ་དང་ལམ་དང་འབྲས་བུ་ཐམས་ཅད་བརྗོད་དུ་མེད་པའི་རང་བཞིན་ཡིན་ནོ་ཞེས་བྱ་བར་ཤེས་པར་བྱ་སྟེ། རྩ་རྒྱུད་དང་པོའི་ལྔ་པ་ལས། སྒོམ་པ་པོ་མེད་བསྒོམ་པ་མེད། །ལྷ་མེད་སྔགས་ཀྱང་ཡོད་མ་ཡིན། །སྤྲོས་



པ་མེད་པའི་རང་བཞིན་ལས། །ལྷ་དང་སྔགས་ནི་ཡང་དག་གནས། །ཞེས་སོ། །བརྗོད་དུ་མེད་པའི་རང་བཞིན་ཡིན་ན་སྣ་ཚོགས་སུ་སྣང་བ་ཇི་ལྟར་ཡིན་སྙམ་ན། ཀུན་རྫོབ་ཙམ་དུའོ། ཀུན་རྫོབ་ཙམ་དུ་སྣང་ཡང་དེ་རྣམས་ཐམས་ཅད་ལྷན་ཅིག་སྐྱེས་པའི་
ཡེ་ཤེས་ཡིན་ནོ་ཞེས་ཤེས་པར་བྱ་སྟེ། རྩ་རྒྱུད་ཕྱི་མའི་བཞི་པ་ལས། དེ་ཉིད་ལྷན་ཅིག་སྐྱེས་པའི་གཟུགས། །བདེ་བ་ཆེན་པོའི་རྣལ་འབྱོར་མ། །དེ་ཉིད་དཀྱིལ་འཁོར་འཁོར་ལོ་དང་། །ཡེ་ཤེས་ལྔ་ཡི་རང་བཞིན་ཅན། །ཞེས་བྱ་བ་དང་། སཾ་པུ་ཊའི་རྟག་
པ་དྲུག་པ་ལས་ཀྱང་། རྡོ་རྗེ་སེམས་དཔའ་ཞེས་བྱར་བཤད། །བདེ་བ་དམ་པ་རུ་ནི་བརྗོད། །རང་འབྱུང་ངོ་བོ་ཉིད་འདི་ནི། །ཆོས་ཀྱི་སྐུར་ནི་རབ་ཏུ་གྲགས། །ཞེས་གསུངས་སོ། །དེ་ལྟར་ཤེས་པར་བྱས་ནས་ཆོས་བདག་མེད་པ་བསྒོམ་པར་བྱ་སྟེ། རྩ་
# རྒྱུད་ལེའུ་བརྒྱད་པ་ལས། གང་ཕྱིར་ཡིད་ཀྱིས་མི་སྒོམ་པར། །འགྲོ་བ་ཐམས་ཅད་བསྒོམ་པར་བྱ། །ཐམས་ཅད་ཆོས་ནི་ཡོངས་ཤེས་ན། །སྒོམ་པ་ཉིད་ནི་སྒོམ་པ་མིན། །ཞེས་གསུངས་སོ། །དེ་ལ་གང་ཕྱིར་ཡིད་ཀྱིས་མི་བསྒོམ་པ་ཇི་ལྟར་སྒོམ་སྙམ་
ན༑ མཐའ་ཐམས་ཅད་དང་བྲལ་བ་ཡིན་ཏེ། སཾ་པུ་ཊའི་བརྟག་པ་གཉིས་པའི་གཉིས་པ་ལས། སྟོང་པ་བསྒོམ་པར་མི་བྱ་སྟེ། །སྟོང་མིན་བསྒོམ་པར་མི་བྱའོ། །སྟོང་པ་མི་སྤང་རྣལ་འབྱོར་པས། །སྟོང་མིན་ཡོངས་སུ་མི་སྤང་ངོ༌། །སྟོང་དང་སྟོང་མིན་
བཟུང་བ་ལས། །རྟོག་པ་ཉུང་མིན་སྐྱེ་བར་འགྱུར། །ཡོངས་སུ་སྤངས་ན་ཀུན་རྟོག་སྟེ། །དེ་ཕྱིར་དེ་ཉིད་ཡོངས་སུ་སྤངས། །ཞེས་བྱ་བ་དང་། ཐ་ན་ང་ཅི་ཡང་མི་སྒོམ་མོ་སྙམ་པའི་རྣམ་པར་རྟོག་པའང་སྤངས་ཏེ། དེ་ཉིད་ལས། གཉིས་ཀྱི་གཟུང་བ་
j90



༄༅། །ཡོངས་སྤངས་པ། །རྣམ་གྲོལ་གནས་དང་ལྡན་པ་སྟེ། །ང་ཞེས་བྱ་བའི་ཀུན་རྟོག་འདི། །དེ་ཕྱིར་འདི་ནི་ཡང་དག་སྤངས། །ཞེས་སོ། །དེ་ལྟ་བུ་དེའི་མཚན་ཉིད་རེ་ཞིག་ལས་དང་པོ་པས་བློའི་ཡུལ་དུ་ཇི་ལྟར་བྱ་སྙམ་ན་རྣམ་
པར་རྟོག་པ་ཐམས་ཅད་སྤངས་པ་སྟེ། དེ་ཉིད་ལས། རྣམ་པ་མེད་ཅིང་དོགས་པ་མེད། །འདོད་པ་མེད་ཅིང་སྡིག་པ་བྲལ། །ཐོག་མ་ཐ་མའི་རྟོག་ལས་གྲོལ། །ནམ་མཁའ་ལྟ་བུར་མཁས་པས་བསྒོམ། །ཞེས་གསུངས་ཏེ། བསྒོམ་པར་བྱ་བའི་ཡུལ་འདི་
ལ་སྒོམ་བྱེད་ཀྱི་ཤེས་པ་འདིས་བསྒོམ་པའི་དངོས་པོ་འདི་ལྟ་བུ་ཞིག་བསྒོམ། བསྒོམས་པའི་འབྲས་བུ་འདི་ལྟ་བུ་ཞིག་ཐོབ་པར་བྱ་སྙམ་པའི་རྣམ་པར་རྟོག་པའང་མེད། ཉོན་མོངས་པ་དང་དེའི་འབྲས་བུ་སྡུག་བསྔལ་སྤངས་པའི་རྣམ་རྟོག་ཀྱང་མེད། འབྲས་
བུ་སངས་རྒྱས་དང་། དེ་སྒྲུབ་པའི་གཉེན་པོ་ཡེ་ཤེས་བརྟེན་པའི་རྣམ་པར་རྟོག་པའང་མེད་པས་དམིགས་པ་ལ་བརྟེན་ནས་ཡེ་ཤེས་ཅུང་ཟད་སྐྱེས་པ་དང་བསྲེས་ནས་ཉམས་སུ་ལེན་པ་ཡིན་ནོ། །དེ་སྐད་དུ། བྱང་ཆུབ་སེམས་འགྲེལ་ལས། དམིགས་པ་མེད་གི
པའི་སེམས་སུ་ནི། །གནས་པ་ནམ་མཁའི་མཚན་ཉིད་ཡིན། །ནམ་མཁའ་སྒོམ་པ་དེ་ཉིད་ནི། །སྟོང་ཉིད་སྒོམ་པར་བཞེད་པ་ཡིན། །ཞེས་གསུངས་སོ། །དེ་ལྟར་ན་སྙིང་རྗེ་སྤངས་པར་མི་འགྱུར་རམ་སྙམ་ན། མི་འགྱུར་ཏེ། སཾ་པུ་ཊའི་གཉིས་པའི་
'' གཉིས་པ་ལས། སྙིང་རྗེ་ལྡན་པས་སེམས་ཅན་ལ། །རྒྱབ་ཀྱིས་ཕྱོགས་པར་མི་བྱ་ཞིང་། །ཞེས་བྱ་བ་ནས། དམིགས་མེད་གནས་སུ་ཤེས་རབ་དང་། །དམིགས་མེད་སྙིང་རྗེ་ཆེན་པོ་ཉིད། །བློ་དང་ལྷན་ཅིག་གཅིག་གྱུར་པས། །ནམ་མཁར་ནམ་མཁའ་



རྒྱུད་སྡེ་ཀུན་བཏུས་
ཇི་ལྟ་བའོ། །ཞེས་བྱ་བའི་བར་འབྲས་བུ་དང་ཐུན་མོང་དུ་གསུངས་སོ། །རང་བྱིན་བརླབ་དང་དཀྱིལ་འཁོར་འཁོར་ལོའི་དམིགས་པ་དང་བཅས་པ་གཉིས་ཀའི་ཐུན་མོང་གི་དམིགས་པ་མེད་པའི་བསྒོམ་པའོ། །གཉིས་པ་རང་བྱིན་བརླབ་འབའ་ཞིག་གི་
དམིགས་པ་མེད་པར་སྦྱོར་ན་ལེའུ་བརྒྱད་པའི། གང་ཕྱིར་ཡིད་ཀྱིས་མི་སྒོམ་པར། །ཞེས་བྱ་བ་ལ་སོགས་པ་ལ་བརྟེན་ནས་བསྐྱེད་པའི་རིམ་པ་ལ་བརྟེན་པའི་ལས་དང་པོ་པས་ཀྱང་སྒོམ་དུ་རུང་ཡང་ཡུལ་ལ་ཡེ་ཤེས་ངོས་བཟུང་བའི་མན་ངག་ལ་སོགས་པ་
སྟོན་ཏེ། ལེའུ་བརྒྱད་པར་འཆད་པར་འགྱུར་རོ། །གཉིས་པ་ཐབས་ལ་བརྟེན་ནས་སྐྱེས་པའི་ཏིང་ངེ་འཛིན་ལ་གཉིས། དོན་དམ་པར་སྤྲོས་པ་དང་བྲལ་ཡང་ཀུན་རྫོབ་ཏུ་སྔགས་དང་ལྷ་ཡང་དག་པར་གནས་པ་དང་། དེས་ན་འཁོར་འདས་ཀྱི་ཆོས་ཐམས་
ཅད་རྣལ་འབྱོར་པའི་ཏིང་ངེ་འཛིན་ལས་བྱུང་བའོ། །དང་པོ་ནི་དང་པོའི་ལྔ་པ་ལས། སྒོམ་པ་པོ་མེད་བསྒོམ་པའང་མེད། །ལྷ་མེད་སྔགས་ཀྱང་ཡོད་མ་ཡིན། །སྤྲོས་པ་མེད་པའི་རང་བཞིན་ལས། །སྔགས་དང་ལྷ་ནི་ཡང་དག་གནས། །ཞེས་གསུངས་
སོ༑ །གཉིས་པ་ནི། དང་པོའི་བརྒྱུད་པ་ལས། ང་ལས་འགྲོ་བ་ཐམས་ཅད་འབྱུང་། །ང་ལས་གནས་གསུམ་པོ་ཡང་འབྱུང་། ང་ཡིས་འདི་ཀུན་ཁྱབ་པ་སྟེ། །འགྲོ་བའི་རང་བཞིན་གཞན་མ་མཐོང་། །ཞེས་གསུངས་པས་རྟོགས་པར་བྱའོ། །གསུམ་པ་
བོགས་དབྱུང་བ་ནི་གཉིས། ཐབས་ཀྱིས་བསྟེན་ཚུལ་དང་། གོམས་པས་ཆུ་བོ་རྒྱུན་གྱི་ཏིང་ངེ་འཛིན་འབྱུང་བའོ། །དང་པོ་ནི་ལེའུ་བརྒྱད་པ་ལས། བཟའ་དང་བཏུང་དང་བླུགས་པ་དང་། །ཉལ་དང་ལོག་དང་སེམས་པ་དང་། །ཕྱག་རྒྱ་ཆེན་པོ་མངོན་
192



།འདོད་པས། །དེ་ནས་མངོན་དུ་འགྲོ་བར་འགྱུར། །ཞེས་གསུངས་ཏེ་མཉམ་གཞག་གི་རྗེས་ལའང་གོམས་པར་བྱའོ་ཞེས་བྱ་བའི་དོན་ཏོ། །གཉིས་པ་གོམས་ན་ཆུ་བོ་རྒྱུན་གྱི་རྣལ་འབྱོར་དུ་འགྱུར་བ་ནི་འདི་སྐད་དུ། དབང་པོ་
[གང་དང་གང་ལམ་ཉིད། །དེ་ནི་དེ་ཡི་ངོ་བོར་འགྱུར། །མཉམ་པར་མ་གཞག་རྣལ་འབྱོར་གྱིས། །རྟག་པར་ཤིན་ཏུ་མཉམ་གཞག་ཉིད། །ཅེས་འབྱུང་བ་དང་། གཞན་ཡང་རྟག་ཏུ་ཉམས་སུ་བླངས་པས་ཉམས་སུ་མྱོང་བར་འགྱུར་ཏེ། རྩ་རྒྱུད་དང་པོའི་
བརྒྱུད་པ་ལས། ཆུ་བོའི་རྒྱུན་ནི་རབ་འབབ་དང་། །མར་མེའི་རྩེ་མོ་རབ་བཅིངས་ལྟར། །རྟག་ཏུ་དེ་ཉིད་རྣལ་འབྱོར་གྱིས། །ཉིན་དང་མཚན་དུ་མཉམ་པར་བཞག །ཅེས་གསུངས་སོ། །ཡང་རྗེས་སྤྱོད་ཀྱི་དུས་ཐམས་ཅད་དུའང་གོམས་པས་མྱོང་བར་
# འགྱུར་ཏེ། རྩ་རྒྱུད་ཕྱི་མའི་གཉིས་པ་ལས། ཇི་ལྟར་སྒྱུ་མ་རྨི་ལམ་དང་། །ཇི་ལྟར་བར་མའི་སྲིད་ཡིན་པ། །རྟག་ཏུ་གོམས་པའི་རྣལ་འབྱོར་གྱིས། །དཀྱིལ་འཁོར་འདི་ནི་དེ་བཞིན་འདོད། །ཅེས་གསུངས་སོ། །བཞི་པ་བར་ཆད་བསལ་བ་ལ་
གཉིས་༑ བར་ཆད་ཀྱི་རྣམ་གྲངས་དང་། དེ་ཏིང་ངེ་འཛིན་གྱིས་བསལ་བའོ། །དང་པོ་ནི་འབྱུང་བ་དང་། གདོན་དང་། ཏིང་ངེ་འཛིན་གསུམ་གྱིའོ། །དེ་སེལ་བའང་ཏིང་ངེ་འཛིན་དེ་ཉིད་ཀྱིས་ཏེ། ལེའུ་བརྒྱད་པ་ལས། ས་དང་ཆུ་དང་རླུང་དང་ནི། །
མེ་དང་ནམ་མཁའཉིད་དང་ནི། །རང་གཞན་རིག་པའི་ཚོར་བ་ཡིས། །ཀུན་གྱིས་སྐད་ཅིག་མི་གནོན་ནོ། །ཞེས་གསུངས་ཏེ། རྐང་པ་གོང་མ་གསུམ་གྱིས་བར་ཆད་བསྟན་ལ། འོག་མས་ལམ་ཉམས་སུ་ལེན་པའི་བར་ཆད་ཐམས་ཅད་ཞི་བར་འགྱུར་བའི་
ལྗོ
ན་ཤིང་



རྒྱུད་སྡེ་ཀུན་བཏུས་
དོན་ཏོ། །ལྔ་པ་ཏིང་ངེ་འཛིན་གྱི་དྲོད་རྟགས་ལ་གཉིས། ལམ་གྱི་ས་མཚམས་དང་། དེའི་རྟགས་སོ། །དང་པོ་ནི། འཇིགས་སྨྱོ་དེ་བཞིན་སྡུག་བསྔལ་དང་། །ཞེས་བྱ་བ་ལ་སོགས་པ་གསུངས་ཏེ། སྤྱོད་པའི་སྐབས་བཞིན་ནོ། །གཉིས་པ་རྟགས་
ཀྱང་༑ དང་པོ་སྤྲིན་གྱི་རྣམ་པ་ཉིད། །ཅེས་བྱ་བ་ལ་སོགས་པ་གསུངས་ཏེ། དེའང་འོག་སྤྱོད་པའི་དྲོད་རྟགས་ཀྱི་སྟེང་དུ་རྟོགས་པར་བྱའོ། །དེ་ལྟར་དེ་དག་ཞིབ་ཏུ་བླ་མས་འཆད་པར་འགྱུར་རོ། །དེ་ལྟར་དེ་དག་ཀྱང་རྩ་རྒྱུད་ལེའུ་དང་པོ་དང་། ལྔ་པ་
དང་༑ བརྒྱུད་པ་དང་། ཞར་ལས་བྱུང་བ་དགུ་པ་དང་། བཅུ་པ་དང་། ཕྱི་མའི་གཉིས་པ་དང་། གསུམ་པ་དང་། བཞི་པ་དང་། བཅུ་གཅིག་པ་རྣམས་དང་། རྡོ་རྗེ་གུར་ལེའུ་གཉིས་པ་དང༌། བདུན་པ་དང་། བརྒྱད་པ་དང་། བཅུ་བཞི་པ་རྣམས་
དང་༑ སཾ་པུ་ཊའི་བརྟག་པ་དང་པོ་ཐམས་ཅད་དང་། གཉིས་པའི་གཉིས་པ་དང་། ལྔ་པའི་གཉིས་པ་དང་། དྲུག་པ་ཐམས་ཅད་དང་། དགུ་པའི་དང་པོས་ཀྱང་ཅུང་ཟད་བསྟན་ཏོ། །རྫོགས་པའི་རིམ་པ་བསྟན་ཟིན་ཏེ། རིམ་པ་གཉིས་ཀའི་མངོན་པར་
རྟོགས་པའང་བསྟན་ཟིན་ཏོ། །དེ་ལྟར་ལམ་གྱི་གཙོ་བོ་རིམ་པ་གཉིས་ལ་གནས་པ་དེས་གང་ཟག་ཕྱི་ལ་མཆོག་ཏུ་གཞོལ་བའི་དབང་དུ་བྱས་ནས་བཟླས་པ་དང་། སྦྱིན་སྲེག་ལ་སོགས་པ་འདིའི་རྗེས་ལ་འབྱུང་ཡང་། ནང་དུ་མཆོག་ཏུ་གཞོལ་བ་གཙོ་བོར་
བྱས་པ་དང་། སྤྱི་དོན་མཆོག་བསྒྲུབ་པའི་མངོན་རྟོགས་ལྔར་བྱས་པའི་ཕྱིར་གཟུང་བདེ་བའི་དབང་དུ་བྱས་ནས། རིམ་པ་གཉིས་ལ་གནས་པ་དེས་དྲོད་ཐོབ་ནས་རང་གི་སེམས་ཀྱི་བརྟན་གཡོ་བརྟག་པར་བྱ་བའི་ཕྱིར་སྤྱོད་པ་བརྗོད་པར་བྱའོ། །དེ་ལ་གཉིས་
194



།ཏེ། སྤྱོད་པའི་སྔོན་དུ་འགྲོ་བ་དྲོད་དང་། དྲོད་ཐོབ་པས་སྤྱད་པའི་སྤྱོད་པ་དངོས་སོ། །དང་པོ་ལ་དྲུག་སྟེ། དྲོད་ཅེས་བྱ་བའི་རང་གི་ངོ་བོ་དང༌། རབ་ཏུ་དབྱེ་བ་དང་། དབྱེ་བ་སོ་སོའི་མཚན་ཉིད་དང་། དྲོད་མ་ཐོབ་པ་ཐོབ་
པར་བྱེད་པའི་ཐབས་དང༌། ཐོབ་པ་བརྟན་པར་བྱེད་པའི་དུས་དང་། དྲོད་དང་སྤྱོད་པ་མཚམས་སྦྱར་བའོ། །དང་པོ་ནི་ཏིང་ངེ་འཛིན་ལས་སྐྱེས་པའི་ལུས་ངག་ཡིད་ཀྱི་མཐུའམ་ནུས་པའི་ཁྱད་པར་ལ་དྲོད་ཅེས་བྱའོ། །གཉིས་པ་དེ་ལ་དབྱེ་ན་གཉིས་ཏེ། དྲོད་
ལྟ སྤྱིའི་རྟགས་དང་། བྱེ་བྲག་དྲོད་གསུམ་དུ་དབྱེ་བའོ། །གསུམ་པ་དབྱེ་བ་སོ་སོའི་མཚན་ཉིད་ལའང་གཉིས་ཏེ། དྲོད་སྤྱིའི་མཚན་ཉིད་དང་། ཆེ་འབྲིང་གསུམ་གྱི་མཚན་ཉིད་དོ། །དང་པོ་ནི། རྡོ་རྗེ་གུར་ལེའུ་བཞི་པ་ལས། མཚན་མ་ཡང་དག་མཚོན་པར་
ཙ། བྱ༑ །དང་པོ་སྤྲིན་གྱི་རྣམ་པ་སྟེ། །གཉིས་པ་དུ་བ་འདྲ་བ་ཉིད། །གསུམ་པ་མེ་ཁྱེར་རྣམ་པ་ཉིད། །བཞི་པ་མར་མེ་ཉེར་འབར་བ། །ལྔ་པ་རྟག་ཏུ་སྣང་བ་སྟེ། །སྤྲིན་མེད་ནམ་མཁའ་འདྲ་བ་ཉིད། །དེ་ནི་ཐམས་ཅད་མཁྱེན་པའི་རྒྱུ། །དངོས་གྲུབ་ཉེ་བར་
འགྱུར་བ་ཡིན། །ཕྱི་ནས་སྒྱུ་མའི་རྣམ་པ་ལྟར། །རྨི་ལམ་རྣམ་པའི་སྐད་ཅིག་འགྱུར། །ཁམས་གསུམ་རྒྱུ་དང་མི་རྒྱུ་བ། །མ་ལུས་ལུས་པ་མེད་པར་འགྲུབ། །ཅེས་བྱ་བ་དང་། སཾ་པུ་ཊའི་བརྟག་པ་ལྔ་པའི་གཉིས་པ་ལས། དང་པོ་མཚན་མ་ཐམས་ཅད་
ཀྱི༑ །མར་མེའི་རྣམ་པ་མཐོང་བར་འགྱུར། །ཞེས་བྱ་བ་ནས། བརྒྱུད་ཀྱིས་རང་འདོད་རྣལ་འབྱོར་པའི། །སངས་རྒྱས་རྣམས་ཀྱི་འབྲས་བུའི་དོན། །ཞེས་བྱ་བའི་བར་དང་། གཞན་ཡང་གསུངས་ཏེ། ཞིབ་ཏུ་རྒྱུད་ཉིད་ཀྱི་སྟེང་དུ་རྟོགས་པར་བྱའོ། །
ལྗོན་ཤིང་



པ
གཉིས་པ་བྱེ་བྲག་ཏུ་དྲོད་གསུམ་གྱི་མཚན་ཉིད་ལ་གསུམ། དྲོད་ཆུང་ངུ་ཞེས་བྱ་བ་མཉམ་གཞག་ལ་འཇིག་རྟེན་གྱི་ཆོས་བརྒྱད་མགོ་སྙོམས་པ་སྙམ་བྱེད། ཉོན་མོངས་པ་གློ་བུར་བ་དྲག་པོ་ལྡོག་པ་སྙམ་བྱེད་ན། ཀུན་འདར་གྱི་སྤྱོད་པ་སྤྱད་དེ་བརྟན་ནམ་མི་
བརྟན་བརྟག མི་བརྟན་ན་སླར་བསམ་གཏན་ལ་འཇུག་སྟེ། ལྔ་པའི་གསུམ་པ་ལས། ཡང་ནི་བསྒོམ་པ་ནུབ་པ་ན། །བསྡུས་ནས་བྱིས་པའི་རྩེ་བ་བྱ། །ཞེས་གསུངས་པས་སོ། །བརྟན་ན་དྲོད་ཆུང་ངུ་ཡིན་ཏེ། ལྔ་པའི་གསུམ་པ་ལས། དེ་བཞིན་འཇིག་
རྟེན་ཆོས་བརྒྱད་ནི། །ཐམས་ཅད་ཤིན་ཏུ་ཡུན་དུ་སྤངས། །ཞེས་པ་དང་། རྩ་རྒྱུད་ཕྱི་མའི་གཉིས་པ་ལས། འཇིགས་སྨྱོ་དེ་བཞིན་སྡུག་བསྔལ་དང་། །མྱ་ངན་གདུང་བས་འཚེ་བ་དང་། །འདོད་ཆགས་ཞེ་སྡང་གཏི་མུག་ཆོས། །སྒྲུབ་པ་པོ་ཉིད་ཉོན་མི་
མོངས༑ །ཞེས་གསུངས་པས་སོ། །དྲོད་འབྲིང་པོ་ནི་ཚར་གཅད་པ་དང་། རྗེས་སུ་གཟུང་བའི་ལས་གང་ཡང་རུང་བ་ཅིག་ནུས་པ་སྟེ། རྣམ་ཤེས་དང་ཡེ་ཤེས་ཀྱི་ལས་ཆ་མི་མཉམ་པ་ཞེས་བྱའོ། །དྲོད་ཆེན་པོ་ནི་ཚར་གཅད་པ་དང་རྗེས་སུ་གཟུང་བ་གཉིས་
ཀ་ནུས་པ་སྟེ། རྣམ་ཤེས་དང་ཡེ་ཤེས་ཀྱི་ལས་ཆ་མཉམ་པ་ཞེས་བྱ་སྟེ། དྲོད་ཆེ་འབྲིང་གཉིས་ཀའི་ལུང་ཡང་། རྩོརྒྱུད་ཕྱི་མའི་གཉིས་པ་ལས། ཕན་དང་གནོད་པའི་འབྲས་འབྱུང་བ། །དེ་ལྟར་ངེས་པར་ཤེས་ནས་ནི། །ཇི་ལྟར་དེ་ནི་སྐད་ཅིག་ཀྱང༌། །
རྣལ་འབྱོར་དུ་འབོད་ག་ལ་འགྲོ། །ཞེས་གསུངས་སོ། །དོན་བཞི་པ་དྲོད་མ་ཐོབ་པ་ཐོབ་པར་བྱེད་པའི་ཐབས་ནི་གསུམ་སྟེ། དྲོད་ཆུང་དུ་མ་ཐོབ་པ་ཐོབ་པར་བྱེད་པའི་ཐབས་རིམ་པ་གཉིས་བསྒོམ་པ་ཉིད་ཡིན་ལ། འབྲིང་མ་ཐོབ་པ་ཐོབ་པར་བྱེད་པ་ནི་ཀུན་
16



།འདར་གྱི་གསང་སྤྱོད་ཡིན་ཞིང་། ཆེན་པོ་མ་ཐོབ་པ་ཐོབ་པར་བྱེད་པ་ནི་དྲག་ཤུལ་གྱི་ལས་སོ། །དང་པོ་གཉིས་ནི་རྟོགས་པར་སླའོ། །གསུམ་པ་རིམ་པ་གཉིས་ལ་བརྟེན་ནས་དུ་བ་ལ་སོགས་པའི་རྟགས་ལྔའོང་མཐོང༌། དྲོད་
ཆུང་ངུ་དང་འབྲིང་པོ་ཐོབ་ཀྱང་། དྲོད་ཆེན་པོ་ཐོབ་ཏུ་མ་བཏུབ་ན་རིམ་པ་གཉིས་ལ་བརྩོན་འགྲུས་དང་བསྟུན་པ་དྲག་པོས་བསྒྲུབ་པ་ཟླ་བ་དྲུག་བྱ། དེ་ལ་མ་གྲུབ་ན་སླར་ཡང་དྲུག དེ་ལ་མ་གྲུབ་ན་སླར་ཡང་དྲུག་བྱ་སྟེ། སློབ་དཔོན་ཌོམྦི་བའི་དེ་ཉིད་བཅུ་པ་
ལས༑ སྒྲུབ་པ་ཆེན་པོ་ཟླ་བ་བཅོ་བརྒྱད་ཀྱིས་ཀྱང་མ་གྲུབ་ན་དྲག་ཤུལ་གྱིས་བསྒྲུབ་པར་བྱའོ། །ཞེས་གསུངས་པས་ན། སྒྲུབ་པ་ཟླ་བ་བཅོ་བརྒྱད་ཀྱིས་མ་གྲུབ་ན་དངོས་པོ་ལ་མངོན་པར་ཞེན་པའི་རྟགས་ཡིན་པས་ལྷ་གནད་ལ་བོར་བ་བསྒྲུབ་པར་བྱ་སྟེ། རྡོ་
a རྗེ་གུར་ལས། ཆོས་འབྱུང་གྲོང་ཁྱེར་ཡིད་འོང་བར། །རྡོ་རྗེ་མཛུབ་མོའི་སྦྱོར་བ་ཡིས། །གལ་ཏེ་དངོས་གྲུབ་མི་སྟེར་ན། །རྡོ་རྗེ་སེམས་དཔའ་གསད་པར་བྱ། །ཞེས་བྱ་བ་ལ་སོགས་པ་གསུངས་ཏེ། མངོན་པར་རྟོགས་པ་ནི་རྒྱུད་ཀྱི་སྟེང་དུ་འཆད་པར་
འགྱུར་རོ། །དོན་ལྔ་པ་དེས་དྲོད་ཆེན་པོ་ཐོབ་ནས། ཐོབ་པ་བརྟན་པར་བྱེད་པ་ནི་ཟླ་བ་ཕྱེད་དུ་སྔར་གྱི་དེ་ལ་གོམས་པར་བྱེད་ཅིང་གནས་པར་བྱ་སྟེརྩ་རྒྱུད་ཕྱི་མའི་གཉིས་པ་ལས། བརྩེ་བས་དངོས་གྲུབ་དོན་དུ་ཡང་། །ཟླ་བ་ཕྱེད་དུ་ཡོངས་སུ་རྟོགས། །
ཉི་མ་གཅིག་ཀྱང་མ་ཆད་པར། །བསྒོམས་པས་ཡོངས་སུ་བརྟག་པར་གྱིས། །ཞེས་གསུངས་སོ། །དྲུག་པ་དྲོད་དང་སྤྱོད་པ་མཚམས་སྦྱར་བ་ནི། དྲོད་ཆུང་ངུ་ཐོབ་ནས་ཀུན་འདར་གསང་ནས་སྤྱོད་ལ། འབྲིང་པོ་ཐོབ་ནས་ཀུན་འདར་འཇིག་རྟེན་པའི་
197



མངོན་དུ་སྤྱོད་ཅིང་། དྲོད་ཆེན་པོ་ཐོབ་ནས་ཀུན་ཏུ་བཟང་པོ་སྤྱོད་དོ་ཞེས་ཤེས་པར་བྱའོ། །སྤྱི་དོན་གཉིས་པ་དྲོད་ཐོབ་པས་སྤྱད་པ་སྤྱོད་པ་དངོས་ལ་རྒྱས་པར་དབྱེ་ན་བཅུ་བཞི་ལ་སོགས་པར་གསུངས་ཀྱང་མདོར་བསྡུ་ན་དྲུག་ཏུ་འདུས་ཏེ། སྤྱོད་པ་རང་གི་ངོ༌
བོ་དང་། རབ་ཏུ་དབྱེ་བ་དང་། དབྱེ་བ་སོ་སོའི་མཚན་ཉིད་དང་། སྤྱོད་པ་སྤྱད་པའི་དུས་དང་། རྟེན་གྱི་གང་ཟག་དང་། སྤྱོད་པའི་དགོས་པའོ། །དང་པོ་ནི་སྤྱིར་ལས་དང་པོ་པའི་སྤྱོད་པ་ཞེས་བྱ་བ་ལ་སོགས་པ་ལུས་ངག་གི་སྤྱོད་པ་མང་དུ་གནས་ན་ཡང་
འདིར་གནས་སྐབས་ཀྱི་སེམས་བརྟན་པ་ཐོབ་པ་ལ་བྱ་སྟེ། དང་པོར་བླ་མ་ལ་ཕྱག་བྱས། དངོས་པོ་ཐམས་ཅད་ཕུལ། ལུས་ཀྱང་སེམས་ཅན་ཐམས་ཅད་ལ་བསྔོས་ལ་སྤྱོད་པ་ལ་འགྲོ་སྟེ། ལྔ་པའི་གསུམ་པ་ལས། དཔལ་ལྡན་སློབ་དཔོན་རྡོ་རྗེ་ཅན། །
ཀུན་གྱི་མགོན་ལ་ཕྱག་འཚལ་ལོ། །ཞེས་པ་དང་། ལེའུ་དྲུག་པ་ལས། ལུས་ཀྱི་སྦྱིན་པ་བྱིན་ནས་ནི། །ཞེས་གསུངས་སོ། །དེ་ནས་སྤྱོད་པ་དངོས་ནི། ནང་དུ་དེ་ཁོ་ན་ཉིད་ཀྱི་རྟོགས་པས་ཀུན་ནས་བསླང་བའི་ཕྱིར་རོལ་དུ་ལུས་ངག་གཡོ་ཞིང་རྒྱུ་བ་ཅི་
འདོད་བྱེད་པའི་ཁྱད་པར་ལ་བྱའོཞེས་བྱ་སྟེ། ལུས་ཅི་འདོད་བྱ་བ་བྱེད་པའི་ཁྱད་པར་ནི་རེས་ཅོ་རེག་དང་རལ་པ་ཅན་ལ་སོགས་པ་དང་། བགོ་བར་བྱ་བ་ལ་ངེས་པ་མེད་དེ། ལྔ་པའི་བཞི་པ་ལས། རོ་ཡི་དཀྲིས་མའི་གོས་བཟང་དང་། །རོ་བསྲེགས་ཐལ་
བས་དེ་བཞིན་བརྒྱན། །ཞེས་བྱ་བ་དང་། སྨད་གཡོགས་ཁ་དོག་སྣ་ཚོགས་ཉེད། །ཅེས་བྱ་བ་ལ་སོགས་པ་དང་། རྩ་རྒྱུད་ལས། བགོ་བ་སྟག་གི་པགས་པ་ཉིད། །བཟའ་བ་མི་འཆི་བཅུ་ཕྱེད་དེ། །ཞེས་བྱ་བ་ལ་སོགས་པའོ། །བཟའ་བར་བྱ་བ་ལ་ངེས་
198
''



བརྒྱ་ཐམ་པ་
།པ་མེད་དེ། རེས་བཟའ་བར་བྱ་བ་བཟང་པོ་རྒུན་འབྲུམ་ལ་སོགས་པ་ཟ་ལ། རེས་ངན་པ་སྐྱུགས་པ་ལ་སོགས་པ་རྣམས་ཀྱང་ཟ་སྟེ། ལྔ་པའི་གསུམ་པ་དང་བཞི་པ་ལས། །ཁྱི་དང་བོང་བུ་རྔ་མོ་དང་། །གླང་པོ་ལ་སོགས་
ཁྲག་འཐུངས་ནས། །ཞེས་བྱ་བ་ལ་སོགས་པ་དང་། ཇི་ལྟར་རྙེད་པ་བཞིན་དུ་བཟའ། །ཟོས་ཤིང་ཟོས་དང་གཏོར་མ་སྦྱིན། །ཞེས་བྱ་བ་ལ་སོགས་པ་གསུངས་སོ། །རྒྱུན་ཆ་ལའང་ངེས་པ་མེད་དེ། འབྲས་བུ་སྣ་ཚོགས་དོ་ཤལ་སོགས། །འོལ་མ་ཟིལ་
སོགས་དེ་བཞིན་སྤྲས། །ཞེས་བྱ་བ་ལ་སོགས་པ་དང་། སྣོད་དང་སྤྱོད་པ་བྱེད་པའི་དུས་དང་གནས་རྣམས་ལའང་ངེས་པ་མེད་དེ། རོ་ཡི་ཁམ་ཕོར་ཐོགས་ནས་ནི། །མཚན་མོའི་དུས་སུ་རྒྱུ་བར་བྱ། །བཞི་མདོ་དང་ནི་རི་བོ་དང་། །ཤིང་གཅིག་གམ་ནི་
དུར་ཁྲོད་དུ། །ཞེས་བྱ་བ་ལ་སོགས་པ་དང་། གཞན་པའི་ཡུལ་འཁོར་གྲུབ་པ་དང་། །རི་ཡི་ཕུག་དང་ཚང་ཚིང་དང་། །གདོད་ནས་གྲུབ་པའི་དུར་ཁྲོད་ཆེ། །རྒྱ་མཚོ་ཆེན་པོའི་འགྲམ་དུའམ། །སྐྲག་པ་ཐམས་ཅད་རྣམ་སྤངས་ཏེ། །དེ་ལྟར་ཤེས་རབ་ ལྔ
ཅན་གྱིས་བསྒོམ། །ཞེས་བྱ་བ་ལ་སོགས་པ་གསུངས་སོ། །ངག་ལའང་ངེས་པ་མེད་པར་སྨྲ་སྟེ། རེས་འགའ་ལེགས་སྦྱར་ཟུར་ཆག་ནི། །ལྡོག་པ་ཡིས་ནི་འདོན་པར་བྱེད། །ཅེས་སོ། །གྲོགས་ལའང་ངེས་པ་མེད་དེ། བགྲོད་པ་དང་བགྲོད་པར་བྱ་བ་
མ་ཡིན་པ་དེ་ལ་བགྲོད་པ་དང་ཞེས་གསུངས་སོ། །ལུས་ངག་གི་དམ་ཚིག་ལས་གྲོལ་བས་ན། ལུས་ངག་གི་དམ་ཚིག་ལ་ངེས་པ་མེད་དེ། གང་ཞིག་བྱ་བ་མ་ཡིན་པ་དེ་ནི་བྱ་བ་དང་ཞེས་བྱ་བ་ལ་སོགས་པ་རྒྱས་པར་གསུངས་སོ། །ལུས་ངག་གི་དམ་ཚིག་
ལྗོ
ན་ཤིང་



ལ་བླ་མ་ལ་ཕྱག་བྱ་བ་ནི་མི་འདོར་ཏེ། ཡེ་ཤེས་ཀྱི་དམ་ཚིག་ཡིན་པའི་ཕྱིར་རོ། །དེ་ཡང་ལྔ་པའི་གསུམ་པ་ལས། རྒྱལ་བས་མཆོད་པའི་སློབ་དཔོན་ནི། །སེམས་ཅན་ཡིན་ཡང་ཡེ་ཤེས་ཀྱི་དམ་ཚིག་གིས་རྟག་ཏུ་དངོས་གྲུབ་སྦྱིན་པར་བྱེད་དེ། བློ་དང་ལྡན་
པ་ལ་ཕྱོགས་བཅུར་བཞུགས་པ་མཆོད་པར་བྱེད་དོ། །གང་གི་ཕྱིར་རྫོགས་པའི་སངས་རྒྱས་དང་། བྱང་ཆུབ་སེམས་དཔའི་བསོད་ནམས་གང་ཞིག་སློབ་དཔོན་གྱི་བ་སྤུའི་ཁུང་བུའི་རྩེ་མོ་ལ་མཐོང་བ་དེའི་ཕྱིར་བྱང་ཆུབ་སེམས་དཔའི་སློབ་དཔོན་ལ་སངས་
ཨ |རྒྱས་ཀྱི་མཆོད་པ་བྱེད་པ་མཐོང་ངོ་། །ངེས་པར་རང་གི་དམ་ཚིག་གིས་སངས་རྒྱས་འདོད་པས་དངོས་གྲུབ་སྦྱིན་པར་བྱེད་པ་བླ་མ་དམ་པ་ལ་སྨད་པར་མི་བྱ་བ་དང་ཞེས་བྱ་བ་ལ་སོགས་པ་དང་། དཔལ་ལྡན་སློབ་དཔོན་རྡོ་རྗེ་ཅན། །ཀུན་གྱི་མགོན་ལ་ཕྱག་
སྒྱུ |འཚལ་ལོ། །ཞེས་བྱ་བ་ལ་སོགས་པ་གསུངས་སོ། །རྩ་རྒྱུད་དང་པོའི་དྲུག་པ་ལས་ཀྱང་། དངོས་གྲུབ་ཐོབ་པའི་སློབ་མ་གང་། །ཡང་དག་ཡེ་ཤེས་སྣང་བ་པོ། །མནར་མེད་སྤངས་པའི་རྒྱུ་ཡི་ཕྱིར། །གྲུབ་པས་བླ་མ་མངོན་ཕྱག་འཚལ། །ཞེས་
གསུངས་སོ། །སྤྱོད་པའི་རང་གི་ངོ་བོ་བསྟན་ཟིན་ཏོ། །རབ་ཏུ་དབྱེ་ན་གཉིས་ཏེ། ཀུན་འདར་གྱི་སྤྱོད་པ་དང་། ཀུན་ཏུ་བཟང་པོའི་སྤྱོད་པའོ། །དེའང་ལྔ་པའི་གསུམ་པ་ལས། གང་ཞིག་འགྲོ་ལ་ཕན་པ་ཡི། །ཀུན་འདར་གྱི་ནི་སྤྱོད་པ་གསུངས། །ཞེས་
པ་དང་། ཀུན་བཟང་མཚུངས་པ་མེད་གྲུབ་པས། །སྤྱོད་པ་ངེས་རིག་རྡོ་རྗེ་ཅན། །ཞེས་གསུངས་སོ། །ཀུན་འདར་གྱི་སྤྱོད་པ་ལ་མིང་གི་རྣམ་གྲངས་སྨྱོན་པའི་བརྟུལ་ཞུགས་ཀྱི་སྤྱོད་པ་ཞེས་བྱ་བ་དང་། རྒྱལ་བུ་གཞོན་ནུའི་སྤྱོད་པ་ཞེས་བྱ་བ་
20



༄༅། །དང་། གསང་སྤྱོད་ཅེས་བྱའོ། །ཀུན་ཏུ་བཟང་པོའི་སྤྱོད་པ་ལ་མིང་གཞན་དོན་ཕྱོགས་ལས་རྣམ་པར་རྒྱལ་བའི་སྤྱོད་པ་ཞེས་བྱ་བ་དང་། རྒྱལ་ཚབ་ཆེན་པོའི་ས་ལ་གནས་པ་བརྟུལ་ཞུགས་ཀྱི་སྤྱོད་པ་ཞེས་བྱ་བ་དང་། འཇིག་
རྟེན་པའི་མངོན་དུ་སྤྱོད་པ་ཞེས་བྱའོ། །དབྱེ་བ་སོ་སོའི་མཚན་ཉིད་ནི། ཅིའི་ཕྱིར་ཀུན་འདར་གྱི་སྤྱོད་པ་ཞེས་བྱ་ཞེ་ན། སྨྱོན་པ་འདྲ་བས་འཇིག་རྟེན་པ་རྣམས་འཇིགས་ཤིང་འདར་བས་ཀུན་འདར་མ། ཡང་ཀུན་འདར་ལ་སྒྲ་སོར་བཞག་ན་ཨ་ཝ་དྷུ་ཏཱི་ཞེས་བྱ་
# སྟེ༑ དེ་ནི་གཉིས་སྤངས་ཞེས་བྱ་བར་ཡང་འགྱུར་བས་ན་བཟའ་བྱ་དང་། བཟའ་བྱ་མ་ཡིན་པ་གཉིས་མེད། བཏུང་བྱ་དང་བཏུང་བྱ་མ་ཡིན་པ་གཉིས་མེད། བགྲོད་བྱ་དང་བགྲོད་བྱ་མ་ཡིན་པ་གཉིས་མེད། བླང་བྱ་དང་དོར་བྱ་གཉིས་སུ་མེད་པར་སྤྱོད་པ་
ཤྩ སྟེ༔ རྩ་རྒྱུད་དང་པོའི་དྲུག་པ་ལས། བཟའ་དང་བཟའ་མིན་སྤྱོད་པ་དང་། །དེ་བཞིན་བཏུང་མིན་སྤྱོད་པ་དང་། །བགྲོད་དང་བགྲོད་མིན་སྔགས་པ་ཡིས། །རྣམ་རྟོག་ཉིད་དུ་མི་བྱའོ། །ཞེས་པ་དང་། བརྟག་པ་ལྔ་པ་དངོས་ལས། བཟའ་བཅའ་དེ་བཞིན་
བཏུང་བ་ཉིད། །ཇི་ལྟར་རྙེད་པར་རབ་ཏུ་བཟའ། །ཡིད་འོང་མི་འོང་རྣམ་རྟོག་ཕྱིར། །ཞེན་པ་ཙམ་དུ་མི་བྱའོ། །ཞེས་བྱ་བ་ལ་སོགས་པ་གསུངས་སོ། །དེ་ལྟར་ན་ཨ་ཝ་དྷཱུ་ཏཱིའི་སྤྱོད་པ་ཞེས་བྱ་སྟེ། ལྔ་པའི་གསུམ་པ་ལས། དཔལ་ལྡན་རྡོ་རྗེ་སེམས་
དཔས་ནི། །གང་ཞིག་འགྲོ་ལ་ཕན་པའི་ཕྱིར། །ཀུན་འདར་གྱི་ནི་སྤྱོད་པ་གསུངས། །ཞེས་སོ། །ཅིའི་ཕྱིར་སྨྱོན་པའི་བརྟུལ་ཞུགས་ཞེས་བྱ་ཞེ་ན། སྨྱོན་པར་བརྫུས་ནས་རིགས་ལ་སོགས་པ་གསང་ནས་སྤྱོད་པ་བྱེད་པ་སྟེ། ལྔ་པ་དངོས་ལས། བཟའ་
201



དང་བཟའ་མིན་ཇི་སྙེད་པ། །སྨྱོན་པའི་སྦྱོར་བས་བཟའ་བར་བྱ། །ཞེས་སོ། །ཅིའི་ཕྱིར་རྒྱལ་བུ་གཞོན་ནུའི་སྤྱོད་པ་ཞེས་བྱ་ཞེ་ན། རྒྱལ་ཚབ་ཆེན་པོའི་ས་དྲོད་ཆེན་པོ་མ་ཐོབ་པའི་ཕྱིར་རྒྱལ་བུ་གཞོན་ནུའི་སྤྱོད་པ་ཞེས་བྱའོ། །རྣལ་འབྱོར་པ་ཁས་མི་ལེན་པར་
གསང་སྟེ་སྤྱོད་པའི་ཕྱིར་གསང་སྤྱོད་ཅེས་བྱ་སྟེ། ལྔ་པའི་གསུམ་པ་ལས། དེ་ལྟར་མཆོག་ཏུ་བསམས་བྱས་ནས། །ཤིན་ཏུ་གསང་བས་ཡོ་གིས་བསྒོམ། །ཞེས་སོ། །ཅིའི་ཕྱིར་ཀུན་ཏུ་བཟང་པོའི་སྤྱོད་པ་ཞེས་བྱ་ཞེ་ན། རང་གི་རྟོགས་པའི་ཡེ་ཤེས་ཀྱི་དོ་
པ་བོར་ཀུན་ཏུ་བཟང་པོར་རྟོགས་པའི་ཕྱིར་ཀུན་ཏུ་བཟང་པོ་སྟེ། ལྔ་པའི་གསུམ་པ་ལས། ཀུན་བཟང་མཚུངས་པ་མེད་འགྲུབ་པས། །སྤྱོད་པ་ངེས་རིག་རྡོ་རྗེ་ཅན། །ཞེས་གསུངས་སོ། །ཅིའི་ཕྱིར་ཕྱོགས་ལས་རྣམ་པར་རྒྱལ་བའི་སྤྱོད་པ་ཞེས་བྱ་ཞེ་ན། མི་
| མཐུན་པའི་ཕྱོགས་གང་གིས་ཀྱང་རྗེ་མི་ནུས་ཤིང་དེ་ལ་བརྒྱལ་བས་ན་ཕྱོགས་ལས་རྣམ་པར་རྒྱལ་བ་སྟེ། ལྔ་པའི་གསུམ་པ་ལས། བྱང་ཆུབ་ལ་ནི་སེམས་བཞག་ནས། །ཕྱོགས་ལས་རྒྱལ་བའི་སྤྱོད་པ་བརྩམ། །ཞེས་གསུངས་སོ། །ཅིའི་ཕྱིར་རྒྱལ་ཚབ་
* ཆེན་པོའི་སྤྱོད་པ་ཞེས་བྱ་ཞེ་ན། རྣམ་ཤེས་དང་ཡེ་ཤེས་ཆ་མཉམ་སྟེ་ཟག་པ་མེད་པའི་ཡེ་ཤེས་རྣམས་མངོན་དུ་གྱུར་པས་གཞན་དོན་རྣམས་ཐོགས་པ་མེད་པར་ནུས་པའི་ཕྱིར་འཇིག་རྟེན་པའི་རྒྱལ་པོའི་རྒྱལ་ཚབ་ཆེན་པོ་དང་འདྲ་སྟེ། ལྔ་པ་དངོས་
ལས༑ ཡང་ནི་དཔལ་ལྡན་རྒྱལ་ཚབ་ཆེ། །བརྟུལ་ཞུགས་སྤྱོད་པའང་བསྒྲགས་པ་ཉིད། །སེམས་ཅན་ཀུན་གྱི་དོན་གྱི་ཕྱིར། །གང་གིས་དངོས་གྲུབ་མཐར་འགྲོ་བ། །ཞེས་གསུངས་སོ། །དེ་ཉིད་ལ་འཇིག་རྟེན་པའི་མངོན་དུ་སྤྱོད་པའི་ཕྱིར་ཚོགས་བདག་
202



༣
བརྒྱ་ གཉིས་
༄༅། །ཆེན་པོའི་སྤྱོད་པ་ཞེས་ཀྱང་བྱའོ། །སྤྱི་དོན་བཞི་པ་སྤྱོད་པ་སྤྱད་པའི་དུས་ནི་གཉིས་ཏེ། གང་གི་ཚེ་སྤྱད་པ་དང་། ཇི་སྲིད་ཅིག་སྤྱད་པའོ། །དང་པོ་ནི་དྲོད་ཐོབ་ནས་སྤྱོད་པ་སྤྱད་པ་ཡིན་ཏེ། དེའང་གསུམ་སྟེ། དྲོད་ཆུང་དུ་
ཐོབ་ནས་ཀུན་འདར་གྱི་སྤྱོད་པ་གསང་སྟེ་སྤྱོད་པ་ཞེས་བྱ་བ་མཚན་མོའི་དུས་སུ་བཟའ་བྱ་དང་བཟའ་བྱ་མ་ཡིན་པ་གཉིས་སུ་མེད་པ་ལ་སོགས་པ་སྤྱོད་ལ། ཉིན་མོར་རང་གི་ཁྱིམ་དུ་བྲམ་ཟེ་ཡིན་ན་བྲམ་ཟེ་ཟླ་དང་མཐུན་པར་སྤྱོད། དེ་བཞིན་དུ་རང་གི་རིགས་
དང་རྗེས་སུ་མཐུན་པར་སྤྱོད་ཅིང་སྡོད་དོ། །དེས་ངེས་པར་དྲོད་འབྲིང་པོ་སྐྱེ་སྟེ། དེ་སྐྱེས་པ་དང་ཀུན་འདར་གྱི་སྤྱོད་པ་འཇིག་རྟེན་པའི་མངོན་དུ་སྤྱོད་པ་ཞེས་བྱ་བ་རང་གི་ཡུལ་འཁོར་སྤངས་ནས་རིགས་ལ་སོགས་པ་གསང་ནས་སྨྱོན་པར་བརྫུས་ཏེ་སྤྱོད་པ་
ཡིན་ནོ། །དེས་དྲོད་ཆེན་པོ་ཐོབ་སྟེ་ཟག་པ་མེད་པའི་ཡེ་ཤེས་འཇིག་རྟེན་ལས་འདས་པའི་གྲུབ་མཐའ་རྙོགས་ནས། ལུང་བསྟན་པའི་ཕྱག་རྒྱ་བྱུང་བ་དང་། ཀུན་ཏུ་བཟང་པོའི་སྤྱོད་པ་འཇིག་རྟེན་གྱི་མངོན་དུ་སྤྱད་དོ། །གལ་ཏེ་དྲོད་འབྲིང་པོ་ལ་བརྟེན་ནས་ ཁོ
ཀུན་འདར་སྤྱད་ཀྱང་དབང་པོ་རྟུལ་ཏེ། དེ་དྲོད་ཆེན་པོ་མ་ཐོབ་ན་དྲག་ཤུལ་གྱིས་སྒྲུབ་པར་བྱེད་པ་ནི་གོང་དུ་བཤད་ཟིན་ཏོ། །གཉིས་པ་སྤྱོད་པ་དེ་དག་ཀྱང་དུས་ཇི་སྲིད་ཅིག་སྤྱད་སྙམ་ན། ཟླ་བ་རེ་རེ་སྤྱོད་དེ། རྩ་རྒྱུད་ཕྱི་མའི་གཉིས་པ་ལས། ཟླ་བ་གཅིག་
ཏུ་གསང་ལ་སྤྱོད། །ཇི་སྲིད་ཕྱག་རྒྱ་མ་རྙེད་པ། །ཞེས་གསང་སྤྱོད་ཀྱི་དུས་བསྟན་ལ། དེ་ཉིད་ལས། ཟླ་བ་གཅིག་གིས་སྐལ་ལྡན་པར། །འགྱུར་བ་འདི་ལ་ཐེ་ཚོམ་མེད། །ཅེས་འཇིག་རྟེན་པའི་མངོན་དུ་སྤྱད་པའི་དུས་བསྟན་ཏོ། །སྤྱི་དོན་ལྔ་པ་རྟེན་གྱི་
ལྗོན་ཤིང་



གང་ཟག་ནི་དྲོད་ཐོབ་ཅིང་སེམས་ཅན་གྱི་དོན་དུ་ཚེ་འདི་ཉིད་ལ་མཆོག་གི་དངོས་གྲུབ་འདོད་པ་ཆོས་གཉིས་དང་ལྡན་པ་ཡིན་ཏེ། རྩ་རྒྱུད་དང་པོའི་དྲུག་པ་ལས། ཅུང་ཟད་དྲོད་ནི་ཐོབ་པ་ན། །གལ་ཏེ་སྤྱོད་པ་བྱེད་འདོད་པས། །གལ་ཏེ་འགྲུབ་འགྱུར་འདོད་
ཡོད་ན། །འདིས་ནི་སྤྱོད་པ་སྤྱད་པ་ཉིད། །ཅེས་གསུངས་སོ། །དེ་ཡང་དྲོད་མ་ཐོབ་ན་སྤྱོད་པ་སྤྱད་པར་མི་རིགས་ཏེ། རྩ་རྒྱུད་ཕྱི་མའི་གཉིས་པ་ལས། གང་བཤད་འཇིགས་པའི་ཚུལ་ཅན་གྱིས། །སྤྱོད་པ་ལོངས་སྤྱོད་ཕྱིར་མ་གསུངས། །ཞེས་པ་
དང་༑ དཔལ་གསང་བ་གྲུབ་པ་ལས་ཀྱང་། གང་ཕྱིར་དེ་ཉིད་མེད་བཞིན་དུ། །ངོ་མཚར་ཆེ་བ་ལྟར་བྱེད་པ། །ཇི་སྲིད་ནམ་མཁའ་མི་འཇིག་པ། །ཤི་བའི་འོག་ཏུ་དམྱལ་བར་སྐྱེ། །ཞེས་པ་དང་། དེ་ཉིད་ལས། གཞན་དུ་དེ་ཉིད་དམན་པ་ཡིས། །འཚོ་
བའི་རྒྱུ་ཅན་ཉིད་གྱུར་པ། །དམྱལ་བ་ཐོབ་པར་བྱེད་པའི་རྒྱུ། །བརྟུལ་ཞུགས་ཀྱིས་ནི་ཅི་ཞིག་བྱ། །ཞེས་གསུངས་སོ། །མཚན་ཉིད་གཉིས་པ་དྲོད་ཐོབ་ཀྱང་བྱང་ཆུབ་ཀྱི་སེམས་ཀྱིས་ཚེ་འདི་ཉིད་ལ་ཕྱག་རྒྱ་ཆེན་པོ་མི་འདོད་ན་སྤྱོད་པ་སྤྱད་མི་དགོས་ཏེ། ཐུན་ཏེ
མོང་གི་དངོས་གྲུབ་ནི་ངག་ཏུ་བརྗོད་པ་ཙམ་གྱིས་འགྲུབ་པའི་ཕྱིར་རོ། །དེ་ལྟར་མཚན་ཉིད་གཉིས་དང་ལྡན་པས་སྤྱོད་པ་སྤྱད་དོ། །སྤྱི་དོན་དྲུག་པ་སྤྱོད་པའི་དགོས་པ་ནི་གཉིས་ཏེ། ཀུན་འདར་གྱི་སྤྱོད་པའི་དགོས་པ་དང་། ཀུན་ཏུ་བཟང་པོའི་དགོས་
པའོ། །དང་པོ་ལ་གཉིས་ཏེ། རང་གི་སེམས་ཀྱི་བརྟན་གཡོ་བརྟག་པ་དང་། གྲུབ་པ་ཐོབ་པའི་ཡུལ་དང་གྲོགས་དབང་དུ་བྱ་བའོ། །དང་པོ་ལ་ཡང་རྩ་རྒྱུད་ཕྱི་མའི་གཉིས་པ་ལས། ཡིད་ནི་བརྟན་ནམ་གཡོའམ་ཅི། །རང་གི་སེམས་ནི་སོ་སོར་བརྟག །
༡་



།ཅེས་པ་དང༌། རྩ་རྒྱུད་དང་པོའི་དྲུག་པ་ལས། གང་གི་དངོས་གྲུབ་མཐར་འགྲོ་བ། །ཀྱེ་ཡི་རྡོ་རྗེའི་དངོས་གྲུབ་རྒྱུས། །ཞེས་བྱ་བ་ལ་སོགས་པ་གསུངས་སོ། །ཀུན་ཏུ་བཟང་པོའི་སྤྱོད་པའི་དགོས་པ་ནི་སེམས་ཅན་རྣམས་
ཡོངས་སུ་སྨིན་པར་བྱ་བའི་དགོས་པ་སྟེ། བརྟག་པ་ལྔ་པ་དངོས་ལས། སེམས་ཅན་རྗེས་སུ་གཟུང་བའི་རྒྱུར། །བློ་ལྡན་ཆེན་པོས་རྒྱུ་བར་བྱ། །ཞེས་བྱ་བ་ལ་སོགས་པ་གསུངས་སོ། །མདོར་ན་ཀུན་འདར་གྱི་སྤྱོད་པ་རང་དོན། ཀུན་ཏུ་བཟང་པོའི་སྤྱོད་
# པ་གཞན་དོན་ནོ། །དེ་ལྟར་སྤྱོད་པ་འདིའང་རྩ་རྒྱུད་ལེའུ་དྲུག་པ་དང་། ཕྱི་མའི་གཉིས་པ་དང་། གསུམ་པ་རྣམས་དང་། རྡོ་རྗེ་གུར་ལེའུ་བཅུ་པ་དང་། སཾ་པུ་ཊའི་བརྟག་པ་ལྔ་པའི་གསུམ་པ་དང༌། བཞི་པ་ལས་བསྟན་ཏོ། །དྲོད་ཐོབ་ནས་སྤྱོད་པ་བྱ་བ་
བསྟན་ཟིན་ཏོ། །དེ་ལྟར་སྤྱོད་པ་ལ་གནས་པ་དེས་མཆོག་གི་དངོས་གྲུབ་ཀྱི་མངོན་པར་རྟོགས་པ་ལྔ་པ་ཕྱག་རྒྱ་ལ་བརྟེན་ནས་ཨཱ་ལི་དང་ཀཱ་ལིའི་བདག་ཉིད་ཀྱི་བྱང་ཆུབ་ཀྱི་སེམས་བསྒོམ་པ་བསྟན་ཏོ། །དེ་ལ་གཉིས་ཉེ་རྒྱུའི་དགོས་པ་དང་། དེ་ཉམས་སུ་བླང་
བའི་ཚུལ་ལོ། །དང་པོ་ནི་ཕྱག་རྒྱ་ཆེན་པོ་བསྒྲུབ་པ་ལ་རྟེན་ཕྱག་རྒྱུར་མ་བརྟེན་པར་འགྲུབ་པར་མི་འགྱུར་ཏེ། རྩ་རྒྱུད་དང་པོའི་བཅུ་པ་ལས། དངོས་གྲུབ་མཚན་ཉིད་མི་ཕྱེད་པ། །ཕྱག་རྒྱའི་རྣལ་འབྱོར་པ་ཡིས་འགྲུབ། །ཅེས་གསུངས་པ་དང་། གུར་
ཨཱུ ལེའུ་བཅོ་ལྔ་པ་ལས་ཀྱང་། ཕྱག་རྒྱའི་དངོས་གྲུབ་དངོས་གྲུབ་ཆེ། །དངོས་གྲུབ་ཀུན་གྱི་སྤྱོད་ཡུལ་མིན། །ཞེས་བྱ་བ་ལ་སོགས་པ་གསུངས་སོ། །དེ་ཡང་སྤྱིར་ཕྱག་རྒྱ་བསྟེན་པའི་དུས་གསུམ་སྟེ། དང་པོ་དབང་དུས་དང་། བར་དུ་ལམ་དུས་
205



དང་༑ མཐར་འབྲས་བུའི་དུས་སོ། །དེ་ལ་དུས་ཐམས་ཅད་དུ་བསྟེན་ན་ནི་འགྲུབ་ལ། ཐོག་མ་གཉིས་སུ་བསྟེན་ཡང་མཐར་མ་བསྟེན་ན་མི་འགྲུབ་ཅིང་། ཐོག་མ་གཉིས་སུ་མ་བསྟེན་ཡང་མཐར་བསྟེན་ན་འགྲུབ་པས་ན་མངོན་པར་རྟོགས་པ་འདི་གལ་
ཆེའོ། །དེ་ལ་དེ་ལྟར་ཕྱག་རྒྱུའི་ལམ་གྱིས་ཅིས་ཀྱང་གྲོལ་ཞིང་དེ་དགོས་ན་བུད་མེད་བདག་མེད་མའི་རྣལ་འབྱོར་མས་བདག་དང་རྟོགས་པ་མཉམ་པའི་སྐྱེས་པ་དང་ཕྲད་ན་ནི་གྲོལ་བར་འགྱུར་ལ། གལ་ཏེ་མ་ཕྲད་ན་ཇི་ལྟར་སངས་རྒྱས་ཀྱི་ལམ་བསྒྲུབ་སྙམ་
༧ ན༑ ས་བཅུ་པའི་བར་དུ་ནི་རྟེན་དེ་ཉིད་ཀྱིས་བགྲོད་ལ། དེ་ནས་ནུས་པ་མཆོག་དང་ལྡན་པའི་ཕྱིར་བདག་ཉིད་ཀྱི་ལུས་སྐྱེས་པར་བསྒྱུར་ལ། མངོན་པར་རྟོགས་པ་ལྔ་པ་འདི་ཉམས་སུ་བླངས་ལ་སངས་རྒྱས་བསྒྲུབ་བོ། །དེ་ཡང་ཐབས་ཀྱི་རྐྱེན་གྱིས་ནི་ཤེས་
#རབ་གྲོལ་བར་འགྱུར་ལ། ཤེས་རབ་ཀྱི་རྐྱེན་གྱིས་ཐབས་གྲོལ་བར་ཡང་མི་འགྱུར་ཞིང་། ཤེས་རབ་ཀྱི་རྟེན་རྐྱང་པ་ཉིད་ཀྱིས་གྲོལ་བར་མི་འགྱུར་བས་བུད་མེད་དྲོད་ཆེན་པོ་ཐོབ་པ་དེས་བདག་ཉིད་ཀྱི་ལུས་ཧེ་རུ་ཀ་ཆེན་པོར་བྱིན་གྱིས་བརླབས་ཏེ། གཟོད་
མིའི་ཕྱག་རྒྱ་ལ་སོགས་པ་ཕྱག་རྒྱའི་རིགས་བཞི་པོ་གང་རུང་ཞིག་བླངས་ལ་འབྲས་བུ་དང་མཚམས་སྦྱར་བར་བྱ་སྟེ། དེ་སྐད་དུ། རྩ་རྒྱུད་ཕྱི་མའི་གཉིས་པ་ལས་ཀྱང་། བུད་མེད་གཟུགས་ནི་སྤུངས་ནས་གཞན། །ཧེ་རུ་ཀ་ཡི་གཟུགས་སུ་བྱ། །ཞེས་བྱ་
བ་ལ་སོགས་པ་གསུངས་སོ། །དོན་གཉིས་པ་དེ་ལྟ་བུའི་མངོན་པར་རྟོགས་པ་དེ་ཉམས་སུ་བླང་བ་ལ་དྲུག་སྟེ། ཉེ་བའི་རྒྱུའི་རང་གི་ངོ་བོ་དང་། དེ་གང་གི་ཚེ་མངོན་དུ་བྱ་བའི་དུས་དང་། མངོན་དུ་བྱ་བའི་གནས་དང་། གང་ལ་བརྟེན་ཏེ་སྒྲུབ་པའི་རྟེན་
206



༣
༄༅། །དུང་། མངོན་དུ་བྱེད་པའི་ཐབས་དང་། ཐབས་ལ་བརྟེན་ཏེ་མངོན་དུ་བྱས་པ་ལས་འབྲས་བུ་འགྲུབ་པའི་ཚུལ་ལོ། །དང་པོ་ལ་གཉིས། བརྒྱད་དྲུག་གི་བདག་ཉིད་དང་། དེ་ལ་རྩོད་པ་སྤང་པའོ། །དང་པོ་ནི་ཐབས་གཉིས་
ལས་བྱུང་བའི་ཨཱ་ལི་དང་ཀཱ་ལིའི་བདག་ཉིད་བྱང་ཆུབ་ཀྱི་སེམས་ཆོས་བརྒྱད་དམ་དྲུག་གི་བདག་ཉིད་ཅན་ཞེས་བྱ་བ་ཡིན་ནོ། །དེ་ལ་ཐབས་གཉིས་ལ་བརྟེན་ནས་བྱུང་བ་ནི། རང་བྱིན་བརླབ་ལ་བརྟེན་ནས་བྱུང་བ་ནི་ཨཱ་ལི་བྱང་ཆུབ་ཀྱི་སེམས་ཞེས་བྱ་
# ལ༑ དཀྱིལ་འཁོར་འཁོར་ལོ་ལ་བརྟེན་ནས་བྱུང་པ་ལ་ཀཱ་ལི་བྱང་ཆུབ་ཀྱི་སེམས་ཞེས་བྱ་སྟེ། བརྟག་པ་དགུ་པའི་དང་པོ་ལས། ཨཱ་ལི་བུང་བ་ཞེས་བྱར་བརྗོད། །བུང་བ་རྡོ་རྗེ་འཇིགས་བྱེད་ཉིད། །ཀཱ་ལི་མེ་ཏོག་རྒྱལ་པོ་སྟེ། །མེ་ཏོག་རྡོ་རྗེ་ཅན་གྱི་
, ལུས། །ཞེས་བྱ་བ་ལ་སོགས་པ་གསུངས་སོ། །ཆོས་བརྒྱད་དམ་དྲུག་གི་བདག་ཉིད་ཅན་ཞེས་བྱ་ལ། བྱང་ཆུབ་ཀྱི་སེམས་གཅིག་ཉིད་སྟོན་ནམ་ཡོན་ཏན་གྱི་ལྡོག་པས་ཕྱེ་ན་ཐབས་སྒྲུབ་པ་པོས་རང་བྱིན་བརླབ་བསྒོམ་པའི་ཞུ་བདེ་གཉིས། དཀྱིལ་འཁོར་ཚོ
འཁོར་ལོ་བསྒོམ་པའི་ཞུ་བདེ་གཉིས་ཏེ་བཞི། ཤེས་རབ་ལ་ཡང་དེ་བཞིན་དུ་བཞི་སྟེ་བརྒྱད་དོ། །དྲུག་ནི་ཤེས་རབ་ཀྱིས་རང་བྱིན་བརླབ་མ་བསྒོམས་ཀྱང་ཐབས་ཀྱི་དེས་བཏུབ་པས་དྲུག་གོ །ཡང་ན་ཐབས་ལ་ཞུ་བ་བདེ་བ་མི་རྟོག་པ་རང་རིག་པ་
བཞི༑ ཤེས་རབ་ལ་ཡང་བཞི་སྟེ་བརྒྱད་དོ། །དྲུག་ནི་ཞུ་བདེ་གསུམ་གསུམ་རང་རིག་པ་ནི་དེའི་ཆོས་ཉིད་ཡིན་པས་མ་བསྔོས་ན་དྲུག་སྟེ། གང་ལྟར་ཡང་རྟེན་ཐིག་ལེ་བཞི་ལ་བརྟེན་པ་བདེ་བ་བཞི་ཡོད་པ་ལྟ་བུ་ནི་མ་ཡིན་ཏེ། རྟེན་ཐིག་ལེ་གཅིག་ཉིད་བརྟེན་



པ་བདེ་བ་ལ་སོགས་པ་དུ་མ་དང་ལྡན་པས་ཡོན་ཏན་གྱི་ལྡོག་པས་ཕྱེ་བས་བརྒྱད་དྲུག་ལ་སོགས་པར་འགྱུར་བ་ཡིན་ནོ། །དེའང་དང་པོ་རང་བྱིན་བརླབ་ཀྱི་ཐིག་ལེ་ཅུང་ཟད་དྭངས་པར་བྱས་ལ་དཀྱིལ་འཁོར་འཁོར་ལོས་ཤིན་ཏུ་དྭངས་པར་བྱས་པ་ཡིན་ནོ། །
གཉིས་པ་རྩོད་སྤོང་ནི་འོ་ན་སེམས་ཀྱི་རྟོགས་པ་འཆར་བ་ཞུ་བ་ལ་ལྟོས་པར་མི་རིགས་སོ་སྙམ་ན། ལྟོས་ཏེ་ཇི་སྲིད་དུ་ཟག་བཅས་ཀྱི་ལུས་གནས་པ་དི་སྲིད་དུ་ཚོགས་པ་གཅིག་པའི་འབྲེལ་པས་གནས་ཏེ། རྩ་རྒྱུད་ཕྱི་མའི་བཞི་པ་ལས། ལུས་སྤངས་ནས་ནི་
, སེམས་ཀྱིས་ནི། །གནས་པ་གཞན་དུ་མི་མཐོང་ངོ་། །ཞེས་བྱ་བ་དང་། སེམས་སྤངས་ནས་ནི་ལུས་ཀྱིས་ནི། །མཛེས་པ་གཞན་དུ་མི་འགྱུར་རོ། །ཞེས་གསུངས་པས་སོ། །དེ་བས་ན་གསང་སྔགས་ཀྱི་ཐབས་ཟབ་མོ་ནི་རྟེན་ལུས་ལ་གནད་དུ་བསྣུན་པས་
བརྟེན་པ་སེམས་ལ་གནད་དུ་བསྣན་པ་ཡིན་ནོ་ཞེས་གསུངས་སོ། །ཟག་པ་མེད་པ་སངས་རྒྱས་ཀྱི་དུས་ནའང་ཐུགས་རྟོག་པ་མེད་པ་ཆོས་ཀྱི་སྐུ། ལུས་ཟག་པ་མེད་པ་ལོངས་སྤྱོད་རྫོགས་པའི་སྐུ། ཡེ་ཤེས་ཀྱི་རང་བཞིན་ཅན་གྱི་སྐུ་ལ་བརྟེན་པ་ཡིན་ཏེ། རྡོ་
རྗེ་གུར་ལེའུ་བཅུ་བཞི་པ་ལས། རྡོ་རྗེ་སྙིང་པོ་རྣམ་པ་མེད་པའི་བྱང་ཆུབ་དེ་སྐད་མ་སྨྲ་ཞིག་ཅེས་གསུངས་པས་སོ། །གལ་ཏེ་དེ་ལྟར་ན། གང་དག་ང་ལ་གཟུགས་སུ་མཐོང་། །གང་གིས་ང་ལ་སྒྲར་ཤེས་པ། །ལོག་པར་ཤེས་པའི་བསམ་པ་ཅན། །སྐྱེ་བོ་
དེས་ནི་ང་མི་མཐོང་། །ཞེས་བྱ་བའམ། སློབ་དཔོན་ཀླུ་སྒྲུབ་ཀྱིས་ཀྱང་། །སྐུ་མིན་སྐུ་ལས་གཞན་པ་མིན། །དེ་བཞིན་གཤེགས་པ་སྐུ་ལྡན་མིན། །ཞེས་བྱ་བ་ལ་སོགས་པ་དང་མི་འགལ་ལམ་སྙམ་ན། དེ་དག་ནི་དོན་དམ་པ་འབའ་ཞིག་ལ་དགོངས་པ་
208



བརྒྱུལྗོ
༄༅། །ཡིན་ཏེ། ཡང་དག་པར་ན་སངས་རྒྱས་ཞེས་བྱ་བ་ཉིད་ཀྱང་བློའི་ཡུལ་དུ་མ་གྲུབ་པའི་ཕྱིར་རོ། །སངས་རྒྱས་འདོད་པའི་ཚེ་སེམས་མེད་པའི་སངས་རྒྱས་བེམས་པོའང་མི་རིགས་ལ་སྐུ་མེད་པའང་མི་རིགས་པས་ན། སློབ་
དཔོན་ཀླུ་སྒྲུབ་ལ་སོགས་པ་ཐམས་ཅད་ཀྱང་ཟུང་དུ་འཇུག་པའི་སྐུ་ཞེས་བྱ་བ་བཞེད་པ་ཡིན་ནོ། །གཉིས་པ་དུས་ལ་གཉིས། ཉེ་རྒྱུ་ནམ་བསྒོམ་པའི་དུས་དང་། ནམ་འགྲུབ་པའི་དུས་སོ། །དང་པོ་ནི་རིམ་པ་གཉིས་བསྒོམ་ཏེ་དྲོད་ཐོབ་ནས་གསང་སྤྱོད་ཟླ་བ་
གཅིག་དང་། འཇིག་རྟེན་པའི་མངོན་དུ་ཟླ་བ་གཅིག་སྤྱད་པའི་མཐར་ཉེ་རྒྱུ་སྤྱོད་པའི་སྐལ་པ་དང་ལྡན་པར་འགྱུར་རོ། །གཉིས་པ་ནམ་འགྲུབ་ཅེ་ན། ཞག་བདུན་དུ་སྤྱད་ན་འགྲུབ་པར་གསུངས་ཏེ། རྡོ་རྗེ་གུར་ལེའུ་བཅོ་ལྔ་པ་ལས། ཉི་མ་གཅིག་གིས་
འགྲུབ་པར་འགྱུར། །ཉི་མ་བ་གཉིས་ཀྱིས་ཆོ་ག་དང་། །ཉི་མ་གསུམ་གྱི་སྦྱོར་བ་དང་། །དེ་བཞིན་དུ་ནི་ཉི་མ་བཞི། །ཉི་མ་ལྔ་ཡི་སྦྱོར་བ་ཡིས། །འགྲུབ་འགྱུར་འདི་ལ་ཐེ་ཚོམ་མེད། །ཅེས་སོ། །མེ་ཏོག་ལ་སོགས་མཆོད་བྱས་ནས། །བསམ་གཏན་
གནས་སུ་འདུག་པ་དང་། །ཕྱག་རྒྱ་ལྷན་ཅིག་ཞུགས་ནས་ནི། །རྡོ་རྗེ་མཆོད་པ་ཡང་དག་བརྩམས། །རྡོ་རྗེ་ཉི་མ་ནུབ་པ་ན། །སྦྱོར་བ་འདི་ནི་ཡང་དག་བརྩམས། །ཉི་མ་འཆར་ཀའི་དུས་སུ་ནི། །འགྲུབ་འགྱུར་འདི་ལ་ཐེ་ཚོམ་མེད། །འདོད་ཆགས་ཆེན་
པོ་རྗེས་ཆགས་པས། །འདོད་ཆགས་ཆེན་པོའི་རང་བཞིན་ལས། །ཆགས་ཆེན་ཏིང་འཛིན་གནས་ནས་ནི། །ཕྱག་རྒྱ་ཆེན་པོ་རབ་བསྒྲུབ་བྱ། །ཞེས་གསུངས་ཏེ། ཐོ་རངས་མངོན་པར་རྫོགས་པར་འཚང་རྒྱ་བའི་དུས་ཞེས་བྱ་སྟེ། ཐོ་རངས་རླུང་སེམས་
20།
ལྗོན་ཤིང་



རྒྱུད་སྡེ་ཀུན་བཏུས་
དྭངས་པར་གྱུར་པའི་དུས་ཡིན་པའི་ཕྱིར་རོ། །གསུམ་པ་གནས་ལ་གཉིས་ཏེ། ཕྱིའི་གནས་དང་། ནང་གིའོ། །དང་པོ་ནི་གསུམ། ཐུན་མོང་གི་དང་། ཐུན་མོང་མ་ཡིན་པ་ལ་གྲགས་པ་དང་། དོན་དམ་པའི་འོ། །དང་པོ་ཐུན་མོང་བ་ལ་གྲགས་པ་རྡོ་
རྗེའི་གདན་ཡིན་ལ། གཉིས་པ་ཐུན་མོང་མ་ཡིན་པ་ལ་གྲགས་པ་ནི་འོག་མིན་ཡིན་ནོ། །གསུམ་པ་དོན་དམ་པའི་གནས་ནི་རྡོ་རྗེ་ཐེག་པ་བས་སྒྲུབ་པ་པོ་རང་ཉིད་གང་ན་གནས་པ་དེ་ཉིད་རྡོ་རྗེའི་གདན་ཡིན་ཏེ། བདེ་མཆོག་རྩ་རྒྱུད་ལས། རྣལ་འབྱོར་ཆེ་
མཆོག་ཧེ་རུ་ཀ །ཡུལ་ཕྱོགས་གང་ན་གནས་གྱུར་པ། །ཡུལ་ངན་མཐའ་འཁོབ་ཡིན་ན་ཡང་། །ཡུལ་དེ་ཡོངས་སུ་བརྟག་པ་ཡིན། །ཞེས་གསུངས་ཏེ། ནང་གི་གནས་ནི་ཐབས་ཀྱི་རིགས་ཀྱི་བདག་པོའི་ཁ་དང་ཤེས་རབ་ཀྱི་རྩ་མཛེས་པའི་སྤྱི་བོར་ཆོས་
འབྱུང་གི་གནས་སུ་འཛོམ་པ་སྟེ། རྩ་རྒྱུད་ཕྱི་མའི་གསུམ་པ་ལས། ཨེ་ཡི་ཆ་བྱད་བཟང་པོ་གང་། །དབུས་སུ་པཾ་གྱིས་རྣམ་པར་བརྒྱན། །བདེ་བ་ཐམས་ཅད་ཀྱི་ནི་གནས། །སངས་རྒྱས་རིན་ཆེན་ཟ་མ་ཏོག །ཅེས་གསུངས་ཏེ། གནས་དེ་ནས་ཨ་ཝ་དྷཱ་
ཏཱིར་མངོན་དུ་བྱའོ། །བཞི་པ་རྟེན་གང་ལ་བརྟེན་ནས་མངོན་དུ་བྱ་ན། སྤྱིར་ཕྱག་རྒྱ་ནི་དང་པོ་ནས་གོམས་པ་དང་། གྲུབ་པ་ཐོབ་པ་དང་། ལུང་བསྟན་པ་དང་། མཐུའམ་ནུས་པས་བཀུག་པ་ཞེས་བྱ་བ་བཞིར་བཤད་པ་ལས། སཾ་པུ་ཊའི་དགོངས་པ་བཞི་
ཀས་ཀྱང་གྲོལ་བའི་རྟེན་དུ་འགྱུར་ཏེ། བཅུ་པའི་དང་པོ་ལས། གཏི་མུག་བདག་ཉིད་ངེས་པར་མ། །ལྷ་མོའང་སྐྱེ་གཉིས་བདག་ཉིད་སྐྱེས། །གཏི་མུག་རྣམ་དག་བསམ་གཏན་པས། །བླངས་ནས་མངོན་དུ་རྣམ་སྣང་འགྱུར། །མ་ནི་རིག་མ་དམ་པ་
210



།སྟེ། །གལ་ཏེ་ཕ་ཡིས་སྔར་བསྟེན་ཀྱང་། །དེ་བཞིན་དེ་ཉིད་ཀྱིས་ཀྱང་འགྲུབ། །བདེ་བ་ཆེན་པོས་བཀའ་སྩལ་ཏོ། །ཞེས་བྱ་བ་ལ་སོགས་པ་གསུངས་སོ། །རྡོ་རྗེ་གུར་གྱི་དགོངས་པས་ནི། མིའི་ཕྱག་རྒྱ་རྣམས་ཀྱིས་ནི་གྲོལ་
བའི་རྟེན་དུ་འགྱུར་ལ། ལྷ་མོ་ལ་སོགས་པ་རྣམས་ཀྱིས་ནི་ལོངས་སྤྱོད་ཀྱི་རྐྱེན་ལས་གྲོལ་བར་མི་འགྱུར་ཏེ། གུར་ལེའུ་བཅོ་ལྔ་པ་ལས། པདྨར་རྡོ་རྗེ་ཅན་བཅུག་ནས། །རང་གི་རིག་མ་བདག་མར་བྱ། །དེ་དང་ལྷན་ཅིག་འགྲུབ་པར་འགྱུར། །འདི་ནི་
# ཕྱག་རྒྱ་ཆེན་པོའ ་བརྗོད། །མི་ཡི་ཕྱག་རྒྱ་བླངས་ནས་ནི། །དེ་ལ་ཆོས་ཀྱི་རབ་ཏུ་དབྱེ། །ཞེས་བྱ་བ་ནས། བདུན་གྱི་རྒྱལ་པོ་འགྲུབ་པ་དང་། །ཐམས་ཅད་འདྲེན་པ་འགྲུབ་པར་འགྱུར། །ཞེས་གསུངས་པས་ན། མིའི་ཕྱག་རྒྱ་འབའ་ཞིག་བསྔགས་སོ། །
གང་ལྟར་ཡིན་ཡུང་རུང་སྟེ། ཕྱག་རྒྱ་རྣམས་སྤྱན་ལ་སོགས་པར་བསྐྱེད་ལ། སྙོམས་པར་འཇུག་པར་བྱ་སྟེ། སཾ་པུ་ཊའི་བཅུ་པའི་དང་པོ་ལས། སྤྱན་དང་ལྷན་ཅིག་སངས་རྒྱས་ཉིད། །མཱ་མ་ཀཱི་དང་མི་བསྐྱོད་པ། །འགྲུབ་འགྱུར་དཀར་མོ་ལྷན་ཅིག་བ
ཏུ༑ །པདྨ་ཅན་དང་སྒྲོལ་མ་ནི། །ལྷན་ཅིག་དོན་ཡོད་གྲུབ་པར་འགྱུར། །རིན་ཆེན་རིན་ཆེན་མ་དང་འགྲུབ། །ཅེས་བྱ་བ་ལ་སོགས་པ་གསུངས་སོ། །ལྔ་པ་རྒྱུ་དེ་མངོན་དུ་བྱེད་པའི་ཐབས་ལ་གཉིས་ཏེ། རང་བྱིན་བརླབ་དང་། དཀྱིལ་འཁོར་འཁོར་
ལོའོ། །དང་པོ་རང་བྱིན་གྱིས་བརླབ་པའི་རིམ་པ་ཅུང་ཟད་མངོན་དུ་བྱས་པས་རླུང་སེམས་ཤིན་ཏུ་དྭངས་པར་བྱའོ། །དེ་ནས་གཉིས་པ་དཀྱིལ་འཁོར་འཁོར་ལོའི་ལམ་གྱི་འབྲས་བུ་མངོན་དུ་བྱའོ། །དྲུག་པ་ཐབས་མངོན་དུ་བྱས་པ་ལས་འབྲས་བུ་འགྲུབ་པའི་



རྒྱུད་སྡེ་ཀུན་བཏུས་
ཚུལ་ནི། གཉིས་ལས། དང་པོ་ཐེག་པ་ཐུན་མོང་བ་ལ་གྲགས་པའི་དབང་དུ་བྱས་ན། སྲོད་ལ་བར་ཆད་མེད་པའི་ལམ་གྱིས་བདུད་བཏུལ་ནས། ཐོ་རངས་བསམ་གཏན་བཞི་པ་ལ་བརྟེན་ཏེ། རྣམ་པར་གྲོལ་བའི་ལམ་གྱིས་སངས་རྒྱས་ཞེས་ཟེར་
ལ༑ གཉིས་པ་འཚང་རྒྱ་ཚུལ་ཐུན་མོང་མ་ཡིན་པ་ལས་འབྱུང་བ་ལ་གཉིས། ཕྱིའི་མངོན་པར་བྱང་ཆུབ་པ་དང་། ནང་གི་མངོན་པར་བྱང་ཆུབ་པའོ། །དང་པོ་ནི་མངོན་པར་བྱང་ཆུབ་པ་ལྔའི་རིམ་པས་འཚང་རྒྱུ་བར་བཤད་ལ། ནང་གི་ནི་དབང་གི་གནས་
མཆོག་གི་ཟེ་བར་བྱང་ཆུབ་ཀྱི་སེམས་ཆོས་བརྒྱད་དམ་དྲུག་གི་བདག་ཉིད་ཅན་མངོན་དུ་བྱས་ནས་རླུང་འདྲེན་པ་རྣམ་པ་གསུམ་ཞེས་བྱ་བ་གཡས་དང་། གཡོན་དང་། དབུས་མ་གསུམ་ནས་དྲངས་ཏེ་ཐབས་དང་ཤེས་རབ་ཀྱི་རྒྱུད་སོ་སོར་དག་པར་བྱས་
ནས། རླུང་སེམས་ཨ་ཝ་དྷཱུ་ཏཱིར་ཚུད་ཅིང་ཐིམ་པའི་སྐད་ཅིག་ལ་ལུས་ཟག་པ་མེད་པ་འཇའ་ཚོན་ལྟ་བུའི་སྐུ་དང་། སེམས་རྟོག་པ་མེད་པ་མངོན་དུ་འགྲུབ་པར་འགྱུར་ཏེ། རྡོ་རྗེ་གུར་གྱི་བཅོ་ལྔ་པ་ལས། ཕྱག་རྒྱའི་དངོས་གྲུབ་དངོས་གྲུབ་ཆེ། །དངོས་ གི
གྲུབ་ཀུན་གྱི་སྤྱོད་ཡུལ་མིན། །དེ་དུས་དེ་ཡི་ལུས་ཐོབ་ཅིང་། །སྐད་ཅིག་ན་ནི་བདེ་ཆེན་ཚུལ། །སྐད་ཅིག་ན་ནི་དེ་འཁོར་ལྡན། །སྒོམ་པ་དང་ནི་སྔགས་ཉིད་དག །སྐད་ཅིག་སངས་རྒྱས་རྣམ་སྣང་མཛད། །སྤྱན་གྱིས་ཕྲག་ནས་འཁྱུད་པའོ། །ཞེས་བྱ་བ་
ནས་༑ ཐམས་ཅད་འདྲེན་པར་འགྲུབ་པར་འགྱུར། །ཞེས་པ་དང་། ཡང་སཾ་པུ་ཊའི་བཅུ་པའི་གཉིས་པ་ལས། དེ་ནས་གང་དུ་རིག་མའི་སྐྱེས་བུ་གྲུབ་པ་དེས་འདི་ལྟ་བུའི་ཕུན་སུམ་ཚོགས་པ་འབྱུང་སྟེ་ཞེས་བྱ་བ་ལ་སོགས་པ་དང་། ཕྱག་རྒྱའི་སྐྱེ་གནས་ཀྱི་
212



ཚ
བརྒྱ་ བདུན་
།སྙིང་པོར་ཁམས་གསུམ་ཐམས་ཅད་མཐོང་བ་དང་། ཞེས་བྱ་བ་ལ་སོགས་པ་གསུངས་སོ། །དེ་ལྟ་བུའི་ཉེ་བའི་རྒྱུ་དེ་དག་ཀྱང་བརྟག་པ་གཉིས་པའི་ལེའུ་བརྒྱད་པ་དང་། བཅུ་པ་དང༌། ཕྱི་མའི་གཉིས་པ་དང་། གསུམ་པ་
དང་༑ བཞི་པ་ལས་ཅུང་ཟད་ཙམ་གསུངས་ལ། རྡོ་རྗེ་གུར་གྱི་བཅོ་ལྔ་པ་དང་། སཾ་པུ་ཊའི་དགུ་པ་དངོས་དང་། བཅུ་པའི་དང་པོ་དང་། གཉིས་པ་ལས་ཤིན་ཏུ་གསལ་བར་གསུངས་སོ། །ཉེ་བའི་རྒྱུ་བསྟན་ཟིན་ཏེ། ལམ་གྱི་གཙོ་བོ་མཆོག་གི་དངོས་
གྲུབ་བསྒྲུབ་པའི་མངོན་པར་རྟོགས་པ་བསྟན་ཟིན་ཏོ།། །།སྤྱི་དོན་གཉིས་པ་གཙོ་བོར་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་མཐའ་དག་བསྒྲུབ་པའི་དབང་དུ་བྱས་ནས། ལམ་གྱི་ཡན་ལག་གི་གྲངས་དང་གོ་རིམ་ལ་ངེས་པ་མེད་
# ཀྱང་༑ གཟུང་བདེ་བའི་དབང་དུ་བྱས་ནས་ལྔར་གསུངས་ཏེ། དེ་བཞིན་གཤེགས་པ་ཐམས་ཅད་ཀྱི་ཐུགས་བསྐུལ་བར་བྱ་བའི་ཕྱིར་སྔགས་ཀྱི་བཟླས་པ་དང་། བར་ཆད་ཞི་བར་བྱ་བའི་ཕྱིར་གཏོར་མ་དང་། དངོས་གྲུབ་མྱུར་དུ་འགྲུབ་པར་བྱེད་པའི་ཐབས་བ
སྦྱིན་སྲེག་དང་། སྐུ་གཟུགས་བྱིན་གྱིས་བརླབས་པས་ཀྱང་འགྲུབ་པའི་ཕྱིར་རབ་གནས་དང་། སེམས་ཅན་དངོས་གྲུབ་དམན་པ་ལ་མོས་པའི་གང་ཟག་རྗེས་སུ་གཟུང་བའི་ཕྱིར་ལས་ཀྱི་ཚོགས་རབ་འབྱམ་མོ། །དང་པོ་སྔགས་ཀྱི་བཟླས་པ་ལ་གཉིས་
ཏེ༑ སྔགས་ཀྱི་ངོ་བོ་དང་། དབྱེ་བའོ། །ངོ་བོ་ནི་རང་གི་སེམས་ཉིད་སྤྲོས་པའི་མཐའ་ཐམས་ཅད་དང་བྲལ་བའོ། །དབྱེ་ན་གསུམ་སྟེ། དོན་དམ་པའི་སྔགས་དང༌། ནང་ལྟར་བཤད་པའི་སྔགས་དང་། ཕྱི་དོན་གྱི་སྔགས་སོ། །དང་པོ་ནི་ངོ་བོ་དང་
ལྗོན་ཤིང་



མཐུན་པར་རང་གི་སེམས་ཉིད་དེ། སཾ་པུ་ཊའི་གཉིས་པའི་གསུམ་པ་ལས། སྒོམ་པ་ལྷ་ཡི་རྣལ་འབྱོར་དང་། །སྔགས་ཀྱི་བཟླས་པའི་ཆོག་རིམ་དང་། །བྲིས་སྐུ་དང་ནི་སྐུ་གཟུགས་ཀྱང་། །སེམས་ཀྱིས་ཐམས་ཅད་སྤྲུལ་པ་སྟེ། །སེམས་ཅན་རྣམས་ལ་
ཕན་འདོད་ཕྱིར། །ང་ཡི་རྒྱུད་དུ་བསྒྲགས་པ་ཡིན། །ཞེས་གསུངས་སོ། །གཉིས་པ་ནི་རང་གི་ལྟེ་བའི་ཨཾ་སྟེ། སཾ་པུ་ཊའི་དང་པོའི་བཞི་པ་ལས། ལུས་ཅན་རྣམས་ནི་ཐམས་ཅད་ཀྱི། །སྒྲ་ནི་སྔགས་ཞེས་བརྗོད་པར་བྱ། །ཞེས་པ་ནས། རང་བཞིན་
གྱིས་ནི་མ་སྐྱེས་པའི། །སྔགས་ནི་ཡིག་འབྲུའི་དབང་ཕྱུག་མཆོག །ཅེས་བྱ་བའི་བར་དུ་གསུངས་སོ། །ཡང་ལྟེ་བའི་ཨོཾ་ལས་སྔགས་ཐམས་ཅད་འབྱུང་སྟེ། དེ་ཉིད་ལས། དོན་ཆེན་སྡེ་ཚན་གཙོ་བོ་སྟེ། །ལུས་ཅན་རྣམས་ཀྱི་སྔགས་ཀུན་ནི། །འདི་ཉིད་
ལས་ནི་ཡང་དག་འབྱུང་
། །ཞེས་གསུངས་པས་སོ། །ཕྱི་དོན་གྱི་སྔགས་ལ་དྲུག་སྟེ། སྔགས་དག་པར་བྱ་བའི་དོན་དུ་བཏུ་བ་དང་། བཏུས་པའི་སྔགས་དངོས་དང་
། བཟླས་པའི་ཡུལ་ཕྲེང་བ་དང་། ཁ་ཟས་དང་། བཟླས་པའི་མན་ངག་
དང་༑ དགོས་པའོ། །དང་པོ་ལ་གསུམ། ལུས་དང་ཡན་ལག་གིས་བཏུ་བ་དང་། ཚིགས་སུ་བཅད་པས་བཏུ་བ་དང་། བཟློག་སྟེ་བཏུ་བའོ། །དང་པོ་གཉིས་ཏེ། བཏུ་བའི་གཞི་དང་། བཏུ་བའི་ཐབས་སོ། །གཞི་ནི་ཨཱ་ལི་ཀཱ་ལིའོ། །བཏུ་བའི་
ཐབས་ནི་ཀཱ་ལི་ལས་ལུས་བཏུ་ལ། ཨཱ་ལི་ལས་ཡན་ལག་བཏུ་སྟེ། དེ་ལའང་གསུམ། འཁོར་ལོ་ལ་བརྟེན་ཏེ་བཏུ་བ་དང་། དབྱངས་གསལ་བྱེད་རྐྱང་པ་ལ་བརྟེན་ཏེ་བཏུ་བ་དང་། ས་བོན་ལ་བརྟེན་ཏེ་བཏུ་བའོ། །དེའང་སཾ་པུ་ཊ་ལས། ཨཱ་ལི་ཀཱ་ལི་
214



དགཉིས་ནི་སྔགས། །ཡང་ན་དེ་ལས་བཏུས་པའོ། །ཞེས་གསུངས་ཏེ། རྩ་རྒྱུད་ཕྱི་མའི་དགུ་པ་དང་། སཾ་པུ་ཊའི་བདུན་པའི་གསུམ་པ་ནས་བསྟན་ཏོ། །བཏུས་པའི་སྔགས་དངོས་ལ་བཞི། བཟླས་པའི་སྔགས། ལས་ །
ཚོགས་ཀྱི་སྔགས། ས་བོན་གྱི་སྔགས། གཏོར་མ་དང་ཁ་ཟས་ལ་སོགས་པ་བྱིན་གྱིས་རློབ་པའི་སྔགས་ཏེ། རྩ་རྒྱུད་དང་པོའི་གཉིས་པ་དང་། ཕྱི་མའི་བཞི་པ་དང་། ལྔ་པ་དང་། རྡོ་རྗེ་གུར་དང་། སཾ་པུ་ཊའི་ལེའུ་ཅི་རིགས་པ་ལས་བསྟན་ཏོ། །བཟླས་
ས# པའི་ཡུལ་ཕྲེང་བ་ལ་བདུན། ཕྲེང་བའི་རྒྱུ་དང་། གྲངས་དང་། ཕྲེང་ཐག་དང་། མདོ་འཛིན་དང་། བརྒྱུ་བའི་ཚུལ་དང་། བྱིན་གྱིས་བརླབ་པ་དང་། བགྲང་བའི་ཚུལ་ལོ། །ཁ་ཟས་ནི་འོ་མའི་བཏུང་བ་ལ་སོགས་པའོ། །དེ་དག་ནི་རྒྱུད་ཕྱི་མའི་བཅུ་པ་
# དང་༑ རྡོ་རྗེ་གུར་གྱི་ལེའུ་དྲུག་པ། སཾ་པུ་ཊའི་བརྒྱད་པའི་གཉིས་པ་རྣམས་ལས་བསྟན་ཏོ། །བཟླས་པའི་མན་ངག་ལ་དྲུག འགོག་པའི་བཟླས་པ་དང་། སྤྲོ་བསྡུ་དང་། རྡོ་རྗེའི་བཟླས་པ་དང་། ཤུབ་བུ་དང་། བཀོད་པ་དང་། འཁོར་བའི་བཟླས་པ
པའོ། །གོང་མ་ལྔ་ནི་བླ་མས་ཞིབ་ཏུ་འཆད་པར་འགྱུར་ལ། དྲུག་པ་ནི་གཉིས་ཏེ། ཡུམ་དང་བཅས་པ་ལ་འདོ་ལའི་བཟླས་པ་ཞེས་བྱ་བ་དང་། ཡུམ་མེད་པ་ལ་མ་ནིང་གི་བཟླས་པ་ཞེས་བྱ་བ་ཡིན་ཏེ། རྡོ་རྗེ་གུར་ལས། ནང་དུ་བརྗོད་པའི་སྦྱོར་བ་
ཡིས༑ །བརྟུལ་ཞུགས་ཅན་གྱིས་བཟླས་པ་བྱ། །ཞེས་དང་། སཾ་པུ་ཊའི་བརྒྱད་པའི་གཉིས་པ་ལས། ཟུང་ལྟར་རིམ་པའི་ཆོ་ག་ཡིས། །སྔགས་ཀྱི་བཟླས་པ་རབ་ཏུ་གྲགས། །ཞེས་གསུངས་སོ། །བཟླས་པའི་མན་ངག་གཞན་དེ་བཞིན་གཤེགས་པའི་སྐུ་
བ༔ བརྒྱད་
ལྗོན་ཤིང་



རྒྱུད་སྡེ་ཀུན་བཏུས་
ལ་དམིགས་ནས་བཟླས་པར་ཡང་བཤད་དེ། དེ་ཉིད་ལས། མཉམ་གཞག་བཟླས་དང་བསྒོམ་པ་ཡིས། །འགྲུབ་འགྱུར་འདི་ལ་ཐེ་ཚོམ་མེད། །ཅེས་གསུངས་པས་ན་བཟླས་པའི་མན་ངག་ལྔ་ལ་སོགས་པར་བླ་མས་བཤད་དེ་ཤེས་པར་བྱའོ། །བཟླས་
པའི་དགོས་པ་ནི་གཉིས། སྤྱིའི་དོན་དང་། ཆེད་དུ་བྱ་བའི་ཁྱད་པར་རོ། །དང་པོ་ནི་དེ་བཞིན་གཤེགས་པ་ཐམས་ཅད་ཀྱི་ཐུགས་བསྐལ་ཞིང་སྙན་གསན་འབེབས་པ་སྟེ། རྡོ་རྗེ་གུར་ལེའུ་དྲུག་པ་ལས། སངས་རྒྱས་བྱང་ཆུབ་སེམས་དཔའ་དང་། །མཁའ་
འགྲོ་མ་དང་རང་བཙུན་མོ། །མངོན་སུམ་དུ་ནི་བྱ་བའི་ཕྱིར། །སྔགས་ནི་སྙན་གསན་འབེབས་པར་བརྗོད། །ཅེས་བྱ་བ་ལ་སོགས་པ་གསུངས་སོ། །གཉིས་པ་ཆེད་དུ་བྱ་བའི་ཁྱད་པར་ནི། རང་གི་སེམས་ལ་ཇི་ལྟར་འདོད་པ་བསྒྲུབ་པའི་ཕྱིར་གསང་
སྔགས་སྦྱར་བར་བྱའོ། །འདིའང་རྩ་རྒྱུད་དང་པོའི་གཉིས་པ་དང་། ཕྱི་མའི་ལྔ་པ་དང་། དགུ་པ་དང་། བཅུ་པ་རྣམས་དང་། རྡོ་རྗེ་གུར་གྱི་གཉིས་པ་དང་། བཞི་པ་དང་། དྲུག་པ་དང་། བདུན་པ་དང་། བརྒྱད་པ་དང་། དགུ་པ་དང་། བཅུ་བཞི་
པ་དང་། བཅོ་ལྔ་པ་རྣམས་དང་། སཾ་པུ་ཊའི་བརྒྱད་པའི་གཉིས་པ་དང་། བཞི་པ་དང་། བརྟག་པ་བདུན་པ་དག་ལས་བསྟན་ཏེ། བཟླས་པ་བསྟན་ཟིན་ཏོ། །གཏོར་མ་ལ་ལྔ་སྟེ། བཏང་བའི་དུས་དང་། ཡོ་བྱད་དང་། ཆོ་ག་དང་། དགོས་པ་
དང་༑ གནས་སྐབས་ཀྱི་ཆེད་དུ་བྱ་བའོ། །དུས་ལ་གཉིས་ཏེ། རྒྱུན་གྱི་དུས་དང་། ཁྱད་པར་གྱི་དུས་སོ། །དང་པོ་ནི་ཐུན་མཚམས་དང་འབྲེལ་བ་ཡིན་ལ། ཁྱད་པར་ནི་ཚེས་བརྒྱད་ལ་སོགས་པ་ཟླ་བ་གཅིག་ལ་དུས་དྲུག་གམ་བརྒྱད་ཡིན་ནོ། །ཡོཔྱད་
216



༣
བརྒྱ་ དགུ་
༄༅། །ནི་ཅི་འབྱོར་པ་ཡིན་ནའང་ཁྱད་པར་དུ་དཀུ་བག་ཅན་དང་རྗེས་སུ་འབྲེལ་པའོ། །ཆོ་ག་ལ་བཞི་སྟེ། རྫས་ཀྱི་དང་། མགྲོན་དང་། གཏོར་མ་ལ་སོགས་དབུལ་བ་དང་། མཇུག་གི་ཆོ་གའོ། །དང་པོ་ལ་བཞི་སྟེ། རྫས་བསང་
བ་དང་། སྦྱང་བ་དང་། བསྐྱེད་པ་དང་། བྱིན་གྱི་བརླབ་པའོ། །མགྲོན་ལ་བཞི་སྟེ། བསྐྱེད་པ་དང་། དགུག་པ་དང་། བྱིན་གྱིས་བརླབ་པ་དང་། དབང་བསྐུར་བའོ། །གཏོར་མ་ལ་སོགས་པ་དབུལ་བ་ལ་ཡང་བཞི། གཏོར་མ་དབུལ་བ། མཆོད་
# པ་འབུལ་བ། བསྟོད་པ་བྱ་བ། ཕྲིན་ལས་གཞོལ་བའོ། །མཇུག་ལ་བཞི། རྡོ་རྗེའི་གླུ་དང་བཀྲ་ཤིས་ཀྱིས་དགྱེས་པ་བསྐྱེད་པ་དང་། འདོད་པའི་དོན་ལ་གསོལ་བ་གདབ་པ་དང་། བཟོད་པར་གསོལ་ཏེ་གཤེགས་སུ་གསོལ་བ་དང་། སྨོན་ལམ་།དབ་
ཀླུ །ཅིང་གཏོར་མ་གཏང་བ་སྟེ། དེ་དག་ཀྱང་རྩ་རྒྱུད་དང་པོའི་གཉིས་པ། ཕྱི་མའི་བཞི་པ། རྡོ་རྗེ་གུར་གྱི་ལེའུ་གསུམ་པ་རྣམས་ལས་གཙོར་བསྟན་ལ། སཾ་པུ་ཊའི་དགུ་པའི་གཉིས་པ་ལས། ཟླ་བ་མར་ངོའི་བཅུ་བཞི་དང་། །ཁྱད་པར་དུ་ནི་བརྒྱད་པ་དང་། །བ
ཡར་གྱི་ངོ་ཡི་བཅུ་པ་ལ། །མཆོད་པ་མཆོད་པའི་བདག་ཉིད་འགྱུར། །ཞེས་དུས་བསྟན་ཞིང་། དེ་ཉིད་ལས། འབུད་དུང་འབར་བ་ཉིད་དང་ནི། །དེ་བཞིན་དུ་ཡང་བསྐོལ་བ་ཉིད། །ཤེལ་གྱི་གཟུགས་ཀྱིས་བསྐྱེད་བྱ་ཞིང་། །དེ་ཕྱིར་ཐམས་ཅད་བརྟག་
པར་བྱ། །ཞེས་བྱ་བ་ལ་སོགས་པ་བྱིན་གྱིས་བརླབ་པ་བསྟན་ལ། ཤིང་གཅིག་དང་ནི་དུར་ཁྲོད་དང་། །ཞེས་བྱ་བས་མགྲོན་གྱི་བྱེ་བྲག་མི་འདྲ་བའི་ཁྱད་པར་ཡང་བསྟན་ཏོ། །སྤྱི་དོན་བཞི་པ་དགོས་པ་ནི། རྩ་རྒྱུད་ཕྱི་མའི་བཞི་པ་ལས། བགེགས་དང་
ལྗོ ན་ཤིང་



ལོག་པར་འདྲེན་པ་ལས། །སེམས་ཅན་རྣམས་ཀྱི་སྲོག་བསྲུང་ཕྱིར། །རྡོ་རྗེ་འཛིན་པས་གཏོར་མ་བསྟན། །ཞེས་གསུངས་སོ། །གནས་སྐབས་ཀྱི་ཆེད་དུ་བྱ་བ་ནི། ནད་ཞི་བ་དང་ལོངས་སྤྱོད་འཕེལ་བ་ལ་སོགས་པ་ཇི་ལྟར་འདོད་པ་ལ་སྦྱར་བར་བྱའོ། །
འདིའང་རྩ་བའི་རྒྱུད་ཀྱི་དང་པོའི་གཉིས་པ་དང༌། ཕྱི་མའི་བཞི་པ་དང་། དགུ་པ་རྣམས་དང་། གུར་ལེའུ་གསུམ་པ་དང་། སཾ་པུ་ཊའི་དགུ་པའི་གཉིས་པ་དང་། བརྒྱད་པའི་བཞི་པ་རྣམས་ཀྱིས་བསྟན་ཏོ། །གཏོར་མ་བསྟན་ཟིན་ཏོ། །དངོས་གྲུབ་མྱུར་དུ་
འགྲུབ་པར་བྱེད་པའི་ཐབས་སྦྱིན་སྲེག་ལ་གསུམ་སྟེ། སྦྱོར་བ་དང་། དངོས་གཞི་དང་
། མཇུག་གི་ཆོ་གའོ། །དང་པོ་ལ་དྲུག་སྟེ། ཐབ་དང་། བུད་ཤིང་དང༌། མེ་དང་། མཆོད་རྫས་དང་བསྲེས་རྫས་བཤམ་ཐབས་དང་བཅས་པ་དང་། དུས་ཕྱོགས་
དང་བཅས་པ་དང་། སྒྲུབ་པ་པོའི་ཁྱད་པར་རོ། །དང་པོ་ལ་ལྔ་སྟེ། ཐབ་ཀྱི་དབྱིབས། ཚད། ཁ་དོག མཚན་མ། མུ་རན་རྣམས་ཏེ། ལས་བཞིའི་བྱེ་བྲག་གིས་སོ་སོའོ། །བུད་ཤིང་དང་མེའང་ལས་བཞིའི་བྱེ་བྲག་གིས་སོ་སོའོ། །བཤམ་ཐབས་ནི་
ལས་འཇམ་པོ་གསུམ་ལ་སྲེག་རྫས་ནི་གཡས་ལ། མཆོད་རྫས་གཡོན་ནོ། །དུས་དང་ཕྱོགས་ཀྱང་ལས་བཞིའི་བྱེ་བྲག་གིས་བཞིའོ། །སྒྲུབ་པ་པོའི་ཁྱད་པར་ལ་ལྔ་སྟེ། ཁ་ལྟ་ཕྱོགས། འདུག་སྟངས། རྒྱན་དང་ཆས་གོས། བསམ་པ། དགང་གཟར་
དང་བླུགས་གཟར་རྣམས་ཏེ། ལས་བཞིའི་བྱེ་བྲག་གིས་སོ་སོའོ། །དངོས་གཞི་ལ་དྲུག་སྟེ། བདག་གི་རྣལ་འབྱོར་དང་། མེ་བཙལ་ཞིང་བསྒྲུབ་པ་དང་། ཐབ་དང་ཡོ་བྱད་བསང་བ་དང་
། ཐོབ་ཁུང་མངོན་པར་འདུ་བྱ་བ་དང་། འཇིག་རྟེན་པའི་མེ་ལྷ་
2I8



༄༅། །མཆོད་པ་དང་། འཇིག་རྟེན་ལས་འདས་པའི་མེ་ལྷ་མཆོད་པའོ། །མཇུག་གི་ཆོ་ག་ལ་དྲུག་སྟེ། འཇིག་རྟེན་པའི་མེ་ལྷ་ལྷག་མས་མཆོད་པ་དང་། གཏོར་མ་གཏང་བ་དང་། ཙ་རུའི་བཟའ་བ་ལ་ལོངས་སྤྱོད་པ་དང་། འདོད་
པའི་དོན་ལ་གསོལ་བ་གདབ་ལ་བཟོད་པར་གསོལ་ཏེ་གཤེགས་སུ་གསོལ་བ་དང་། སྨོན་ལམ་གདབ་པ་དང་། ལས་ཀྱི་རྗེས་མི་མངོན་པར་བྱ་བ་སྟེ། དེ་དག་ཀྱང་རྩ་རྒྱུད་ཕྱི་མའི་དང་པོ་དང་། རྡོ་རྗེ་གུར་ལེའུ་བརྒྱད་པ་དང་། བཅུ་བཞི་པ་དང་། སཾ་པུ་
མཚ ཊའི་བདུན་པའི་གཉིས་པ་དང་། བདུན་པ་དངོས་རྣམས་ལས་ཞིབ་ཏུ་འབྱུང་བས་དེར་རྟོགས་པར་བྱའོ། །སྦྱིན་སྲེག་བསྟན་ཟིན་ཏོ། །སྐུ་གཟུགས་བྱིན་གྱིས་བརླབས་པས་ཀྱང་དངོས་གྲུབ་ཐམས་ཅད་འགྲུབ་པའི་ཕྱིར་རབ་ཏུ་གནས་པ་ལ། དོན་དམ་པར་དེ་
བཞིན་གཤེགས་པའི་སྐུ་གཟུགས་ལ་རབ་ཏུ་གནས་པ་བྱས་པས་བཟང་དུ་འགྲོ་རྒྱུ་མེད་ལ། མ་བྱས་པས་ངན་དུ་འགྲོ་བ་མེད་ཀྱང་སྐྱེ་བོ་དད་པ་དང་ལྡན་པའི་དགེ་བ་སྤེལ་བར་བྱ་བའི་ཕྱིར་ཀུན་རྫོབ་ཐ་སྙད་ཙམ་དུ་རབ་གནས་བསྟན་ཏེ། རབ་ཏུ་གནས་པའི་རྒྱུད་ བ
ལས༑ སྐྱེ་བོ་རབ་ཏུ་དད་པ་ཡིས། །བྱེད་པ་དགེ་བ་སྤེལ་བའི་ཕྱིར། །རབ་གནས་བསྟན་བཅོས་ལས་གསུངས་པ། །ཐ་སྙད་ཙམ་དུ་བྱས་པ་ཡིན། ཞེས་གསུངས་པས་སོ། །དེ་ལ་དྲུག་སྟེ། རྟེན་ཡོངས་སུ་དག་པ་བཟང་པོ་དང་། དེ་བཞིན་དུ་རྡོ་རྗེ་སློབ་
དཔོན་དང་། དུས་དང་། གནས་དང་། ཡོ་བྱད་དང་། ཆོ་ག་ཡོངས་སུ་དག་པ་བཟང་པོ་སྟེ་བཟང་པོ་དྲུག་གོ །དང་པོ་ནི་བྲིས་སྐུ་ལ་སོགས་པ་མཚན་ཉིད་དང་ལྡན་ཞིང་བཟོ་བོས་བྱ་བ་ཡོངས་སུ་རྫོགས་པའོ། །གཉིས་པ་ནི་རྡོ་རྗེ་སློབ་དཔོན་དུ་དབང་ཐོབ་
བརྒྱ་ བཅུ་ཐམ་པ་
ལྗོན་ཤིང་



པ་གསང་སྔགས་ཀྱི་ཕ་རོལ་དུ་སོན་པ། སྔོན་ཆད་ལས་ཀྱི་ཆོ་ག་མཐོང་ཞིང་བསྙེན་པ་ཡོངས་སུ་རྫོགས་པ་སྟེ། རྩ་རྒྱུད་ཕྱི་མའི་དང་པོ་ལས། རབ་མཐོང་སྔགས་ཀྱི་ཕ་རོལ་སོན། །ཞེས་བྱ་བ་ལ་སོགས་པ་གསུངས་སོ། །གསུམ་པ་དུས་ནི་ཡར་གྱི་ངོ་
གཟའ་སྐར་བཟང་པོ་འཛོམ་པ་སྟེ། རབ་ཏུ་གནས་པའི་རྒྱུད་ལས། ཟླ་བ་དྲུག་དང་གཟའ་བཞི་དང་། །ཞེས་བྱ་བ་ལ་སོགས་པ་གསུངས་ལ། གཟའ་སྐར་འཛོམ་ན་མར་ངོ་ལའང་ཉེས་པ་མེད་དེ། གསང་བ་སྤྱི་རྒྱུད་ལས། རབ་གནས་དང་ནི་དབང་
བ བསྐུར་ཉིད། །ཡར་གྱི་ངོ་ལ་བརྟག་པར་བྱ། །གཟའ་དང་སྐར་མ་འཛོམ་གྱུར་ན། །མར་གྱི་ངོ་ལའང་ཉེས་པ་མེད། །ཅེས་གསུངས་སོ། །བཞི་པ་གནས་ནི་རབ་ཏུ་གནས་པའི་རྒྱུད་ལ་སོགས་པ་ནས་ཇི་ལྟར་ཇི་སྐད་བཤད་པ་བཞིན་རྟོགས་པར་བྱ་
# ཞིང་༑ ཁྱད་པར་དུ་ཁྲུས་སའི་སྟེགས་བུ་བཤམ་པའོ། །ལྔ་པ་ཡོ་བྱད་ནི་རབ་ཏུ་གནས་པ་ཡང་དཀྱིལ་འཁོར་དང་སྦྱིན་སྲེག་གཉིས་དང་འབྲེལ་བས། སྦྱིན་སྲེག་ལ་མཁོ་བའི་ཡོ་བྱད་དང༌། དཀྱིལ་འཁོར་ལ་མཁོ་བའི་ཡོ་བྱད་དང་། རབ་ཏུ་གནས་པ་ལ་
མཁོ་བའི་ཡོ་བྱད་དང་། ཁྲུས་དང་མངའ་དབུལ་བ་ལ་མཁོ་བའི་ཡོ་བྱད་དང་། དབང་བསྐུར་བ་དང་འབྲེལ་བར་བྱེད་ན་སློབ་མ་ལ་མཁོ་བའི་ཡོ་བྱད་དང༌། རྡོ་རྗེ་སློབ་དཔོན་ལ་མཁོ་བའི་ཡོ་བྱད་རྣམས་སོ། །དྲུག་པ་ཆོ་ག་ལ་གསུམ་སྟེ། སྦྱོར་བ་
དང་༑ དངོས་གཞི་དང་། མཇུག་གོ །དང་པོ་ནི་དཀྱིལ་འཁོར་དང་འབྲེལ་བའི་ཕྱིར་བསྙེན་པ་དང་། ས་ཆོག་དང་། སྟ་གོན་གྱི་ཆོ་ག་དང་། དཀྱིལ་འཁོར་ཆེན་པོ་བྲི་ཞིང་རྒྱན་དགྲམ་པ་དང་། སྒྲུབ་ཅིང་མཆོད་པ་རྣམས་སྔོན་དུ་སོང་བས་རབ་ཏུ་གནས་
22}
ཏུས་



མ་
བརྒྱ་ བཅུ་གཅིག་
།པའི་སྦྱོར་བ་སྟ་གོན་ལ་འཇུག་པར་བྱའོ། །དབང་བསྐུར་དང་འབྲེལ་ན་སློབ་མ་འཇུག་ཅིང་དབང་བསྐུར་བ་ཚར་ནས། རབ་གནས་ཀྱི་སྟ་གོན་བྱེད་པ་དང་། རབ་གནས་ཀྱི་དངོས་གཞི་ཚར་ནས། ནུབ་གསུམ་པར་བྱས་ནས་
ཕྱིད་ནུབ་སློབ་མ་འཇུག་ཅིང་དབང་བསྐུར་བ་ལུགས་གཉིས་གང་རུང་བྱའོ། །དེ་ལྟར་གང་ལྟར་ཡང་རུང་སྟེ། སྟ་གོན་ལ་བདུན། ཁྲུས་དང་། སྦྱང་བ་དང་། ཡན་ལག་བཞིས་བསྐྱེད་པ་དང་། མཆོད་པ་དང་། སང་རབ་གནས་བྱ་བར་སྙན་གསན་
ཡཾ དབབ་པ་དང་། ཡེ་ཤེས་པ་གཤེགས་སུ་གསོལ་བ་དང་། ཞལ་བསྒྱུར་བའམ་ཞལ་དགབ་པའོ། །དངོས་གཞི་ནི་སྔ་དྲོར་བྱེད་པ་ཡིན་ཏེ། སྔ་བར་སྐུ་གཟུགས་སྦྱང་བ་དང༌། །ཞེས་བྱ་བ་དང་། དེ་བཞིན་དུ་རྒྱུད་དང་བསྟན་བཅོས་དུ་མ་ནས་སྔ་དྲོ་འབའ་
ཞིག་བྱ་བར་གསུངས་སོ། །དེ་ལ་བདུན་ཏེ། དེའང་སྟ་གོན་བཞིན་ཁྲུས་དང་། སྦྱང་བ་དང་། ཡན་ལག་བཞི་རྫོགས་སུ་བསྐྱེད་པ་དང་། མཆོད་པ་དང་བཞི་ནི་འདྲ་ལ། སྟ་གོན་གྱི་སྙན་གསན་དབབ་པ་དང༌། གཤེགས་སུ་གསོལ་བ་དང་
། ཞལ་
བསྒྱུར་བ་གསུམ་གྱི་དོད་པོར། སྤྱན་དབྱེ་བ་དང་། བརྟན་པར་བཞུགས་སུ་གསོལ་བ་དང་། མངའ་དབུལ་བ་ཐུན་མོང་མ་ཡིན་པ་བྱའོ། །འཇུག་གི་ཆོ་ག་ལ་བདུན་ཏེ། རྟེན་སྤྱན་དྲང་དུ་བཏུབ་ན་སྤྱན་དྲང་བ་དང་། སྲུང་མར་བསྒོ་བ་དང་། ཡོན་བདག་
ལ་མཆོད་པ་བསྒོ་བ་དང་། སྨོན་ལམ་རྒྱ་ཆེན་པོ་གདབ་པ་དང་། ལས་ཀྱི་ལྷག་ཆད་བསྐང་བའི་ཞི་བའི་སྦྱིན་སྲེག་བྱ་བ་དང་། ཡོན་བླང་བ་དང་། དགའ་སྟོན་བྱ་བའོ། །དེ་ལ་ཅིའི་ཕྱིར་རབ་གནས་ཞེས་བྱ་ཞེ་ན། རྟེན་དམ་ཚིག་པ་ལ་ཡེ་ཤེས་པ་བཀུག་
121
ལྗོན་ཤིང་



ནས་སེམས་ཅན་གྱི་དོན་དུ་ཇི་སྲིད་འཁོར་བའི་མཐའི་བར་བཞུགས་སུ་གསོལ་བས་ན་དམ་ཚིག་སྟེ་ཡེ་ཤེས་པར་བྱིན་གྱི་བརླབས་པས་རབ་ཏུ་གནས་པ། བཟང་པོར་གནས་པ། མཆོག་ཏུ་གནས་པ་ཞེས་བྱའོ། །ལོང་བ་མིག་ཕྱེ་ནས་གྲོང་ཁྱེར་དུ་འཇུག་ནུས་
པ་བཞིན་སྐུ་གཟུགས་སྤྱན་ཕྱེ་ནས་སེམས་ཅན་ཀྱི་དོན་ནུས་པར་བྱ་བའི་ཕྱིར་སྤྱན་དབྱེ་ཞེས་བྱའོ། །མཆོད་པ་དཔག་ཏུ་མེད་པ་བྱས་ནས་མངའ་ཕུལ་བས་ན་རྒྱལ་པོ་རྒྱལ་སར་ཐོན་པ་དང་འདྲ་སྟེ་མངའ་དབུལ་བ་ཞེས་བྱའོ། །དེ་ཡང་རྩ་རྒྱུད་ཕྱི་མའི་དང་པོ་
དང་༑ རྡོ་རྗེ་གུར་ལེའུ་དགུ་པ་དང་། སཾ་པུ་ཊའི་བདུན་པ་དངོས་ལས་མིང་ཙམ་འབྱུང་ངོ༌། །རབ་ཏུ་གནས་པ་བསྟན་ཟིན་ཏོ། །སེམས་ཅན་དངོས་གྲུབ་དམན་པ་ལ་མོས་པའི་རྟེན་གྱི་གང་ཟག་རྗེས་སུ་གཟུང་བར་བྱ་བའི་ཕྱིར་ལས་ཀྱི་ཚོགས་རབ་འབྱམས་
བསྒྲུབ་པ་ལ་གཉིས། སྒྲུབ་པའི་ཐབས་དང་། དེས་བསྒྲུབས་པའི་དངོས་གྲུབ་དངོས་སོ། །དང་པོ་ལ་གསུམ། ཞི་སོགས་དམན་པ་སྒྲུབ་པའི་ཐབས། འབྲིང་གྲུབ་ཆེན་བརྒྱད་སྒྲུབ་ཐབས། འབྲིང་གི་རབ་མཁའ་སྤྱོད་ལ་སོགས་པ་སྒྲུབ་པའི་ཐབས་
སོ༑ །དང་པོ་ལ་གཉིས། རྐྱང་པས་སྒྲུབ་པ་དང་། ཚོགས་པས་སྒྲུབ་པའོ། །རྐྱང་པས་སྒྲུབ་པ་ལ་ལྔ། རྫས་སྦྱོར་ལ་བརྟེན་པ་དང་། འཁྲུལ་འཁོར་ལ་བརྟེན་པ་དང་། བཟླས་པ་ལ་བརྟེན་པ། སྦྱིན་སྲེག་ལ་བརྟེན་པ། བསམ་གཏན་ལ་བརྟེན་པའོ། །
ཚོགས་པ་ལ་བརྟེན་པ་ནི། དེ་དག་གི་གཉིས་སམ། གསུམ་མམ། བཞིའམ། ལྔ་ཀ་འཚོགས་པ་གང་རུང་གིས་ལས་བསྒྲུབ་པའོ། །དེ་ལ་རྐྱང་པས་བསྒྲུབ་པ་ནི། བདུན་པའི་དང་པོ་ལས། རྫས་སྦྱོར་རོའི་ཁའི་བུག་པའི་ནང་དུ་སོན་པ་ཞེས་བྱ་བ་ལ་
222



བ
༣ ༄༅། །སོགས་པ་གསུངས་སོ། །འཁྲུལ་འཁོར་ཡང་བདུན་པའི་གསུམ་པ་ལས། དེ་ནས་ལས་རྣམས་ཀུན་བྱེད་པའི། །སྒྲོལ་མའི་འབྱུང་བ་བཤད་པར་བྱ། །ཞེས་སོགས་གསུངས་སོ། །བཟླས་པ་ཡང་། བེ་ཌཱ་ཡཱ་བེ་ཌཱ་ཡཱ་ཞེས་
བརྗོད་ན་གླང་པོ་ཆེན་འབྲོས་པར་འགྱུར་རོ་ཞེས་བྱ་བ་ལ་སོགས་པ་གསུངས་སོ། །སྦྱིན་སྲེག་ཀྱང་སྤྱིར་ལས་ཀུན་ལ་དགོས་པར་མངོན་ཡང་། སྦྱིན་སྲེག་རྐྱང་པས་བསྒྲུབ་པ་བདུན་པའི་གཉིས་པ་ལས། དེ་ནས་རྒྱས་པར་འདོད་ན་ཞེས་བྱ་བ་ལ་སོགས་
འ པའོ། །བསམ་གཏན་ལ་བརྟེན་པ་ཡང་བདུན་པ་དངོས་ལས། དེ་ནས་དུག་གི་ཟིན་པ་བསླང་བའི་ཕྱིར་ཞེས་བྱ་བ་ལ་སོགས་པ་གསུངས་སོ། །སྤྱིར་ཚོགས་པ་ལ་བརྟེན་པ་དང་། རྐྱང་པ་ལ་བརྟེན་པ་རྣམས་ལ་ཡང་བསམ་གཏན་ཙམ་རེ་དགོས་པར་མངོན་
ནོ༑ །གཉིས་པ་འབྲིང་གྲུབ་ཆེན་བརྒྱད་སྒྲུབ་པའི་ཐབས་ལ་སྤྱིར་རྒྱུད་སྡེ་ཀུན་ལས་སྤྱིའི་སྒྲུབ་པ་དང་། སོ་སོའི་སྒྲུབ་པ་གཉིས་འབྱུང་བ་ལས། སྤྱི་སྒྲུབ་ནི་རོ་ལངས་དང་། གནོད་སྦྱིན་མོས་གྲུབ་ཆེན་བརྒྱད་གང་རུང་ཅིག་སྟེར་ནུས་པར་བཤད་ཀྱང་། རོ་
ལངས་ཀྱི་སྒྲུབ་པ་ནི་རྒྱུད་གསུམ་པོ་འདི་ན་མི་སྣང་། གནོད་སྦྱིན་མོའི་སྒྲུབ་པ་རྒྱུད་ན་ཡོད་ཀྱང་། རེས་གནོད་སྦྱིན་མོ་ཉིད་གཅིག་ཏུ་བསྔོ། རེས་སྤྱི་སྒྲུབ་ཏུ་བསྔོ། སོ་སོའི་སྒྲུབ་པ་ལ་རྩ་བའི་རྒྱུད་ལས་ནི། བཟའ་བའི་དམ་ཚིག་ལ་བརྟེན་ནས་བཅུད་ལེན་
གཟུང་དུ་རུང་བ་ལས་གཞན་མེད། རྡོ་རྗེ་གུར་ལེའུ་བཅུ་བཞི་པ་ལས། དྲི་ལྔ་ཡང་དག་བླངས་ནས་ནི། །རྫས་ལྔ་དང་ནི་བསྲེ་བར་བྱ། །ཞེས་བྱ་བ་ལ་སོགས་པས་རི་ལུ་བསྟན། ཀླུ་ཡི་རྒྱལ་པོའི་མགོ་བསྲེགས་ནས། །ཞེས་བྱ་བ་ལ་སོགས་ཀྱིས་མིག་
23
རྒྱ་ བཅུ་གཉིས་
ལྗོན་ཤིང་



སྨན༑ བ་བླའི་ས་བོན་ལྡན་པ་དང་། །ཞེས་སོགས་ཀྱིས་རྐང་དྲུག ཡན་ལག་མེད་པའི་དཀྱིལ་འཁོར་དབུས། །ཞེས་སོགས་ཀྱིས་གནོད་སྦྱིན་མོ། ཨོ་ཌའི་ཡུལ་དུ་ཉེ་བ་ན། །ཞེས་སོགས་ཀྱིས་ས་འོག་བསྒྲུབ་པ། ལེའུ་བདུན་པའི་བཟའ་བའི་དམ་ཚིག་
གིས་བཅུད་ལེན་བསྟན། གནོད་སྦྱིན་མོ་བསྒྲུབ་པ་ནི་ལེའུ་གཉིས་པའི་འབྱུང་པོ་འདུལ་བ་དང་། བཞི་པའི་གནོད་མཛེས་ཀྱིས་བསྟན་ཏོ། །མི་སྣང་བ་ནི་རི་ལུའི་ཤུགས་ལས་འབྱུང་བ་ཡིན་ནོ། །རལ་གྲིའི་སྒྲུབ་ཐབས་མེད་དོ། །སཾ་པུ་ཊའི་བརྒྱད་པའི་དང་
པོ་ལས། རི་ལུ་ནི་ཡང་ན་རི་ལུ་བྱ་བར་འདོད་པས་ཞེས་བྱ་བ་ལ་སོགས་པ་གསུངས་ལ། དེ་ཉིད་ལས། སྤང་བའི་ཚུལ་དུ་ཞེས་བྱ་བས་མི་སྣང་བར་བསྟན་ཏོ། །རི་ལུ་དང་མི་སྣང་བ་གཉིས་ཀས་ནི་མི་སྣང་བ་བསྒྲུབ་པ་ནི་མཐུན་ལ། བསྒྲུབ་ལུགས་ཀྱི་ཕྱེ་
བས་གཉིས་སུ་བསྔོ་བ་ཡིན་ནམ་སྙམ་མོ། །དེ་ནས་མིག་སྨན་གྱི་སྦྱོར་བ་བཤད་དེ། ཞེས་བྱ་བ་ལ་སོགས་པས་མིག་སྨན་བཤད། དེ་ནས་ལས་ཀྱི་ཆོ་ག་བཤད། །བཟླས་དང་བསམ་གཏན་རྟག་དགའ་བ། །གང་གིས་སྒྲུབ་པོ་འགྲུབ་འགྱུར་བའི། །བཅུད་
ཀྱིས་ལེན་གྱི་ཆོ་ག་བཤད། །ཅེས་བྱ་བ་ལ་སོགས་པས་བཅུད་ལེན་བཤད་དོ། །ལུས་དང་ཚེ་དང་ལོངས་སྤྱོད་ཀྱི་བཅུད་ལེན་རྣམས་བསྟན་ཏོ། །དེ་ལྟར་བཞི་ལས་ལྷག་མ་བཞི་བསྟན་ཏོ། །གསུམ་པ་འབྲིང་གི་མཆོག་སྒྲུབ་པའི་ཐབས་ནི་བཟླས་བསྒོམ་ལ་
བརྟེན་ཏེ་འགྲུབ་པ་ལས་བྱེ་བྲག་གི་སྒྲུབ་པའི་ཐབས་རྒྱུད་གསུམ་ན་མི་སྣང་ངོ༌། །སྤྱི་དོན་གཉིས་པ་དངོས་གྲུབ་ནི་དེ་དག་གིས་བསྒྲུབས་པའི་འབྲས་བུ་རྣམས་ཏེ། དེ་ལ་གསུམ། ཞི་སོགས་དམན་པ་དང་། འབྲིང་དང་
། འབྲིང་གི་ཆེན་པོའོ། །དང་པོ་ནི་
224



ས་
བ
འ
རྒྱུ་ བཅུ་གསུམ་
།རྩ་བའི་ལས་བཞི། ཡན་ལག་གི་ལས་བསམ་གྱིས་མི་ཁྱབ་པའོ། །རྩ་བའི་ལས་ནི། ཞི་བ་དང་། རྒྱས་པ་དང་། དབང་དང་། མངོན་སྤྱོད་དོ། །དེ་དག་གི་ཡན་ལག་ནིཞི་བ་ལ་ནད་ཞི་བ་དང་། གདོན་ཞི་བ་ལ་སོགས་པ་
མང་པོ་དང༌། རྒྱས་པ་ལ་ཚེ་རྒྱས་པ་དང༌། ལོངས་སྤྱོད་དང་འཁོར་རྒྱས་པ་ལ་སོགས་པ་མང་པོའོ། །དབང་ལ་རྒྱལ་པོ་ལ་སོགས་པ་དབང་དུ་བྱ་བ་དང་། དགུག་པ་ལ་སོགས་པ་མང་པོའོ། །མངོན་སྤྱོད་ལ་གསོད་པ་དང་། བསྐྲད་པ་དང་། དབྱེ་བ་
དང་༑ རེངས་པ་ལ་སོགས་པ་དྲག་པོའི་ལས་མང་པོའོ། །ཡང་གནས་སྐབས་ཀྱི་བྱེ་བྲག་གིས་ལས་བཞི་གང་ཡང་རུང་བར་འདུ་བ་རྣམ་ཤེས་དང་ཡེ་ཤེས་ཀྱི་ལས་ཀྱི་དབབ་པ་དང་། མེ་མ་མུར་བསིལ་བ་དང་། ཆུ་ལ་འགྲོ་བ་ལ་སོགས་པ་རྣམས་ནི་དེ་དག་
གི་སྐྱེ་བོ་དད་ན་དབང་དང་འབྲེལ། དེ་འཁོར་དུ་འདུ་ན་རྒྱས་པ་དང་འབྲེལ། མེ་མ་མུར་བསིལ་བ་ཞི་བ་ལྟ་བུར་ཡང་འགྲོ། ཕབ་པས་སྨྱོ་ན་དྲག་པོར་ཡང་འགྲོ། ལྷག་མ་རྣམས་ལས་བཞིར་གསལ། གཟུགས་བསྒྱུར་བ་འགྲུབ་ཆེན་གྱི་མི་སྣང་བའི་ཁོངས་ པོ
སུ་འདུའམ་སྙམ། སྲིད་པ་ཐ་མ་པའི་བྱང་སེམས་བཏགས་པ་དེ་མིག་སྨན་གྱི་ཁོངས་སུ་འདུའམ་སྙམ་མོ། །དེ་ལ་དམན་པ་ལས་བཞིར་འདུ་བ་ནི། རྡོ་རྗེ་གུར་ལེའུ་བཅུ་གཅིག་པ་ལས། ཕན་པ་ཉིད་ཀྱིས་ཞི་བ་སྟེ། །རྡོ་རྗེ་ཉི་མ་རྒྱས་པའོ། །རྡོ་རྗེ་ཆོས་
ཀྱིས་དབང་ཞེས་བྱ། །རྡོ་རྗེ་སེམས་དཔའ་གསད་པར་བྱ། །ཞེས་ལྷའི་རྣལ་འབྱོར་བཞི་དང་། ཞི་བའི་སེམས་ཀྱིས་ཞི་བ་སྟེ། །ཞེས་བྱ་བ་ལ་སོགས་པ་བསམ་པ་བཞི་དང་། མཐར་ནི་སྭཱ་ཧཱ་ཞི་བ་སྟེ། །ཞེས་བྱ་བ་ལ་སོགས་པ་སྔགས་ཀྱི་མཐའ་རྟེན་བཞི་
ལྗོན་ཤིང་



གསུངས་པས་ཤེས་སོ། །ཡན་ལག་རྣམས་ནི་དེ་དག་གི་ཁོངས་སུ་འདུས་པར་ཤེས་པས་སོ། །ཡང་ལས་ཕྲ་མོ་རྣམས་ཀྱི་གྲངས་རྩ་རྒྱུད་ཕྱི་མའི་ལེའུ་བཞི་པའི་གཏོར་མའི་ཕན་ཡོན་གྱི་སྐབས་སུ་དབང་དང་། མངོན་སྤྱོད་དང་། དགྲའི་སྡེ་འཇིག་པ་
དང་༑ བསྐྲད་པ་དང་། བསད་པ་དང་། དགུག་པ་དང་། ཞི་བ་དང་། རྒྱས་པར་ཡང་འགྱུར་རོ། །ཞེས་བརྒྱད་དུ་བཤད་པ་དང་པོའི་ལེའུ་གཉིས་པ་ལས་སྔགས་བདུན་གྱིས་ལས་བདུན་བཤད་ཀྱང་དེ་གཉིས་ཀའང་ཧ་ཅང་བསྡུ་བའི་ལུགས་རྒྱས་བསྡུས་
མི་མཛེས་པས་གནས་སྐབས་སུ་བདེ་བར་གཤེགས་པས་གསུང་པ་ཡིན་གྱི། ལེགས་པར་ཕྱེ་བ་ནི་གུར་ཉིད་ཀྱིའོ། །དམན་པའི་འབྲིང་གྲུབ་ཆེན་བརྒྱད་དང་། དམན་པའི་མཆོག་མཁའ་སྤྱོད་ལ་སོགས་པ་ནི་རྡོ་རྗེ་གུར་ལེའུ་བཞི་པ་ལས། མི་སྨན་དང་ནི་རྐང་
བྱུག་དང་། །རལ་གྲི་ས་འོག་བསྒྲུབ་པ་དང་། །རི་ལུ་མཁའ་ལ་སྤྱོད་པ་དང༌། །མི་སྣང་བ་དང་བཅུད་ཀྱིས་ལེན། །རིག་འཛིན་འཁོར་ལོས་སྒྱུར་བ་ཉིད། །བུ་མོ་དམ་པ་དགུག་པ་ནི། །བདག་བརྙེས་པས་ནི་སྒྲུབ་པ་པོས། །དངོས་གྲུབ་རྡོ་རྗེ་རྣམས་ཐོབ་
བོ༑ །ཞེས་གསུངས་པས། དམན་པའི་འབྲིང་གྲུབ་ཆེན་བརྒྱད་ནི། མིག་སྨན་མིག་ལ་བྱུགས་པས་འཇིག་རྟེན་གསུམ་མཐོང་བ་དང་། རྐང་པ་ལ་རྫས་བྱུགས་པས་རྐང་མགྱོགས་དང་། རལ་གྲི་ཁར་བཅུག་ནི་ནམ་མཁའ་ལ་འགྲོ་བ་དང་། ས་འོག་གི་
གཏེར་རམ། བུམ་པ་ཆེན་པོ་བཏོན་ནས་སེམས་ཅན་རྣམས་ལ་ཅི་འདོད་པ་སྟེར་བ་དང་། རི་ལུ་ཁར་བཅུག་ན་སུས་ཀྱང་མི་མཐོང་ཞིང་། གནོད་སྦྱིན་ལྟར་འདོད་པའི་གཟུགས་ཅན་དུ་འགྱུར་བ་སྟེ། འདིའི་ཁོངས་སུ་གཟུགས་བསྒྱུར་བའང་འདུ་སྙམ་
226



༣ ༄༅། །མོ། །ཐིག་ལེ་དཔྲལ་བར་བྱས་ན་བདག་སུས་ཀྱང་མི་མཐོང་བ་དང་། ཚེ་ཉི་ཟླ་ལྟར་གནས། ལུས་ལོ་བཅུ་དྲུག་ལོན་པ་འདྲ། ལྕགས་དང་ཟངས་གསེར་དུ་བསྒྱུར་བ་སྟེ། གསུམ་པོ་ལ་བཅུད་ལེན་ཞེས་བྱ་སྟེ། ཚེ་དང་ལུས་
དང་ལོངས་སྤྱོད་ཀྱི་བཅུད་ལེན་ཞེས་བྱའོ། །བུ་མོ་དམ་པ་དགུག་པ་ནི་གནོད་སྦྱིན་མོ་བསྒྲུབ་པའོ། །དེ་ལ་རི་ལུ་དང་མི་སྣང་བ་གཅིག་ཏུ་བྱས། གནོད་སྦྱིན་མོ་གྲུབ་ཆེན་གྱི་སྤྱི་བསྒྲུབ་ཏུ་བྱས་ན་བཅུད་ལེན་ལ་གསུམ་དུ་ཕྱེ་ལ་བརྒྱད་དུ་བྱའོ། །ཡང་ན་དྲག་
ཚཚོ པོའི་ལས་ཐོགས་པ་མེད་པར་འགྲུབ་པ་ལ། རྡོ་རྗེ་མཁའ་འགྲོ་དང་། ཨ་བྷི་དྷ་ན་ལས་བཤད་དེ། ཡང་ན་རི་ལུ་དང་མི་སྣང་བ་གཅིག་ཏུ་བྱས་གནོད་སྦྱིན་མ་གྲུབ་ཆེན་བརྒྱུད་ཀྱི་ཁོངས་སུ་བསྔོ་ན། ཚེ་དང་ལུས་ཀྱི་བཅུད་ལེན་གཅིག་ཏུ་བྱས། ལོངས་སྤྱོད་
# ཀྱི་གསེར་འགྱུར་གུད་དུ་བྱས་ལ་བརྒྱད་དུ་བརྩིའོ། །དམན་པའི་མཆོག་ནི་མཁའ་སྤྱོད་དང་། རིག་འཛིན་དང་། འཁོར་ལོས་སྒྱུར་བའོ། །འདི་ལ་སྒྲུབ་ཐབས་གསུམ་སྟེ། བརྩོན་འགྲུས་རབ་ཚེ་འདི་ཉིད་ལ་འགྲུབ་པ་དང་། འབྲིང་འཆི་བས་རྐྱེན་བྱས་ཏེ་མི
འཕོ་བའི་ཐབས་ཀྱིས་བར་དོར་འགྲུབ་པ་དང་། ཐ་མ་སྨོན་ལམ་གྱིས་འགྲུབ་པའོ། །དེ་ལ་མཁའ་སྤྱོད་ནི་རྫུ་འཕྲུལ་གྱིས་ནམ་མཁའ་ལ་རྒྱུ་ཞིང་སྤྱོད་ཡུལ་དུ་བྱེད་པ་ལ་བྱ། རིག་འཛིན་ནི་གསང་སྔགས་ཀྱི་རིག་པ་བཟུང་བ་ལ་བརྟེན་ནས་ཚེ་ཉི་ཟླ་གནས་ཀྱི་
བར་དུ་ཐུབ་ཅིང་། ནམ་མཁའ་ལ་འགྲོ་བ་ཞེས་བྱ་བ་ནི་ཐུན་མོང་དུ་གྲགས་པ་ཙམ་མོ། །འདི་དེ་གཉིས་ཀའི་ཡོན་ཏན་ནི་ལུས་ཤིན་ཏུ་མཛེས་ཤིང་ལོ་བཅུ་དྲུག་ལོན་པའི་ཆ་བྱད་ཅན། ཅི་བསམ་པའི་ལོངས་སྤྱོད་ནམ་མཁའ་ལས་འབྱུང་བ། རྫུ་འཕྲུལ་གྱི་



སྟོབས་ཀྱིས་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་ཞིང་སྤྲུལ་པའི་སྐུ་ལས་ཆོས་ཉན་པ་སྟེ། ས་དང་པོ་ཐོབ་ཏུ་ཆ་བའམ། ས་དང་པོ་ཉིད་དང་འདྲ་བ་ཡིན་ཡང་གསུང་ངོ་། །འཁོར་ལོས་སྒྱུར་བ་ནི་གྲགས་པར་ཟད་དོ། །འདི་དག་ཀྱང་རྩ་རྒྱུད་
དང་པོའི་གཉིས་པ་དང་། བཅུ་གཅིག་པ་དང་། ཕྱི་མའི་དང་པོ་དང་། དགུ་པ་དང་
། བཅུ་པ་རྣམས་དང་། རྡོ་རྗེ་གུར་གྱི་ལེའུ་གཉིས་པ་དང་། བཞི་པ་དང་། དྲུག་པ་དང་། བདུན་པ་དང་། བརྒྱད་པ་དང་། བཅུ་གཅིག་པ་དང་། བཅུ་བཞི་པ་
དང་༑ བཅོ་ལྔ་པ་རྣམས་དང་། སཾ་པུ་ཊའི་གསུམ་པའི་གསུམ་པ་དང་། བརྟག་པ་བདུན་པས་ཧྲིལ་གྱིས་བསྟན་ཏོ། །སེམས་ཅན་དངོས་གྲུབ་དམན་པ་ལ་མོས་པའི་གང་ཟག་རྗེས་སུ་གཟུང་བར་བྱ་བའི་ཕྱིར་ལས་ཀྱི་ཚོགས་རབ་འབྱམ་བཤད་ཟིན་
ཏེ༑ གཙོ་བོར་འཇིག་རྟེན་པའི་དངོས་གྲུབ་སྒྲུབ་པའི་མངོན་པར་རྟོགས་པ་ལྔ་ཀ་བསྟན་ཟིན་ཏོ།། །།སྤྱི་དོན་གསུམ་པ་གཉིས་ཀ་ལ་དགོས་པའི་གྲོགས་དམ་ཚིག་དང་སྡོམ་པ་ལ་གཉིས་ཏེ། དམ་ཚིག་གི་རྣམ་གྲངས་དང་། དེ་ཇི་ལྟར་བསྲུང་བའི་ཚུལ་
ལོ༑ །དང་པོ་ལ་གསུམ་སྟེ། དབང་བཞི་དང་འབྲེལ་པས་དམ་ཚིག་བཞིའམ། ལུས་ངག་ཡིད་གསུམ་དུ་འདུ་བས་དམ་ཚིག་གསུམ་མམ། ཡང་གང་ཟག་ཐམས་ཅད་ཀྱི་དམ་ཚིག ཐ་མའི་དམ་ཚིག འབྲིང་གི་དམ་ཚིག རབ་ཀྱི་དམ་ཚིག་ཅེས་བྱ་བ་
བཞིའམ། དེ་ཉིད་ལ་ཡང་ན་ལས་དང་པོ་པ་དང་། དྲོད་ཅུང་ཟད་པ་དང་། དྲོད་ཆེན་པོ་ཐོབ་པ་སྟེ། གང་ཟག་གསུམ་དུ་གནས་པས་ན་དམ་ཚིག་གསུམ་དུ་འདུས་སོ། །སྤྱི་དོན་གཉིས་པ་ཇི་ལྟར་བསྲུང་བའི་ཚུལ་ལ་གསུམ་སྟེ། ལས་དང་པོ་པས་ཇི་ལྟར་
228



༄༅། །བསྲུང་བ་དང་། དྲོད་ཆུང་ངུ་ཐོབ་པས་བསྲུང་ཚུལ་དང་། ཆེན་པོ་ཐོབ་པས་བསྲུང་ཚུལ་ལོ། །དང་པོ་ལ་གཉིས་ཏེ། ཐོབ་པ་རྗེས་སུ་བསྲུང་བའི་ཚུལ་བསྟན་པ་དང་། ཉམས་ན་ཕྱིར་བཅོས་པའི་ཐབས་བསྟན་པའོ། །དང་པོ་
ལ་གཉིས། བསྲུང་བའི་དམ་ཚིག་དང་། བཟའ་བའི་དམ་ཚིག་གོ །དང་པོ་ལ་གཉིས་ཏེ། རྒྱས་པར་བསྲུང་བ་དང་། མདོར་བསྡུས་ཏེ་བསྲུང་བའོ། །དང་པོ་ལ་གཉིས། རྩ་བའི་ལྟུང་བ་བཅུ་བཞི་དང་། ཡན་ལག་གི་དམ་ཚིག་ཕྲ་མོ་རྣམས་སོ། །དེ་
# དག་ཀྱང་རྡོ་རྗེ་གུར་ལེའུ་བཅོ་ལྔ་པ་ལས། སློབ་དཔོན་སྨད་པར་མི་བྱ་ཞིང་། །བདེ་གཤེགས་བཀའ་ལས་འདའ་མི་བྱ། །སྤྱན་ལ་སྨད་པ་ཉིད་མི་བྱ། །སེམས་ཅན་རྣམས་ལ་གདུག་བྱམས་དང་། །བྱང་ཆུབ་སེམས་ནི་སྤང་མི་བྱ། །སྐལ་མེད་དེ་ཉིད་
གཏམ་མི་བྱ། །སྐལ་ལྡན་སེམས་ཅན་སྤང་མི་བྱ། །བདག་གི་ལུས་ལ་ངེས་མི་སྨད། །ཆོས་ཀྱི་ཚད་ནི་གཟུང་མི་བྱ། །གཞན་གྱི་ཆོས་ལའང་སྨད་མི་བྱ། །བུད་མེད་ཉིད་ལའང་སྨད་མི་བྱ། །རྩ་བའི་ལྟུང་བ་རབ་ཏུ་སྤང་བ་མདོར་བསྡུས་པ་རྡོ་རྗེ་ཞེས་བྱ་
བའི་ཏིང་ངེ་འཛིན་ཏོ། །ཇི་སྲིད་བྱང་ཆུབ་སྙིང་པོའི་བར། །དཀོན་མཆོག་གསུམ་ནི་སྤང་མི་བྱ། །རྟག་ཏུ་དམ་ཚིག་བསྲུང་བར་བྱ། །རྡོ་རྗེ་དྲིལ་བུའང་གཟུང་བར་བྱ། །གཙུག་ཏོར་རྟག་ཏུ་གཟུང་བར་བྱ། །རྟག་ཏུ་སྦྱིན་སྲེག་དབང་བར་བྱ། །རྟག་ཏུ་
དཀྱིལ་འཁོར་བཞེངས་པར་བྱ། །རྟག་ཏུ་བདེ་གཤེགས་རབ་གནས་བྱ། །འབྱུང་པོ་ཆེ་ལ་གཏོར་མ་སྦྱིན། །ཞེས་བྱ་བ་དང་། ཡང་དེ་ཉིད་ལས། རྟག་པར་རྒྱུན་དུ་སྔགས་བཟླས་ཤིང་། །བསམ་གཏན་ཉིད་དང་འབྲལ་མི་བྱ། །རྟག་ཏུ་སློབ་མ་བསྡུ་བྱ་
གླུ



ཞིང་༑ །རྟག་པ་རུ་ནི་བཤད་པར་གྱིས། །རྟག་ཏུ་སེམས་ཅན་བསྐྱང་བར་བྱ། །རྟག་ཏུ་སངས་རྒྱས་ཆེར་མཉེས་བྱ། །ཛམྦྷ་ལ་ལ་ཆུ་སྦྱིན་ཞིང་། །ལས་རྣམས་ཐམས་ཅད་ཡང་དག་སྤྱད། །བྱེ་མའི་མཆོད་རྟེན་ལས་ལ་ཡང་། །མཁས་པས་ཆོ་ག་བཞིན་དུ་
བྱ༑ །ཞེས་པ་དང་། སཾ་པུ་ཊའི་བརྒྱད་པའི་དང་པོ་ལས། དང་པོ་རྡོ་རྗེའི་དེ་ཉིད་དེ། །དྲིལ་བུ་ཡང་ནི་གཉིས་པའོ། །གསུམ་པ་ཕྲེང་བའི་དེ་ཉིད་དེ། །བཞི་པ་ཡེ་ཤེས་ཤེས་པར་བྱ། །ཞེས་བྱ་བ་ལ་སོགས་པ་གསུངས་སོ། །གཞན་ཡང་རྩ་རྒྱུད་ཕྱི་མའི་
གསུམ་པ་ལས། ཁྱོད་ཀྱིས་སྲོག་ཆགས་གསད་པར་བྱ། །ཞེས་བྱ་བ་ལ་སོགས་པ་གསུངས་པ་རྣམས་ནི་དགོངས་ཏེ་གསུངས་པའི་དམ་ཚིག་དེ་གོང་མ་ཉིད་ཀྱི་ཁོངས་སུ་འདུའོ། །དོན་གཉིས་པ་དམ་ཚིག་དེ་དག་མདོར་བསྡུས་པའི་ཚུལ་གྱིས་བསྲུངས་ན་
སྦྱང་གཞི་ལུས་ངག་ཡིད་གསུམ་དུ་འདུས་པས། དམ་ཚིག་ཀྱང་སྐུ་གསུང་ཐུགས་ཀྱི་ཚིག་ཏུ་འདུ་སྟེ། སཾ་པུ་ཊའི་བཅུ་པ་དངོས་ལས། བུད་མེད་དང་ནི་སྐྱེས་པའི་ལུས། །ལས་ནི་དུ་མས་བསྐྱེད་པས་ན། །མི་ཤེས་པས་ཀྱང་མི་བྱ་སྟེ། །སྐུ་ཡི་རྡོ་རྗེའི་
དམ་ཚིག་གོ །སེམས་ཅན་སྣ་ཚོགས་གདུང་བ་དང་། །ཀུན་རྟོག་དྲ་བའི་རྣམ་རྟོག་གིས། །སེམས་ལ་སྨད་པར་མི་བྱ་སྟེ། །ཐུགས་ཀྱི་རྡོ་རྗེའི་དམ་ཚིག་གོ །ཕྲག་དོག་ཉིད་ཀྱིས་མ་རངས་པས། །ཚིག་རྩུབ་ལ་སོགས་སྨྲ་མི་བྱ། །རྣ་བ་བདེ་བར་བྱེད་པ་
ཉིད༑ །གསུང་གི་རྡོ་རྗེའི་དམ་ཚིག་གོ །ཞེས་གསུངས་པ་སྟེ། དམ་ཚིག་གསུམ་པོ་འདི་བསྲུངས་པས་གཞན་རྣམས་ཤུགས་ཀྱིས་བསྲུང་བར་འགྱུར་རོ། །མངོན་པར་རྟོགས་པ་དེ་དག་ཀྱང་ཧེ་བཛྲ་ཕྱི་མའི་གསུམ་པ་དང༌། གུར་ལེའུ་བཅོ་ལྔ་པ། སཾ་པུ་
230



༈ ༄༅། །ཊའི་བརྒྱུད་པའི་དང་པོ་རྣམས་ནས་འབྱུང་ངོ་། །སྤྱི་དོན་གཉིས་པ་བཟའ་བའི་དམ་ཚིག་ནི་རྣམ་པར་རྟོག་པ་སྤང་བར་བྱ་བའི་ཕྱིར་ཤ་ལྔ་བདུད་རྩི་རྣམ་པ་ལྔས་བདག་དང་གཞན་ལ་ཁ་ཟས་ཀྱི་ཚུལ་དུ་མཆོད་པ་སྟེ། དེ་ལ་གཉིས་
ཏེ༑ རྒྱུན་གྱི་བཟའ་བའི་དམ་ཚིག་དང་
། ཁྱད་པར་གྱི་བཟའ་པའི་དམ་ཚིག་གོ །དང་པོ་ལ་གསུམ་སྟེ། བདུད་རྩིའི་རི་ལུ་སྒྲུབ་པ་དང་། བསྟེན་པ་དང་། ཕན་ཡོན་བསྟན་པའོ། །སྒྲུབ་པ་ནི། རྩ་རྒྱུད་དང་པོའི་བཅུ་གཅིག་པ་ལས། ན་དང་ག་ཧ་དང་
ཚ# པོ་དང་། །མཐའ་ཡི་ཤྭ་དང་དང་པོའི་ཤཱ། ཀྱེ་ཡི་རྡོ་རྗེའི་དངོས་གྲུབ་ཕྱིར། །བདུད་རྩི་ལྔ་ཡང་དེ་བཞིན་བཟའ། །ཞེས་པ་དང་། ཕྱི་མའི་དགུ་པ་ལས་ཀྱང་། ཡི་གེ་གསུམ་བཏུས་པའི་རྗེས་ལ་བཟའ་བ་དང་བཏུང་བ་བྱིན་གྱིས་བརླབ་པའོ། །ཞེས་
གསུངས་ལ། སཾ་པུ་ཊའི་དགུ་པའི་གཉིས་པ་ལས་ཀྱང་། ཡེ་ཤེས་ལྕགས་ཀྱུའི་རབ་དབྱེ་བས། །ཡིད་ཀྱིས་ཐམས་ཅད་དགུག་པའོ། །ཞེས་བྱ་བ་ལ་སོགས་པ་དང་། ཧ་ཡིས་ཁ་དོག་འཕྲོག་པར་བྱེད། །ཅེས་བྱ་བ་ལ་སོགས་པས་གཏོར་མ་བྱིན་གྱིས་
བརླབ་པ་དང་ཐུན་མོང་དུ་བསྟན་ལ། དེ་ཡི་དབུས་ནས་བླངས་ནས་ནི། །དེ་ནས་བདུད་རྩི་མྱང་བར་བྱ། །ཞེས་བྱ་བས་བདུད་རྩི་མྱང་བ་བསྟན་ཏོ། །རྒྱས་པར་ནི་ཕྱག་རྒྱ་ཆེན་པོའི་ཐིག་ལེ་ལས་བསྟན་ཅིང་། ལག་ཏུ་བླང་བ་ནི་བླ་མའི་མན་ངག་ལས་ཤེས་
པར་བྱའོ། །གཉིས་པ་བསྟེན་པ་ནི་ཐུན་གྱི་ཐོག་མཐའ་འམ་ཐུན་རེ་ལ་རེ་རེ་འམ་ཞག་རེ་ལ་རེ་རེ་འམ་ཟླ་བ་རེ་ལ་རེ་རེ་བསྟེན་པར་བྱ་ཞིང་། ཁ་ཟས་ཐམས་ཅད་ཀྱང་བདུད་རྩིར་བྱིན་གྱིས་བརླབས་ལ་ལོངས་སྤྱད་པར་བྱའོ། །གསུམ་པ་ཕན་ཡོན་ནི་རྡོ་རྗེ་རྣལ་
ས་བ རྒྱ བཅུ་དྲུག་ལྔ་
23



འབྱོར་མ་རྣམས་ཀྱི་བྱིན་གྱིས་རློབ་པ་དང་། ཚེ་དང་ལུས་ཀྱི་བཅུད་ལེན་དུ་འགྱུར་བ་སྟེ། ཧེ་བཛྲའི་དྲུག་པ་ལས། རྒ་ཤིས་ཟིལ་གྱིས་མི་གནོན་ཅིང་། །རྟག་ཏུ་བསྲུང་བར་འགྱུར་བ་ཡིན། །ཞེས་གསུངས་སོ། །ཁྱད་པར་གྱི་བཟའ་བའི་དམ་ཚིག་ནི་
ཚོགས་ཀྱི་འཁོར་ལོ་སྟེ། དེ་ལ་གཉིས། མིང་དོན་དང་། ཆོ་གའོ། །དང་པོ་ལ་ལྔ་སྟེ། གང་ཟག་གིས་དབྱེ་བ་དང་། རྣལ་འབྱོར་གྱིས་དབྱེ་བ་དང་། དུས་ཀྱིས་དབྱེ་བ་དང་། དགོས་པས་དབྱེ་བ་དང་། མཆོད་བྱས་དབྱེ་བའོ། །དང་པོ་ལ་
གསུམ༔ དཔའ་བོ་དང་རྣལ་འབྱོར་མ་འཚོགས་པ་ཚོགས་ཀྱི་འཁོར་ལོ་ཞེས་བྱ་ལ། དཔའ་བོ་འབའ་ཞིག་འཚོགས་ན་དཔའ་བོའི་སྟོན་མོ། དཔའ་མོ་འབའ་ཞིག་འཚོགས་ན་དཔའ་མོའི་སྟོན་མོའོ། །གཉིས་པ་རྣལ་འབྱོར་གྱི་ཕྱེ་ན་ལྷའི་རྣལ་འབྱོར་མི་མཐུན་
པ་དུ་མ་འཚོགས་ན་མཛའ་བ་འདུས་པའོ། །གསུམ་པ་དུས་ཀྱི་ཕྱེ་ན་སྦྱིན་སྲེག་དང་རབ་གནས་ཀྱི་དུས་ལ་ཙ་རུའི་བཟའ་བའོ། །བཞི་པ་དགོས་པས་ཕྱེ་ན་ལྷ་གྲངས་དང་མཐུན་པའི་འབག་བྱས་ཏེ། ཚར་གཅད་པ་ལ་སོགས་པའི་དུས་སུ་བྱས་ན་སངས་རྒྱས་
ཀྱི་གར་རོ། །ལྔ་པ་མཆོད་བྱས་ཕྱེ་ན་བྱེ་བྲག་ཏུ་འཇིག་རྟེན་དང་འཇིག་རྟེན་ལས་འདས་པའི་མཁའ་འགྲོ་མ་འབའ་ཞིག་མཆོད་ན་རིགས་ལྡན་མ་མཆོད་པ་དང་། གཞོན་ནུ་མའི་སྟོན་མོ་ཞེས་གཉིས་ཀྱི་མིང་འཐོབ་བོ། །དེ་དག་ཀྱང་མངོན་པར་རྟོགས་པ་གཅིག་
པ་ཡིན་པས། སྤྱི་དོན་གཉིས་པ་དེའི་ཆོ་ག་ལ་དྲུག་སྟེ། གནས་དང་། དུས་དང་། ཡོ་བྱད་དང་། གང་ཟག་དང་། ཆོ་ག་དང་། དགོས་པའོ། །གནས་ལ་གཉིས་ཏེ། ལས་དང་པོ་པའི་གནས་དང་། སེམས་བརྟན་པ་ཐོབ་པ་ཡི་འོ། །དང་པོ་ནི་རྩ་
132



༄༅། །རྒྱུད་ཕྱི་མའི་བདུན་པ་ལས། དུར་ཁྲོད་རི་ཡི་བྱ་སྐྱིབས་དང་། །དེ་བཞིན་མི་མེད་གྲོང་ཁྱེར་དང་། །ཡང་ན་དབེན་པའམ་རྒྱ་མཚོའི་མཐར། །བཟའ་བ་འདི་ནི་རབ་ཏུ་བཟའ། །ཞེས་གསུངས་ལ། བཤད་པའི་རྒྱུད་གཉིས་
ལས་ཀྱང་གསལ་བར་གསུངས་སོ། །སེམས་བརྟན་པ་ཐོབ་པའི་གནས་ནི་ཡུལ་ཉི་ཤུ་རྩ་བཞིའམ། ཡུལ་སུམ་ཅུ་རྩ་གཉིས་ཏེ། རྩ་རྒྱུད་དང་པོའི་བདུན་པ་ལས། གནས་དང་ཉེ་བའི་གནས་དང་ནི། །ཞེས་བྱ་བ་ལ་སོགས་པ་དང་། གནས་ནི་ཛཱ་ལནྡྷ་རར་
བཤད༑ །ཅེས་བྱ་བ་ལ་སོགས་པ་གསུངས་སོ། །དུས་ནི་གཉིས་ཏེ། རྒྱུན་གྱི་དུས་དང་། ཁྱད་པར་གྱི་དུས་སོ། །དང་པོ་ནི། ཡར་ངོའི་བརྒྱད་དང་། བཅུ་དང་། བཅུ་བཞི་དང་། བཅོ་ལྔ་དང་། མར་ངོ་ལའང་དེ་བཞིན་དུ་དུས་བཞི་སྟེ། ཟླ་བ་
གཅིག་ལ་དུས་བརྒྱད་ཡིན་ཏེ། རྩ་རྒྱུད་དང་པོའི་བདུན་པ་ལས། ཡི་དྭགས་ཟླ་ཕྱེད་བཅུ་བཞི་དང་། །དེ་བཞིན་དུ་ནི་བརྒྱད་པ་ཉིད། །ཅེས་པ་དང་། སཾ་པུ་ཊའི་དགུ་པའི་གཉིས་པ་ལས། ཟླ་བ་མར་ངོའི་བཅུ་བཞི་དང་། །ཁྱད་པར་དུ་ནི་བརྒྱད་པ་
དང་༑ །ཡར་གྱི་ངོ་ཡི་བཅུ་པ་ལ། །མཆོད་པ་མཆོད་པའི་བདག་ཉིད་འགྱུར། །ཞེས་གསུངས་སོ། །ཁྱད་པར་གྱི་དུས་ནི་རྒྱུད་ཉན་པ་དང་བཤད་པ་ལ་སོགས་པ་དང་འབྲེལ་པ་དང་། འཆི་བ་བསླུ་བ་དང་། མུ་གེ་ཞི་བར་བྱ་བ་ལ་སོགས་པའི་དུས་ཏེ། རྡོ་
རྗེ་གུར་ལེའུ་གཉིས་པ་ལས། འཆི་བའི་ཚེ་འམ་མུ་གེའམ། །ཕས་ཀྱི་འཁོར་ལོའི་གནོད་པ་དང་། །རབ་གནས་དཀྱིལ་འཁོར་སྦྱིན་སྲེག་དང་། །ཆར་མེད་པ་དང་ཞི་བ་ལ། །སྔགས་དང་བསྒོམ་པར་ལྡན་པ་ཡིས། །གང་ཞིག་བདག་ནི་རྟག་རོལ་པ། །དེ་
233
བརྒྱ་ བཅུ་བདུན་ལྗོན་ཤིང་



བ་
： - :-
ཡི་མདུན་དུ་བདག་འདུག་སྟེ། །དེར་ནི་བརྫུན་དུ་མི་འགྱུར་རོ། །ཞེས་གསུངས་སོ། །ཡོ་བྱད་ནི་ཅི་འབྱོར་པ་ཡིན་ནའང་མེད་དུ་མི་རུང་བ་ཤ་དང་ཆང་ཡིན་ཏེ། རྩ་རྒྱུད་དང་པོའི་བདུན་པ་ལས། རྒྱལ་མཚན་དང་ནི་མཚོན་བསྣུན་དང་། །ལན་བདུན་པོ་
ཡང་བཟའ་བར་བྱ། །ཞེས་པ་དང་། །ཕྱི་མའི་བདུན་པ་ལས། སྐྱེས་པའི་ཐོད་ཆེན་ཆ་གཅིག་པར། །ཆང་ནི་བཟང་པོས་ཡོངས་བཀང་སྟེ། །ཞེས་བྱ་བ་རྩ་བ་དང་བཤད་པའི་རྒྱུད་ལས་མང་དུ་གསུངས་སོ། །གང་ཟག་ལ་གསུམ་སྟེ། ལས་དང་པོ་པ་
དང༌༑ སེམས་བརྟན་པ་ཐོབ་པ་དང་། བརྟན་པ་ཆེར་ཐོབ་པའོ། །དང་པོ་ནི་དམ་ཚིག་ཐོབ་ལ་མ་ཉམས་པའི་དཔའ་བོ་དང་རྣལ་འབྱོར་མ་དང་། དཔའ་བོ་འབའ་ཞིག་གམ། རྣལ་འབྱོར་མ་འབའ་ཞིག་གམ། རིགས་ལྡན་མ་མཆོད་པའི་དབང་དུ་བྱས་
ཏེ༑ མཁའ་འགྲོ་མའི་མཚན་མའམ། རྒྱས་བཏབ་པའི་མིའི་བུ་མོ་རིགས་ལྡན་མ་མཆོད་པའི་དབང་དུ་བྱས་ཏེ། རོའི་རས་ལ་སོགས་པ་ལ་ཐོད་པའི་མཚན་མ་བྲིས་པའང་མཆོད་པར་བྱ་སྟེ། སཾ་པུ་ཊའི་བཞི་པའི་གཉིས་པ་ལས། ཐོད་པ་དགྲ་སྟ་མཆི་བ་
དང་༑ །ཆུ་སྲིན་རྒྱལ་མཚན་རལ་གྲི་དང་། །འཕང་མདུང་དུང་དང་བདུན་དུ་གསུངས། །ཡང་དག་སྦྱོར་བའི་ཆོ་ག་འདི། །རྣལ་འབྱོར་རིག་པས་རྟག་ཏུ་མཆོད། །ཅེས་པ་དང་། དེ་ཉིད་ཀྱི་གསུམ་པ་ལས། པདྨའི་འདབ་མ་ལྟ་བུའི་མིག །ཅེས་བྱ་བ་
ལ་སོགས་པ་རྒྱས་པར་གསུངས་སོ། །སེམས་བརྟན་པ་ཐོབ་པ་ནི་དྲོད་ཆུང་འབྲིང་ཐོབ་པའོ། །བརྟན་པ་ཆེར་ཐོབ་པའི་གྲོགས་ནི་དངོས་གྲུབ་ཐོབ་པའི་དཔའ་པོ་དང་རྣལ་འབྱོར་མ་དང་། འཇིག་རྟེན་དང་འཇིག་རྟེན་ལས་འདས་པའི་མཁའ་འགྲོ་མ་རྣམས་
234
- - -
་
་ ་༌་



ས་
བ
།ཏེ། དེ་ལ་མཁའ་འགྲོ་མ་ནི་འཇིག་རྟེན་དང་འཇིག་རྟེན་ལས་འདས་པའི་མཁའ་འགྲོ་མ་བྱེ་བ་ཕྲག་བསམ་གྱིས་མི་ཁྱབ་པ་རྣམས་ནི་རྣལ་འབྱོར་མ་སུམ་ཅུ་རྩ་བདུན་དུ་འདུས་ལ། དེ་དག་ཀྱང་རྣལ་འབྱོར་མ་བདུན་དུ་འདུ་
ཞིང་༑ དེ་དག་ཀྱང་རྡོ་རྗེ་ཕག་མོའམ། རྡོ་རྗེ་བདག་མེད་མ་ཞེས་བྱ་བ་གཅིག་ཏུ་འདུ་བ་ཡིན་ཏེ། །སཾ་པུ་ཊའི་བཞི་པའི་གཉིས་པ་ལས། གཟུགས་ཅན་མ་དང་འོ་བྱེད་མ། །ལཱ་མཱ་ཡོངས་གྱུར་བྱིས་བཅས་མོ། །མི་ལྡོག་མ་དང་འདོད་པ་མོ། །འདི་དག་
མཁའ་འགྲོ་བདུན་དུ་གསུངས། །ཞེས་བྱ་བ་དང་། བདེ་མཆོག་རྩ་བའི་རྒྱུད་ལས། རྣལ་འབྱོར་མ་ནི་སུམ་ཅུ་དྲུག །རྡོ་རྗེ་ཕག་མོའི་རིགས་ལས་བྱུང༌། །ཞེས་གསུངས་པ་ཡིན་ཏེ། དེ་ལྟ་བུའི་རྣལ་འབྱོར་མ་རྣམས་དང་བརྡ་དང་བརྡའི་ལན་བྱས་..
g པས༑ དམ་ཚིག་དང་ལྡན་པར་ཤེས་ནས་ཚོགས་ཀྱི་འཁོར་ལོ་ལ་འདུ་བ་ཡིན་ཏེ། རྩ་རྒྱུད་དང་པོའི་ལེའུ་བདུན་པ་ལས། ཕྱག་རྒྱ་ཕྱག་རྒྱའི་ལན་གྱིས་ནི། །དམ་ཚིག་གིས་ནི་རྣམ་པར་དབྱེ། །དེ་ལ་རྣལ་འབྱོར་མས་སྨྲས་པ། །ཨེ་མ་བུ་ནི་སྙིང་རྗེ་ཆེ། །
གལ་ཏེ་ཕྲེང་བའི་ལག་སྟོན་ན། །འདུ་བར་བྱ་ཞེས་སྨྲ་བ་ཡིན། །ཕྲེང་བ་མངོན་པར་བཏང་བྱས་ན། །དམ་ཚིག་ལ་མནོས་བརྟུལ་ཞུགས་བཟང་། །དེ་ལ་ཕྱི་རོལ་ཞེས་འདུ་བ། །བཟང་པོའི་སྤྱོད་ཡུལ་གནས་པ་ནི། །དེ་ལ་འདུ་བར་རྣལ་འབྱོར་མས། །
གང་སྨྲས་དེ་ལྟར་ཐམས་ཅད་བྱ། །ཞེས་གསུངས་པས་སོ། །ཆོ་ག་ལ་གསུམ་སྟེ། སྦྱོར་བ། དངོས་གཞི། མཇུག་གོ །དང་པོ་ལ་དྲུག་སྟེ། གནས་ཁང་བརྒྱན་པར་བྱས་ལ་ཚོགསཀྱི་ཁ་ཟས་དང་མཆོད་གཏོར་བཤམ་པ་དང་། སློབ་དཔོན་ནང་དུ་
ལྗོན་ཤིང་



བྱོན་ནས་སྔོན་དུ་བཞུགས་པ་དང་། དེའི་རྗེས་ལ་དབྱུག་པ་སྔོན་པོའི་ང་རྒྱལ་འཛིན་པའི་རྣལ་འབྱོར་པ་ལ་གསོལ་བ་བཏབ་སྟེ་ནང་དུ་འཇུག་པ་དང་། ཕྱག་དང་མཎྜལ་སྔོན་དུ་འགྲོ་བས་རྒན་རིམ་བཞིན་གྲལ་བྱ་བ་དང་། ལྷའི་རྣལ་འབྱོར་ལ་གནས་པར་
གསོལ་བ་གདབ་པ་དང་། ཡི་གེ་བརྒྱ་པས་རྒྱུད་སྦྱང་བའོ། །གཉིས་པ་དངོས་གཞི་ལ་ལུགས་གཉིས་ཏེ། བདག་བསྐྱེད་འབའ་ཞིག་མཆོད་པ་དང་། བདག་དང་མདུན་བསྐྱེད་གཉིས་ཀ་མཆོད་པའི་ལུགས་སོ། །དང་པོ་ནི་རྩ་བའི་རྒྱུད་དང་རྡོ་རྗེ་གུར་གྱི་
གཞུང་ཡིན་ལ། གཉིས་པ་ནི་སཾ་པུ་ཊའི་དགོངས་པ་ཡིན་ནོ། །དང་པོ་ལྟར་ན་དངོས་གཞི་བདག་གི་རྣལ་འབྱོར་རྫོགས་པ་གཅིག་ལ་ཚིམ་པ་དྲུག་ཏུ་བྱའོ། །གཉིས་པ་སཾ་པུ་ཊའི་དགོངས་པ་ལྟར་ན་གསུམ་སྟེ། བདག་གི་རྣལ་འབྱོར་བྱ་བ་དང་། མདུན་གྱི་
དཀྱིལ་འཁོར་བསྐྱེད་པ་དང་། དངོས་གཞི་ཚིམ་པ་དྲུག་བྱ་བའོ། །གང་ལྟར་ཡང་རུང་སྟེ་ཚིམ་པ་དྲུག་ཏུ་ཐམས་ཅད་འདུ་བས་ན་ཚིམ་པ་དྲུག་ནི། བདག་བསྐྱེད་ཡན་ལག་དྲུག་གིས་བདག་གི་རྣལ་འབྱོར་རྫོགས་པར་བྱས་ནས། དེ་ཉིད་ལ་ཏིང་ངེ་འཛིན་གྱི་
དཀྱིལ་འཁོར་མཆོད་པས་ཚིམ་པར་བྱ་བ་དང་། སྙིང་གའི་དཀྱིལ་འཁོར་བདུད་རྩི་མྱངས་པས་ཚིམ་པར་བྱ་བ་དང་། ཆོས་སྐྱོང་སྲུང་མ་གཏོར་མས་ཚིམ་པར་བྱ་བ་དང་། དམ་ཚིག་དང་ལྡན་པའི་སྐྱེ་བོ་རྣམས་ཁ་ཟས་ཀྱིས་ཚིམ་པར་བྱ་བ་དང་། མཐར་གླུ་
གར་དང་རོལ་མོས་ཚིམ་པར་བྱ་བ་དང་། ཚིམ་པ་དྲུག་པོ་དངོས་སོ། །གསུམ་པ་རྗེས་ཀྱི་བྱ་བ་ལ་དྲུག་སྟེ། བྱིན་གྱིས་བརླབ་པར་བྱ་བའི་ཕྱིར་རྡོ་རྗེའི་གླུ་བླང་ཞིང་བཀྲ་ཤིས་པར་བྱ་བའི་ཕྱིར་བཀྲ་ཤིས་ཀྱི་ཚིགས་བཅད་བརྗོད་པ་དང་། ལྷག་མའི་གཏོར་མས་
136



༣ ༄༅། །ཚིམ་པར་བྱ་ཞིང་། ཆོ་ག་ལྷག་ཆད་བསྐང་བའི་དོན་དུ་ཡི་གེ་བརྒྱ་པ་འདོན་པ་དང་། ལས་བསགས་པ་འབྲས་བུ་དང་ལྡན་པར་བྱ་བའི་ཕྱིར་སྨོན་ལམ་གདབ་ཅིང་འདོད་པའི་དོན་ལ་གསོལ་བ་གདབ་པ་དང་། བཟོད་པར་གསོལ་
ཏེ་འཇིག་རྟེན་དང་འཇིག་རྟེན་ལས་འདས་པའི་མགྲོན་གཤེགས་སུ་གསོལ་བ་དང་། བསྲུང་བ་བྱས་ལ་སྣོད་མ་ཡིན་པ་ལ་གསང་བའི་ཕྱིར་ལས་ཀྱི་རྗེས་མི་མངོན་པར་བྱ་བའོ། །སྤྱི་དོན་དྲུག་པ་དགོས་པ་ལ་གཉིས་ཏེ། གཙོ་བོར་གྱུར་པའི་དགོས་པ་
# དང་༑ གནས་སྐབས་ཀྱི་དགོས་པའོ། །དང་པོ་ནི་སངས་རྒྱས་ཉིད་ཡིན་ཏེ། རྡོ་རྗེ་གུར་ལེའུ་བཅུ་གསུམ་པ་ལས། བདེ་དང་རངས་ཤིང་གར་དང་ནི། །གླུ་དང་རོལ་མོའི་སྒྲ་བྱེད་དང་། །དྲི་དང་ཕྲེང་བ་བྱུག་པ་ཡིས། །རིག་པའི་རྒྱལ་པོར་རབ་ཏུ་
འགྲུབ༑ །ཅེས་གསུངས་སོ། །གནས་སྐབས་ཀྱི་དགོས་པ་ནི་ཚེ་རིང་བ་དང་། ནད་མེད་པ་ལ་སོགས་པ་ཡིན་ཏེ། སྔར་དུས་ཀྱི་སྐབས་སུ་བཤད་ཟིན་ཏོ། །མངོན་པར་རྟོགས་པ་དེ་དག་ནི་རྩ་བའི་རྒྱུད་ཀྱི་དང་པོའི་བདུན་པ་དང་། ཕྱི་མའི་བདུན་པ་
དང་༑ རྡོ་རྗེ་གུར་གྱི་ལེའུ་གཉིས་པ་དང་། བརྒྱད་པ་དང་། བཅུ་བཞི་པ་དང་། བཅོ་ལྔ་པ་དང་། སཾ་པུ་ཊའི་དགུ་པའི་གཉིས་པ་དང་། གསུམ་པ་དང་། བཞི་པ་རྣམས་ལས་ཞིབ་ཏུ་རྟོགས་པར་བྱའི། ལུང་རྣམས་ནི་ཡི་གེ་མངས་སུ་དོགས་པས་མ་
'' བྲིས་སོ། །སྤྱི་དོན་གཉིས་པ་ཉམས་ན་ཕྱིར་བཅོས་པའི་ཐབས་ནི་གཉིས་ཏེ། ཉེས་པ་ཕྲ་མོ་ལས་ལྟུང་བ་ལས་ལྡང་བ་དང་། ཉེས་པ་ཆེན་པོ་ལས་དམ་ཚིག་དང་སྡོམ་པ་ཡང་དག་པར་བླང་བའོ། །དང་པོ་ནི་རྡོ་རྗེ་གུར་ལེའུ་གསུམ་པ་ལས་ཡི་གེ་བརྒྱ་པ་
237
བརྒྱུ བཅུ་དགུ་ལྗོན་ཤིང་



གསུངས་ལ། ཉེས་པ་ཆེན་པོ་བཅོས་པ་ནི། སཾ་པུ་ཊའི་གཉིས་པའི་གཉིས་པ་ལས། རྣལ་འབྱོར་པ་དམ་ཚིག་ཉམས་པས་བག་མེད་པ་སྐྱེ་བར་འགྱུར་ཏེ། ཡང་བྱང་ཆུབ་སེམས་དཔའི་དམ་ཚིག་བླང་བར་བྱས་ནས་ཕྱིས་མི་བྱེད་པར་སྡོམ་པ་གཟུང་བར་བྱ་
སྟེ༑ དེའི་ཕྱིར་ཀུན་གྱི་སྡོམ་པ་དང་ལྡན་ཞིང་དེ་ཁོ་ན་ཉིད་ལ་གནས་པས་ཕྱག་རྒྱའི་རྣལ་འབྱོར་བྱའོ། །ཞེས་པ་དང་། ཡང་། སྔགས་ཀྱི་ལམ་ནི་རྗེས་བཙལ་བས། །གང་ཚེ་མཁས་པས་དབང་བསྐུར་བ། །ཞེས་པ་ནས། དམ་ཚིག་ཉམས་པས་འཇིགས་
པ་ཡི། །བློ་དང་ལྡན་པས་དེ་བཞིན་བླང་། །ཞེས་གསུངས་པས། དབང་བསྐུར་ཡང་དག་པར་བླང་བར་བྱའོ། །སྤྱི་དོན་གཉིས་པ་དྲོད་ཆུང་ངུ་ཐོབ་པའི་དམ་ཚིག་ནི། གུར་གྱི་ལེའུ་བཅོ་ལྔ་པ་ལས། ཕྱག་རྒྱ་བཅིང་བ་རྣམ་སྤངས་ཤིང་། །མཆོད་རྟེན་
གླུ |ལས་ནི་མི་བྱ་སྟེ། །དཀྱིལ་འཁོར་ལ་སོགས་ལུས་ཀྱི་ལས། །རྨི་ལམ་དུ་ཡང་མི་བྱའོ། །སློབ་དཔོན་གཞན་ལ་ཕྱག་མི་བྱ། །བླ་མའི་རྒན་རབས་ཕྱག་བྱའོ། །ཞེས་བྱ་བ་ལ་སོགས་པ་གསུངས་པ་རྣམས་ཡིན་ནོ། །ཡང་སཾ་པུ་ཊའི་ལྔ་པའི་གཉིས་པ་ལས་
ཀྱང་༑ གླེགས་བམ་བཀླག་པར་གསུངས་པ་མི་བྱ་བ་དང་ཞེས་བྱ་བ་ལ་སོགས་པ་གསུངས་སོ། །སྤྱི་དོན་གསུམ་པ་དྲོད་ཆེན་པོ་སྐྱེས་པའི་དམ་ཚིག་ནི། དམ་ཚིག་སྡོམ་ལས་རྣམ་པར་གྲོལ། །ཞེས་བྱ་བ་ལ་སོགས་པ་རྣམས་ཏེ། དེ་དག་ཀྱང་ཧེ་བཛྲའི་
དྲུག་པ་དང་། གུར་བཅོ་ལྔ་པ་དང་། སཾ་པུ་ཊའི་བརྟག་པ་ལྔ་པ་ལ་སོགས་པ་ལས་གསུངས་ཏེ། གོང་དུ་བསྟན་པའི་སྤྱོད་པ་ཉིད་ཡིན་པས་འདིར་བཤད་མི་དགོས་སོ། །གཉིས་ཀ་ལ་དགོས་པའི་གྲོགས་དམ་ཚིག་དང་སྡོམ་པ་བསྟན་ཟིན་ཏེ། ཐབས་ཀྱི་
238



བརྒྱ་ ཉི་ཤུ་ཐམ་པ་
།རྒྱུད་ཀྱི་མངོན་པར་རྟོགས་པ་བཅུ་གཅིག་པོ་མཐའ་དག་བསྟན་ཟིན་ཏོ། །དེ་ལྟ་བུའི་ལམ་དེ་ཉམས་སུ་ལེན་པའི་གང་ཟག་ལམ་ལ་འཇུག་པའི་སྔོན་དུ་ཅུང་ཟད་བཤད་པ་དེ་རྒྱས་པར་འོག་ཏུ་བཤད་པར་བྱའོ་ཞེས་ཁས་བླངས་པའི་
དབང་ཐོབ་པའི་གང་ཟག་གི་རིགས་གསལ་བར་བཤད་ན་གསུམ་སྟེ། གང་ཟག་གི་རིགས་དབྱེ་བ་དང་། དྲི་བ་དགོད་པ་དང་། ལན་གདབ་པའོ། །དང་པོ་ལ་གསུམ། དབང་གིས་དབྱེ་བ་དང་། སྤྱོད་པས་དབྱེ་བའོ། །འབྲས་བུ་གྲུབ་ཉེ་རིང་གི་སྒོ་ནས་
དབྱེ་བའོ། །དང་པོ་ནི་སྤྱིར་དབང་གི་སྒོ་ནས་སློབ་དཔོན་དང་སློབ་མ་ཞེས་བྱ་བ་གཉིས་སུ་འགྱུར་ལ། གཉིས་པའང་སྤྱོད་པའི་སྒོ་ནས་ཕྱི་ལ་མཆོག་ཏུ་གཞོལ་བ་དང་། ནང་ལ་མཆོག་ཏུ་གཞོལ་ཞེས་བྱ་བར་ཡང་འགྱུར་ལ། གསུམ་པའང་འབྲས་བུ་གྲུབ་ཉེ་
རིང་གི་སྒོ་ནས་རབ་དང་འབྲིང་དང་ཐ་མ་ཞེས་བྱ་བར་དབྱེ་བ་བྱའོ། །སྤྱི་དོན་གཉིས་པ་དེ་ལྟར་གང་ཟག་གི་རིགས་མང་དུ་ཡོད་ན། གང་ཟག་དེ་དག་གིས་དེ་ལྟར་བསྟན་པའི་ལམ་ཇི་ལྟར་ཉམས་སུ་ལེན་སྙམ་པའི་རྟོག་པས་དྲི་བ་ལ་གསུམ་སྟེ། བསྐྱེད་
རྫོགས་གཉིས་སམ་ལམ་དང་ལམ་གྱི་ཡན་ལག་ལས་ཕྱེ་བའི་མངོན་པར་རྟོགས་པ་བཅུ་གཅིག་པོ་དེ་ཐམས་ཅད་ཉམས་སུ་ལེན་པ་ལ་རྡོ་རྗེ་སློབ་དཔོན་དུ་གྱུར་པ་གཅིག་དགོས་སམ། རྡོ་རྗེ་སློབ་མས་ཀྱང་བཏུབ། ཡང་རྡོ་རྗེ་སློབ་དཔོན་དུ་གྱུར་ནས་ཀྱང་ཐམས་
ཅད་ཉམས་སུ་བླང་དགོས་སམ་མི་དགོས། དེ་ལྟར་ཉམས་སུ་བླངས་ན་ཚེ་འདི་ཁོ་ན་ལ་འགྲུབ་བམ། འོན་ཏེ་འཆི་ཀ་ལ་སོགས་པར་ཡང་འགོར་སྙམ་པའི་དྲི་བ་གསུམ་མོ། །ལན་ལ་ཡང་གསུམ། ཐམས་ཅད་ཉམས་སུ་ལེན་པ་ལ་རྡོ་རྗེ་སློབ་དཔོན་དགོས་
139
ལྗོན་ཤིང་



རྒྱུད་སྡེ་ཀུན་བཏུས་
ཀྱི་སློབ་མས་མི་བཏུབ་པ་དང་། རྡོ་རྗེ་སློབ་དཔོན་གྱིས་ཐམས་ཅད་ཉམས་སུ་བླང་དུ་བཏུབ་ཀྱང་ནང་ལ་གཞོལ་བས་ལམ་གྱི་ཡན་ལག་ལྔ་སྤོང་བ་དང་། ཉམས་སུ་བླངས་ན་གང་ཟག་རབ་འབྲིང་གི་དུས་བཞིའམ་གསུམ་ན་འགྲུབ་པའོ། །དེ་ལ་དྲི་བ་དང་པོའི་
ལན་བསྟན་པ་དབང་གི་སྒོ་ནས་གཉིས་ཏེ། སློབ་དཔོན་གྱི་གང་ཟག་དང་། སློབ་མའི་གང་ཟག་གོ །སློབ་མ་ལ་ཡང་ཁམས་བརྟགས་ལ་རབ་འབྲིང་གསུམ་དུ་དབྱེ་སྟེ། སཾ་པུ་ཊའི་ཕྱི་མ་ལས། ཡོངས་སུ་རྫོགས་པའི་དབང་ནི་སློབ་དཔོན་གྱི་དབང་ཐམས་
ཅད་དོ། །སློབ་མ་མཆོག་འབྲིང་ཐ་མ་གསུམ་ལས། ཐ་མ་ལ་དཀྱིལ་འཁོར་གྱི་དབང་དང་ཉིན་པར་གྱི་ཐིག་ལེའོ། །འབྲིང་པོ་ལ་ནི་ཉ་ཕྱིས་ཀྱིའོ། །མཆོག་ལ་ནི་སངས་རྒྱས་གཅིག་པའི་བདག་ཉིད་ཀྱིས་སྦྱིན་པར་བྱའོ་ཞེས་གསུངས་སོ། །དེ་ལ་རྡོ་རྗེ་སློབ་
དཔོན་གྱི་དབང་ཐོབ་པས་ནི་ལམ་ཐམས་ཅད་རྫོགས་པར་ཉམས་སུ་མི་ལེན་པ་ཡོད་ཀྱང་ཉམས་སུ་ནི་ཐམས་ཅད་བླང་དུ་བཏུབ་སྟེ། དེའི་མཚན་ཉིད་ཀྱང་གུར་ལེའུ་བརྒྱད་པ་ལས། དེ་ནས་རྡོ་རྗེ་སློབ་དཔོན་གྱི། །མཚན་ཉིད་ཡང་དག་རབ་བཤད་བྱ། །དེ་
ཡིས་ཉེ་བར་བསྟན་པའི་སྔགས། །སྒྲུབ་པ་པོ་ཡིས་ཉེ་བར་འགྲུབ། །དུལ་ཞིང་ཟབ་མོའི་ཆོས་དང་ལྡན། །རིག་པ་ཐམས་ཅད་མཁས་དང་བཅས། །སྦྱིན་སྲེག་དཀྱིལ་འཁོར་སྔགས་ཤེས་ཤིང་། །རབ་གནས་གཏོར་མའི་ཕ་རོལ་སོན། །དེ་ཉིད་བཅུ་ནི་
རྣམ་པར་རིག །ཉན་ཐོས་སྤྱོད་པ་བསྲུང་བའོ། །སྔགས་སྤྱོད་རིམ་པར་གུས་པ་དང་། །གཟུགས་ལྡན་མཐོང་ན་དགའ་བ་དང་། །དཀྱིལ་འཁོར་འདྲི་ཞིང་བཟླས་པར་ལྡན། །རྩ་བའི་ལྟུང་བ་འཇོམས་པའོ། །སྔགས་དང་ལུས་སྐྱོབ་སྦྱོར་བ་ཡིས། །
240



ས་
༡ ༄༅། །འཇིག་རྟེན་རྣམས་ནི་བདེ་བར་བྱེད། །ཅེས་གསུངས་སོ། །སློབ་དཔོན་གྱིས་དབང་མ་ཐོབ་པ་རྣམས་ནི་རྡོ་རྗེ་སློབ་མ་སྟེ། དེས་ནི་རབ་གནས་ལ་སོགས་པ་གཞན་དོན་གྱི་བྱ་བ་རྣམས་ནི་བྱར་མི་བཏུབ་སྟེ། འོན་ཀྱང་སངས་
རྒྱུས་འདོད་པས་རྡོ་རྗེ་སློབ་དཔོན་གྱི་དབང་ཕྱིས་བླང་བར་བྱའོ། །དྲི་བ་གཉིས་པའི་ལན་རྡོ་རྗེ་སློབ་དཔོན་དུ་གྱུར་ཀྱང་ཐམས་ཅད་ཉམས་སུ་ལེན་པ་དང་མི་ལེན་པ་ནི་གཉིས་ཏེ། སློབ་དཔོན་གསང་སྔགས་ལ་གཞོལ་བ་དང་། ནང་ལ་གཞོལ་བ་ཞེས་བྱ་
# བའམ། ཡང་ཕྱི་ལ་གཞོལ་བ་དང་། ནང་ལ་གཞོལ་བ་ཞེས་བྱ་བའི་དབྱེ་བ་གཉིས་སོ། །དེ་ལ་ཕྱི་ལ་གཞོལ་བས་ནི་དབང་ཐོབ་ནས་མངོན་རྟོགས་བཅུ་གཅིག་པོ་ཐམས་ཅད་ཉམས་སུ་ལེན་ཏེ། ལྟ་བ་དང་དམ་ཚིག་དང་ལྡན་པས་རིམ་པ་གཉིས་བསྒོམ་
ཞིང་༑ བཟླས་པ་དང་གཏོར་མ་ཡང་བྱེད། གྲུབ་པ་བརྟན་པ་ལ་སོགས་པའི་དོན་དུ་སྦྱིན་སྲེག་ཀྱང་བྱེད། རང་གཞན་གྱི་དོན་དུ་དབང་བསྐུར་དང་རབ་གནས་ཀྱང་བྱེད། ཅུང་ཟད་གྲུབ་ནས་རང་གཞན་གྱི་དོན་དུ་ལས་རབ་འབྱམ་ཡང་བསྒྲུབ། དེ་དག་ལ་ས
བརྟེན་ནས་དྲོད་ཐོབ་ན་སྤྱོད་པ་ཡང་སྤྱད། ཉེ་རྒྱུ་ཡང་བྱས་ནས་ས་རྣམས་བགྲོད་པར་བྱེད། འབྲས་བུ་མངོན་དུ་བྱེད་པ་སྔར་བཤད་པའི་རྡོ་རྗེ་གུར་ལེའུ་བརྒྱད་པའི། དེ་ནས་རྡོ་རྗེ་སློབ་དཔོན་གྱིས། ཞེས་བྱ་བ་ལ་སོགས་པའི་ལུང་འདིར་ཡང་རྒྱས་པར་སྦྱར་
བར་བྱའོ། །རྡོ་རྗེ་སློབ་དཔོན་གྱི་དབང་ཐོབ་ནས་ནང་ལ་མཆོག་ཏུ་གཞོལ་བས་ནི་སྤྲོས་མེད་ཀྱི་རྣལ་འབྱོར་བྱ་སྟེ། མཆོག་སྒྲུབ་པའི་མངོན་རྟོགས་ལྔ་དང་། དམ་ཚིག་དང་དྲུག་སྤྱོད་ལ་དངོས་གྲུབ་མཐའ་དག་སྒྲུབ་པའི་བསྐྱེད་པའི་རིམ་པའི་ཡན་ལག་བཟླས་
241
བ རྒྱུ ཉེར་གཅིག་ལོན་ཤིང་
-



རྒྱུད་སྡེ་ཀུན་བཏུས་
པ་ལ་སོགས་པའི་ལྔ་མི་སྤྱོད་དེ། ནང་གི་བཟླས་པ་ལ་སོགས་པར་འདུ་བའི་ཕྱིར་རོ། །དེ་ཡང་སཾ་པུ་ཊའི་དྲུག་པ་ལས། བཟླས་པ་འཁོར་བར་བྱེད་པ་ཉིད། །ཅེས་བྱ་བ་ལ་སོགས་པ་གསུངས་ལ། ལས་རབ་འབྱམ་ཐམས་ཅད་ཀྱང་རྫོགས་རིམ་ཉིད་ཀྱིས་
འགྲུབ་སྟེ། སཾ་པུ་ཊའི་དང་པོའི་བཞི་པ་ལས། གང་ཞིག་རལ་གྲི་དང་། མིག་སྨན་དང་། རྐང་དྲུག་དང་། རི་ལུ་དང་། རྐང་འོག་དང་། གནོད་སྦྱིན་མོའི་ཡན་ལག་དང་། འཇིག་རྟེན་གསུམ་གྱི་ཁོངས་སུ་རྒྱུ་བ་དངུལ་ཆུའི་འགྲོ་བ་རྗེས་སུ་འབྲང་བ་
| དང་༑ གང་ཞིག་ཐམས་ཅད་དུ་མཐུ་ཆེ་བ་རང་གི་ཁྱིམ་དུ་ལྔ་བཅུ་འདོད་པ་དང་ལྡན་པས་འགྲུབ་བོ་ཞེས་པ་དང་། ཡང་དེ་ཉིད་ལས། སྔགས་ཀྱི་གཟུགས་ཀྱིས་ལུས་ཅན་གྱི། །ལས་ཀྱི་ཚོགས་ནི་བྱེད་པར་འགྱུར། །ཞེས་བྱ་བ་ལ་སོགས་པ་རྒྱས་པར་
གསུངས་སོ། །དེས་ན་སྤྲོས་མེད་ཀྱི་རྣལ་འབྱོར་ཉིད་དུ་བྱས་ཏེ། སཾ་པུ་ཊའི་གཉིས་པའི་གཉིས་པ་ལས། དེ་ཁོ་ན་ཉིད་ཀྱི་རྣལ་འབྱོར་པས་རྣལ་འབྱོར་གྱི་ངེས་པ་བྱས་ནས་བཀའི་གནང་བ་དང་། རང་གི་དམ་ཚིག་ལ་གནས་པས་སྒོམ་པར་བྱེད་ན། ལག་ འོ
པའི་ཕྱག་རྒྱ་དང་སྔགས་དང་སྐུ་གཟུགས་ཀྱི་ང་རྒྱལ་བསྒོམས་པས་ཐུན་མོང་གི་དངོས་གྲུབ་སྐྱེད་པར་བྱེད་པའི་དམ་ཚིག་ཡིན་ནོ་ཞེས་བྱ་བས་ཅི་ཞིག་བྱ། གཞུང་ཐམས་ཅད་སྤངས་ནས་ཐོབ་པའི་གནས་ཀྱི་བསམ་གཏན་གྱི་རྣལ་འབྱོར་དེ་ལ་བརྩོན་པས་རང་
རིག་པ་ཙམ་ལ་སྤྲོ་བས་ཉིན་མཚན་དུ་གོམས་པར་བྱའོ་ཞེས་གསུངས་པས་ན་སྤྲོས་མེད་འབའ་ཞིག་གོ །འོ་ན་སྐུ་གཟུགས་ཀྱི་ང་རྒྱལ་བསྒོམ་ཞེས་པས་བསྐྱེད་རིམ་ཡང་སྤོང་བར་མངོན་ནོ། །དེ་ལྟར་ན་རིམ་པ་གཉིས་མ་ཡིན་ཞིང་ལུང་རྣམས་དང་ཡང་འགལ་



།ལོ་ཞེ་ན། དེ་ནི་མ་ཡིན་ཏེ་འཇིག་རྟེན་གྱི་དངོས་གྲུབ་སྒྲུབ་པར་འདོད་པའི་བསམ་པ་ཅན་གྱིས་ལྷ་བསྒོམ་པ་སྤོང་བ་ཡིན་ལ། མཆོག་སྒྲུབ་པ་ནི་སྤོང་བ་མ་ཡིན་ཏེ། དེ་ཉིད་ལ་སྐུ་གཟུགས་ཀྱི་ང་རྒྱལ་བསྒོམས་པས་ཐུན་མོང་གི་
དངོས་གྲུབ་སྐྱེད་པར་བྱེད་པས་ཅི་ཞིག་བྱ་ཞེས་གསལ་བར་གསུངས་སོ། །དེ་ལྟ་མ་ཡིན་ན་རྩ་རྒྱུད་ཕྱི་མའི་གཉིས་པ་ལས། ཇི་ལྟར་མེ་ཏོག་ལ་གནས་དྲི། །ཞེས་པ་ལ་སོགས་པའི་ལུང་དང་ཡང་མི་འགྲིག་ལ། ལུང་གཞན་གྱི་གནོད་པ་ཡང་འབྱུང་ངོ༌། །
འ# དེ་ལྟར་ན་ལུང་ལས། ནང་ལ་གཞོལ་བའི་རྣལ་འབྱོར་པས་ནི་བསྐྱེད་རིམ་གྱི་ཡན་ལག་བཟླས་པ་ལ་སོགས་པ་ལྔ་སྤང་བར་བཤད་དོ། །སློབ་དཔོན་གྱི་ཞལ་སྔ་ནས་ནི་ནང་ལ་གཞོལ་བའི་རྣལ་འབྱོར་པས་བཟླས་པ་ལ་སོགས་པ་ཅི་ནས་ཀྱང་སྤང་ངོ་ཞེས་ལུང་
བསྟན་པ་ཁོ་ནར་ཡང་དཀའ་ཞེས་ཀྱང་གསུངས་སོ། །དྲི་བ་གསུམ་པ་དེ་ལྟར་ཉམས་སུ་བླངས་ན་འབྲས་བུ་དུས་ནམ་ཞིག་འགྲུབ་པར་འགྱུར་སྙམ་ན། དེ་ལ་གཉིས་ཏེ། ནམ་འགྲུབ་པའི་དུས་དང་། དེའི་ཡན་ལག་གོ །དང་པོ་ནི་བརྩོན་འགྲུས་དང་བསྟན་ སཾ
པའི་བྱེ་བྲག་གིས་གང་ཟག་རིགས་བཞིའི་འགྲུབ་པའི་དུས་བཞི་སྟེ། ཚེ་འདི་ལ་འགྲུབ་པ་དང་། འཆི་ཁར་འགྲུབ་པ་དང་། བར་དོར་འགྲུབ་པ་དང་། སྐྱེ་བ་བརྒྱུད་དེ་འགྲུབ་པའོ། །གཉིས་པ་དེའི་ཡན་ལག་ཀྱང་བཞི་སྟེ། སྐྱེ་བ་འདིར་འགྲུབ་པའི་ཡན་
ལག་བཅུད་ལེན་དང་། འཆི་ཁར་འགྲུབ་པའི་ཡན་ལག་འདའ་ཀ་མ་དང་། བར་དོར་འགྲུབ་པའི་ཡན་ལག་བར་དོ་དང་། སྐྱེ་བ་བརྒྱུད་དེ་འགྲུབ་པའི་ཡན་ལག་སྨོན་ལམ་མོ། །དེ་དག་ཀྱང་ཞིབ་ཏུ་བརྗོད་ན་སྐྱེ་བ་འདིར་འགྲུབ་པ་ནི་ལམ་མང་པོ་ཉམས་སུ་
24g



བླངས་པ་སྟེ། སྤྱོད་པ་དང་ཉེ་རྒྱུ་ཚུན་ཆད་སྤྱད་པ་ནི་ཚེ་འདི་ཉིད་ལ་འགྲུབ་པར་འགྱུར་ཏེ། སཾ་པུ་ཊའི་དང་པོའི་བཞི་པ་ལས། བསྐལ་པ་བྱེ་བ་གྲངས་མེད་པར། །ཇི་སྲིད་སངས་རྒྱས་མ་ཐོབ་པ། །གང་གི་དམ་པའི་བདེ་བས་ཁྱོད། །སྐྱེ་བ་འདིར་ནི་འགྲུབ་
པར་འགྱུར། །ཞེས་གསུངས་སོ། །གཉིས་པ་དེའི་ཡན་ལག་ནི་ཚེ་འདི་ལ་སངས་རྒྱས་འདོད་པས་དྲོད་ནི་མ་ཐོབ་ན་སྔོན་ལ་བཅུད་ཀྱིས་ལེན་ལ་སོགས་པས་ཚེ་བསྒྲུབས་ཏེ། སཾ་པུ་ཊའི་བདུན་པའི་དང་པོ་ལས། སྨན་འདི་དང་ལྡན་པས་རྣལ་འབྱོར་པས་ལོ་
བརྒྱ་ཕྲག་སྟོང་ལ་སོགས་པར་གནས་པར་བྱའོ། །དུས་ཀྱི་འཆི་བ་མི་རིགས་པས། །གང་ཞིག་རྣལ་འབྱོར་པར་འདོད་པ། །དེ་ཡི་ངལ་བ་དོན་མེད་ཅིང་། །དེ་ཉིད་འབྲས་བུ་ཐོབ་མི་འགྱུར། །ཡོ་གི་ཤིན་ཏུ་མཉམ་གཞག་པས། །དེ་ལྟར་ཆོ་ག་ང་ཡིས་
# བསྔགས། །ཞེས་གསུངས་ལ། གུར་གྱི་ལེའུ་བཞི་པ་ལས། མིག་སྨན་ལ་སོགས་པ་གསུངས་པས་དེ་དག་ནི་ཚེ་འདིར་འགྲུབ་པའི་གྲོགས་ཡིན་ནོ། །འདི་དག་ལམ་གང་གི་ཁོངས་སུ་བསྡུ་ན། དམ་ཚིག་དང་ལས་ཚོགས་ཀྱི་ཁོངས་སུ་བསྡུའོ། །གཉིས་
པ་ནི་འཆི་ཁ་ལ་སོགས་པ་འདི་ལ་ལམ་གཞན་རྣམས་རྫོགས་པར་ཉམས་སུ་མི་ལེན་ཀྱང་བླང་ཏུ་བཏུབ་ལ། ཉེ་རྒྱུ་ནི་ཅི་ནས་ཀྱང་མ་སྤྱད་ལ། སྤྱོད་པ་ནི་སྤྱོད་འཕྲོ་ལ་འདའ་བའང་སྲིད་དེ། སློབ་དཔོན་ནག་པོ་པ་བཞིན་ནོ་སྙམ་མོ། །འབྲས་བུ་འགྲུབ་པ་ལ་
སྤྱོད་པ་དང་། ཉེ་རྒྱུ་ཅིས་ཀྱང་དགོས་སམ་མི་དགོས་སྙམ་ན། སྤྱོད་པ་དང་ཉེ་རྒྱུ་མ་སྤྱད་པར་འབྲས་བུ་མི་འགྲུབ་བོ། །དེ་བཞིན་དུ་སློབ་དཔོན་ཀླུ་སྒྲུབ་ཀྱང་བཞེད་དེ། རིམ་པ་ལྔ་པ་ལས། ཇི་ལྟར་ཤིང་ལ་མེ་གནས་ཀྱང་། །མ་གཙུབས་བར་དུ་མི་འབྱུང་
244



ས་
བ
རྒྱུ་ ཉེར་གསུམ་
།ལྟར། །དེ་བཞིན་བྱང་ཆུབ་ཟླ་བྲལ་བ། །རྣམ་པ་ཀུན་ཏུ་མི་འཐོབ་བོ། །ཞེས་གསུངས་པས་འཆི་ཁ་ལ་སོགས་པར་ཡང་རང་སྐལ་གྱི་སྤྱོད་པ་བག་ཙམ་རེ་བྱེད་པར་བཞེད་དོ། །འདི་ནི་མངོན་པར་རྟོགས་པ་བཅུ་གཅིག་པོ་ལམ་
ཐམས་ཅད་ཉམས་སུ་ལེན་པའི་རིགས་ཀྱི་གང་ཟག་ལ་དགོངས་ཀྱི། དབང་རྗེས་ལ་གྲོལ་བ་ཨིནྡྲ་བྷཱུ་ཏི་ལྟ་བུ་དང་སྟན་གཅིག་གི་སྟེང་དུ་གྲོལ་བ་ལ་སོགས་པ་རྣམས་ལ་ལམ་ཚང་བར་མི་དགོས་ཞེས་གསུངས་ཏེ། ཉེ་རྒྱུ་ནི་ཅིས་ཀྱང་དགོས་པས་དབང་ཉིད་ཀྱི་
སྟེང་དུ་ལམ་དྲུག་གམ་བཅུ་གཅིག་ཚང་བས་ན་དེ་ཇི་ལྟར་ཚང་བའི་ཚང་བརྩིས་ལ་ཞིབ་ཏུ་བཤད་དེ། འདི་ནི་བདག་གི་རྟོག་པ་ལ་ལེགས་པར་གསུངས་སོ། །ཡང་འདའ་ཀ་མ་ལ་སོགས་པར་འགྲུབ་ཅེས་གསུངས་པ། འདི་ཡང་སངས་རྒྱས་ཉིད་འགྲུབ་
བམ༑ འོན་ཏེ་གཞན་ཞིག་འགྲུབ་སྙམ་ན། ཁ་ཅིག་ནི་སངས་རྒྱས་ཉིད་འགྲུབ་པར་འདོད་དེ། བུ་ག་དགུ་ཡི་སྟེང་མཆོག་ནས། །འཕྲལ་དུ་ཡིད་ཀྱིས་འཕོ་བྱེད་པ། །ཉིན་ཞིང་བྲམ་ཟེ་གསོད་པ་དང་། །མཚམས་མེད་ལྔ་ནི་བྱེད་པ་དང་། །ཆོམ་རྐུན་ལས་༩
ཀྱིས་ལོངས་སྤྱོད་དང་། །འདི་ཡི་ལམ་གྱིས་གྲོལ་བར་འགྱུར། །ཞེས་པས་ཤེས་སོ། །བླ་མ་རྣམས་ཀྱི་གསུང་གི་ལུང་དེ་ནི་བར་དོར་རིག་འཛིན་གྲུབ་པ་ལ་དགོངས་ཀྱི། དེ་ལ་བརྟེན་ནས་སངས་རྒྱས་སུ་འགྲོ་བར་འདོད་དེ། བཟང་པོའི་ལམ་གྱི་རྣལ་
འབྱོར་པའི། །འགྲོ་བ་མཛེས་པར་ཁྱོད་ལ་བསྟན། །ཞེས་པས་སོ། །གང་ཟག་གི་དབྱེ་བས་ངེས་པ་མེད་པར་མངོན་ནོ། །གསུམ་པ་བར་དོར་འགྲུབ་པ་ནི་བླ་མ་བརྒྱུད་པ་རྣམས་ཀྱི་མན་ངག་དག་ལས་ཟབ་ཅིང་གསལ་བར་གསུངས་མོད། བཀའ་དང་
ལྗོན་ཤིང་



བསྟན་བཅོས་ཕལ་ཆེར་ལས་གསལ་བར་བྲིས་པ་ནི་མ་མཐོང་ངོ་། །འོན་ཀྱང་ཡེ་ཤེས་ཐིག་ལེ་ལས། ཡང་ན་ལུས་ནི་སྤངས་མ་ཐག །བརྩོན་པར་མི་ལྡན་པས་ཀྱང་འགྲུབ། །ཅེས་པ་དང་། སློབ་དཔོན་སངས་རྒྱས་ཡེ་ཤེས་ཞབས་ཀྱིས་ཞལ་གྱི་ལུང་
ལས༑ ཁྱོད་ཀྱང་ཟས་ཀྱི་བྱ་བ་དང་། །ང་ལ་ཅུང་ཟད་འཁྲུལ་རྟོག་པས། །གཟུགས་བཅས་ཕུང་པོ་རང་ལུས་ནི། །ཚེ་འདི་ཉིད་ལ་མི་འགྲུབ་སྟེ། །ཡིད་ནི་རྡོ་རྗེའི་སྐུར་གྲུབ་ནས། །བར་དོར་ཡང་དག་འགྲུབ་པར་འགྱུར། །ཞེས་ལེགས་པར་གསུངས་
སོ༑ །ཡང་ཁ་ཅིག་རྩ་རྒྱུད་ཕྱི་མའི་ལེའུ་གཉིས་པའི། ཇི་ལྟར་སྒྱུམ་རྨི་ལམ་དང་། །ཇི་ལྟར་བར་མའི་སྲིད་ཡིན་པ། །རྟག་ཏུ་གོམས་པའི་རྣལ་འབྱོར་པས། །དཀྱིལ་འཁོར་ཉིད་ནི་དེ་བཞིན་འདོད། །ཅེས་གསུངས་པས་ཟིན་ཟེར་ན་ཡང་། དེ་ནི་མ་ཡིན་
ཏེ༔ འདིས་ནི་ཆོས་ཐམས་ཅད་རྨི་ལམ་ལྟ་བུ་ལ་སོགས་པའི་དཔེ་བསྟན་གྱིས་བར་དོར་འགྲུབ་པའི་ལུང་ནི་མ་ཡིན་ནོ། །དེ་ལྟར་འཕོ་བ་དང་བར་དོ་གཉིས་གང་གི་ནང་དུ་བསྡུ་ན་བླ་མ་གོང་མ་རྣམས་དམ་ཚིག་དང་སྡོམ་པའི་ནང་དུ་འདུའོ་ཞེས་གསུངས་
བསོ༑ །ཁ་ཅིག་ན་རེ་རིམ་པ་གཉིས་ཀའི་ཁོངས་སུ་བསྡུ་ཞེས་གསུངས་ལ། སློབ་དཔོན་གྱི་ཞལ་སྔ་ནས་ནི་རྫོགས་རིམ་ཉིད་ཀྱི་ཁོངས་སུ་བསྡུ་སྟེ། སློབ་དཔོན་བྷ་ཝ་པས་གྲོང་འཇུག་གི་སྐབས་སུ་ནང་གི་ལས་ཀྱི་ཚོགས་ཡིན་ནོ་ཞེས་གསུངས་པས་སོ། །
དེས་ན་འདི་ནི་ལས་ཚོགས་དང་། དམ་ཚིག་གཉིས་ཀའི་ཁོངས་སུ་འདུའོ་ཞེས་ཀྱང་གསུངས་སོ། །གང་ལྟར་ཡང་འདའ་ཁ་དང་བར་དོར་འགྲུབ་པར་འདོད་པའི་གང་ཟག་འབྲིང་པོའི་ལམ་གྱི་ཡན་ལག་ཁྱད་པར་བ་ཡིན་ནོ། །བཞི་པ་སྐྱེ་བ་བརྒྱུད་དེ་འགྲུབ་
246



༣ ༄༅། །པར་འདོད་པ་སྨོན་ལམ་གྱི་ལམ་ལ་མོས་པ་ལམ་དུ་བྱེད་པ་ནི་སྐྱེ་བ་གཅིག་ནས་བཅུ་དྲུག་གི་བར་རམ་དེ་ལས་ཀྱང་འགོར་བ་སྲིད་ནའང་འགྲུབ་པར་འགྱུར་ཏེ། འདིའི་ལམ་གྱི་ཡན་ལག་ཁྱད་པར་བ་ནི་སྨོན་ལམ་ཡིན་ཏེ། རྩ་རྒྱུད་
ཕྱི་མའི་བརྒྱད་པ་ལས། རིགས་སུ་སྐྱེ་དང་དམ་ཚིག་ཅན། །ཞེས་བྱ་བ་ལ་སོགས་པ་དང་། སཾ་པུ་ཊའི་དགུ་པའི་གཉིས་པ་ལས། སེམས་ཅན་ཐམས་ཅད་བདེ་གྱུར་ཅིག །ཅེས་བྱ་བ་ལ་སོགས་པས་སོ། །འདི་ནི་དམ་ཚིག་དང་སྡོམ་པའི་ཁོངས་སུ་འདུ་བ་
འཆ་ ཡིན་ནོ། །སྨོན་ལམ་དང་མོས་པ་ལ་བརྟེན་ནས་ཇི་ལྟར་འགྲུབ་ན་འཁོར་ལོས་སྒྱུར་བ་ལ་སོགས་པར་སྐྱེ་ཞིང་སེམས་ཅན་གྱི་དོན་དུ་མ་བྱས་ནས་འབྲས་བུ་འགྲུབ་སྟེ། རྡོ་རྗེ་གུར་ལེའུ་བཅུ་བཞི་པ་ལས། རྣལ་འབྱོར་བ་གང་དབང་བསྐུར་མེད། །དཀྱིལ་
འཁོར་དུ་ནི་མ་ཞུགས་དང་། །གང་ཞིག་རབ་གནས་མ་མཐོང་དང༌། །གང་གིས་སྦྱིན་སྲེག་མ་བྱས་དང་། །འཇིག་རྟེན་འདི་དང་ཕ་རོལ་ཏུ། །དེ་ཡི་དངོས་གྲུབ་མཆོག་ཉིད་མེད། །གང་གིས་སློབ་དཔོན་གསོལ་མ་བཏབ། །འདིར་ནི་རིགས་སུ་སྐྱེ་བ་ཁོ
མེད༑ །ཅེས་སྤང་བྱའི་གང་ཟག་བསྟན་ནས་ལམ་ལ་ཞུགས་ནས་མོས་ན་ཅི་འགྲུབ་སྙམ་ན། དེ་ཉིད་ཀྱི་རྗེས་ཐོགས་ལ། སངས་རྒྱས་ཐམས་ཅད་བསྒོམ་པར་བྱ། །གང་ཞིག་བྱང་ཆུབ་མ་ཐོབ་ནའང་། །འཁོར་ལོས་སྒྱུར་བའི་གནས་སུ་དེ། །སྐྱེ་ཞིང་སྐྱེ་
བར་སྐྱེ་བར་འགྱུར། །ཡང་ན་ས་ཡི་བདག་པོ་ཉིད། །གཙང་པའི་གནས་སུ་མངོན་པར་འགྲོ། །བདེ་བ་ཅན་དང་མཁའ་འགྲོ་དང་། །དགའ་ལྡན་དུ་ནི་བློ་ལྡན་འགྲོ། །ཞེས་གསུངས་ལ། སཾ་པུ་ཊའི་དང་པོའི་བཞི་པ་ལས་ཀྱང་། ཡང་ན་རྡོ་རྗེ་འཛིན་པ་



ཉིད། །ཡང་ན་འཁོར་ལོས་སྒྱུར་བའམ། །འདིས་ནི་གྲུབ་པ་ཆེན་པོ་བརྒྱད། །གཞན་ཡང་ཡིད་ལ་འདོད་པའང་སྟེར། །ཞེས་གསུངས་སོ། །དེ་དག་ཀྱང་སྨོན་ལམ་དང་མོས་པ་ལ་གནས་པས་དམ་ཚིག་གི་ཉེས་པས་མ་གོས་ན་སྐྱེ་བ་བཅུ་དྲུག་ན་འགྲུབ་
སྟེ༑ སློབ་དཔོན་པདྨ་བས་དམ་ཚིག་ལྔ་པ་ལས། གལ་ཏེ་ལྟུང་བ་མེད་གྱུར་ན། །སྐྱེ་བ་བཅུ་དྲུག་དག་ན་འགྲུབ། །ཅེས་གསུངས་སོ། །ཡང་དེའི་སྟེང་དུ་བླ་མ་ལ་དབང་བསྐུར་བ་ཡང་ཡང་མནོས་ན་སྐྱེ་བ་བདུན་ན་འགྲུབ་སྟེ། གསང་བའི་རྒྱུད་ཀྱི་མཛོད་
ལས༑ དབང་བསྐུར་ཡང་དག་སྦྱིན་ལྡན་ན། །སྐྱེ་ཞིང་སྐྱེ་བར་དབང་བསྐུར་འགྱུར། །དེ་ཡི་སྐྱེ་བ་བདུན་ན་ནི། །མ་བསྒོམས་པར་ཡང་དངོས་གྲུབ་འཐོབ། །ཅེས་གསུངས་སོ། །དེ་བཞིན་དུ་བརྩོན་འགྲུས་དང་བསྟུན་པའི་བྱེ་བྲག་གི་མྱུར་དུ་འགྲུབ་པར་
ཤེས་པར་བྱའོ། །ལམ་ཉམས་སུ་ལེན་པའི་གང་ཟག་གི་རིགས་ཀྱི་རྣམ་པར་དབྱེ་བ་བསྟན་ཟིན་ཏེ། ཐབས་ཀྱི་རྒྱུད་ཀྱི་མངོན་པར་རྟོགས་པ་དང་དབང་ཐོབ་ནས་ཉམས་སུ་ལེན་པའི་གང་ཟག་གི་དབྱེ་བ་དང་བཅས་པ་ཐམས་ཅད་བསྟན་ཟིན་ཏོ།། །།དེ་ལྟར་
ལམ་རིམ་པ་ཅན་དུ་བསླབ་བམ་ཅིག་ཅར་དུ་བསླབ་ཀྱང་རུང་། ནང་ལ་གཞོལ་བ་བཞིན་ནམ་ཕྱི་ལ་གཞོལ་བ་བཞིན་པས་གང་ལ་བསླབ་ཀྱང་རུང་སྟེ། འབྲས་བུ་འགྲུབ་པའི་འབྲས་བུའི་རྒྱུད་ཀྱི་མངོན་པར་རྟོགས་པ་ནི་གཉིས་ཏེ། གནས་སྐབས་ཀྱི་འབྲས་བུ་
ས་བཅུར་ཉིས་འགྲུབ་པའི་ཚུལ་དང་། མཐར་ཐུག་གི་འབྲས་བུ་སངས་རྒྱས་ཀྱིས་འགྲུབ་པའི་ཚུལ་བསྟན་པའོ། །དེ་ལ་གནས་སྐབས་ཀྱི་འབྲས་བུ་སའི་རིམ་པ་ལ་གཉིས། སྤྱིར་ས་ཐོབ་པ་གནས་སྐབས་རྣམ་གྲངས་བཞིར་གཞག་པ་དང་། སའི་མངོན་
248



༄༅། །པར་རྟོགས་པ་ཞིབ་ཏུ་བཤད་པའོ། །དང་པོ་ནི་མདོ་སྡེ་རྒྱན་ལས། ས་ཐོབ་པ་ནི་མོས་པ་དང༌། །སྤྱོད་པ་དག་ལ་འཇུག་པ་དང་། །རྟོགས་པའི་ཕྱིར་དང་ས་རྣམས་ནི། །གྲུབ་པའི་སྒོ་ནས་རྣམ་པ་བཞི། །ཞེས་གསུངས་
ཏེ༑ མོས་པས་ཐོབ་པ་ནི་མོས་པ་སྤྱོད་པའི་ས་སྟེ། ས་དང་པོ་ལ་མོས་པ་ཐོབ་པའོ། །སྤྱོད་པས་ཐོབ་པ་ནི་མོས་པའི་སའི་ཚེ་ཆོས་སྤྱོད་བཅུ་ལ་འཇུག་པའོ། །རྟོགས་པས་ཐོབ་པ་ནི་ས་དང་པོ་ལ་ཆོས་ཀྱི་དབྱིངས་རྟོགས་ནས་ལམ་ཐམས་ཅད་ཐེག་པ་གཅིག་ཏུ་
ཚ# རྟོགས་པའོ། །གྲུབ་པས་ཐོབ་པ་ནི། ཕྱིར་མི་ལྡོག་པའི་ས་ལ་འཇུག་པའི་ཚེའོ། །འདིར་ས་དེ་དག་ལས་གང་ཡིན་ཞེ་ན། རྟོགས་པའི་ས་དང་། གྲུབ་པའི་སའོ། །འོ་ན་ས་དང་པོས་མ་གྲུབ་བམ་ཞེ་ན། ཅུང་ཟད་གྲུབ་སྟེ། མདོ་སྡེ་རྒྱན་ཉིད་ལས། ས་
རྣམས་ཐམས་ཅད་མ་གྲུབ་དང་། །གྲུབ་པ་དག་ཏུ་ཤེས་པར་བྱ། །གྲུབ་པ་དག་ཀྱང་མ་གྲུབ་དང་། །གྲུབ་པ་དག་ཏུ་ཡང་འདོད་དོ། །ཞེས་གསུངས་ཏེ། མོས་སྤྱོད་ནི་མ་གྲུབ་པའོ། །ལྷག་མ་གཉིས་ནི་གྲུབ་པའོ། །གྲུབ་པ་ལ་ས་བདུན་པ་མན་ཆད་ནི་མ་འོ
གྲུབ་པའོ། །དེ་ཡན་ཆད་ནི་གྲུབ་པའོ། །དེ་ལ་འདིར་རྟོགས་པ་དང་གྲུབ་པའི་སའམ་མ་གྲུབ་པ་ཞེས་བྱ་བ་ཉིད་དུའང་བསྡུར་བཏུབ་པས། ས་དང་པོ་ཡན་ཆད་ཀྱི་མངོན་པར་རྟོགས་པ་ཡིན་ནོ། །སྤྱི་དོན་གཉིས་པ་མངོན་པར་རྟོགས་པ་ཞིབ་ཏུ་བཤད་ན། ས་
རེ་ལ་བཀའ་དང་བསྟན་བཅོས་དག་ལས་དུ་མ་བཤད་ཀྱང་འདིར་བླ་མའི་གསུང་གིས་ས་རེ་རེ་ལ་བསྡུས་པའི་དོན་བཞི་བཞི་སྟེ། ས་གྲུབ་པའི་རྒྱུ་གང་ཡིན་པ་དང་། རྟོགས་པའི་ཁྱད་པར་དང་། གྲུབ་པའི་རྟགས་དང་། མིང་གི་དོན་ནོ། །དང་པོ་ལ་
བསྒྱུ་ རྡོར་ལྔ་
སྟོ ན་ཤིང་



གཉིས༑ བརྒྱུད་པའི་རྒྱུ་དང་། དངོས་ཀྱི་རྒྱུའོ། །དང་པོ་ནི་སྤྱོད་པ་དང་། ཉེ་རྒྱུ་སྟེ། དེ་ཡང་ཀུན་འདར་གྱི་སྤྱོད་པ་ལ་བརྟེན་ནས་དྲོད་ཆེན་པོ་མཐོང་ལམ་ཐོབ་སྟེ། དེ་ནས་ཀུན་བཟང་གི་སྤྱོད་པ་སྤྱད་པ་ཡིན་ཏེ། དེའང་མྱུར་དུ་འགྲུབ་པའི་དབང་དུ་བྱས་
ན་ཀུན་བཟང་ཟླ་བ་གཅིག་ཏུ་སྤྱད་པས་ས་བརྒྱད་པ་མངོན་དུ་བྱས་ནས། དེ་ནས་ཕྱག་རྒྱ་ལ་བརྟེན་ནས་ནང་རྟེན་འབྲེལ་བསྒྲིགས་ནས་ཉེ་རྒྱུ་ཞག་བདུན་གྱི་ས་ལྷག་མ་རྣམས་འགྲུབ་པར་འགྱུར་བ་ཡིན་ཏེ། དེའང་རྡོ་རྗེ་གུར་ལས། ཉི་མ་གཅིག་གིས་འགྲུབ་
པར་འགྱུར། །ཞེས་བྱ་བ་ལ་སོགས་པ་གསུངས་ཏེ། སྔར་ཉེ་རྒྱུའི་སྐབས་སུ་བརྗོད་ཟིན་ཏོ། །འདི་ཕ་རོལ་ཏུ་ཕྱིན་པ་དང་ཡང་མཐུན་ཏེ། གསང་ཆེན་ཐབས་ལ་མཁས་པ་ལས་མི་སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་དཔའ་ནི་འདོད་ན་ཞག་
བདུན་ནའང་བླ་ན་མེད་པའི་བྱང་ཆུབ་འགྲུབ་ལ། འདོད་ན་བསྐལ་པ་བརྒྱ་ནའང་འགྲུབ་བོ་ཞེས་བྱ་བ་ལ་སོགས་པ་གསུངས་སོ། །ཡང་དུས་རིང་དུ་སྡོད་པའི་དབང་དུ་བྱས་ན། ཀུན་འདར་གྱི་སྤྱོད་པའི་འཇུག་ཏུ་ཉེ་རྒྱུའི་ཆ་མཐུན་སྤྱད་ནས། དྲོད་ཆེན་པོ་ཐོབ་
པས་ཀུན་བཟང་གི་སྤྱོད་པས་ཟླ་བའམ། ལོའམ། བསྐལ་པ་ལ་སོགས་པ་དུས་ཇི་སྲིད་འདོད་པར་སྤྱད་པས། ས་བཅུ་གཉིས་མངོན་དུ་བྱས་ཏེ། ཉེ་རྒྱུ་ཞག་བདུན་གྱིས་འབྲས་བུ་འགྲུབ་པའང་ཡོད་དོ། །གཉིས་པ་དངོས་ཀྱི་རྒྱུན་ནི་དཀྱིལ་འཁོར་བཞི་
སྟེ༑ དེའང་གཉིས་ནི་རྩ་དང་། རྩའི་ཡི་གེ་དང་། ཁམས་བདུད་རྩི་དང་། རླུང་རྣམས་དབུ་མའི་ནང་དུ་རིམ་གྱིས་ཐིམ་པས་ས་རྣམས་རིམ་གྱིས་རྟོགས་པ་ཡིན་ནོ། །དེ་ལ་རྩ་ནི་ཕྲ་མོ་བྱེ་བ་ཕྲག་ཕྱེད་དང་བཞི། དེ་ལས་བསྡུ་ན་ཡན་ལག་གི་རྩ་གཙོ་བོར་
s



ལྷ ༄༅ ། །གྱུར་པ་སྟོང་ཕྲག་བདུན་བཅུ་རྩ་གཉིས། ཡི་གེ་དགོད་པའི་རྩ་གཙོ་བོར་གྱུར་པའི་དབང་དུ་བྱས་ན་བརྒྱ་ཉི་ཤུ། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་སོ་བདུན་དག་པ་ལ་དགོངས་ནས་སྦས་པའི་རྩ་ལྔ་བསྣན་པས་སུམ་ཅུ་སོ་བདུན་
ནམ་། བྱང་ཆུབ་ཀྱི་སེམས་འབབ་པ་གཙོ་བོའི་དབང་དུ་བྱས་ན་རྩ་སུམ་ཅུ་སོ་གཉིས་སོ། །རྩ་ཡི་གེ་ནི་སུམ་ཅུ་སོ་གཉིས་པོ་དེ་ཉིད་དང་། གཞན་ཡང་ཡི་གེའི་དབྱིབས་སུ་གནས་པ་རྣམས་སོ། །བྱང་ཆུབ་ཀྱི་སེམས་ནི་མི་ཕྱེད་མ་ནི་སོ་དང་སེན་མོ་སྐྱེད་པའི་
@# ཁམས་ཀྱི་དྭངས་མ་གནས་སོ་ཞེས་བྱ་བ་ལ་སོགས་པ་རྣམས་སོ། །རླུང་ནི་ལས་ཀྱི་རླུང་ཉི་ཁྲི་ཆིག་སྟོང་དྲུག་བརྒྱ་སྟེ། དེ་ཉིད་ལ་ཡུལ་ཉི་ཤུ་རྩ་བཞིའི་དབང་དུ་བྱས་ན་ཡུལ་རེ་རེ་ན་དགུ་བརྒྱ་པ་ཕྲག་རེ་རེ་གནས་ལ། ཡུལ་སུམ་ཅུ་སོ་གཉིས་ཀྱི་དབང་དུ་བྱས་
# ན་ཡུལ་རེ་ན་དྲུག་བརྒྱ་བདུན་ཅུ་རྩ་ལྔ་པར་རེ་གནས་པ་སྟེ། འདིར་ནི་སུམ་ཅུ་སོ་གཉིས་པ་གཙོར་བྱའོ། །དེ་ལྟ་བུའི་རྩ་རྣམས་ཀྱི་རླུང་དང་བྱང་ཆུབ་ཀྱི་སེམས་རྣམས་དབུ་མར་རིམ་གྱིས་ཐིམ་པ་ལས་ས་རྣམས་ཀྱི་རྟོགས་པ་སྐྱེའོ། །དེ་ལ་ཡུལ་དུ་དུ་ལས་ས་
རེའི་རྟོགས་པ་སྐྱེ་སྙམ་ན། རྒྱུད་ཁ་ཅིག་ལས་གྲངས་ལ་ངེས་པ་མ་བཤད། ཁ་ཅིག་ལས་བཤད་པ་ལ་མང་ཉུང་མི་མཐུན་པ་སྣང་ཡང་བཤད་པའི་རྒྱུད་ཀྱི་རྗེས་སུ་འབྲངས་ན་ཐོག་མར་ས་གཉིས་དང་། ཐ་མར་ས་གཉིས་ནི་ཡུལ་བཞི་བཞིའི་ས་རེ་རེའི་རྟོགས་
པ་སྐྱེ་ལ། བར་གྱི་ས་བརྒྱད་ལ་ནི་ས་རེ་རེ་ལ་ཡུལ་གཉིས་གཉིས་ཀྱི་རླུང་སེམས་ལ་སོགས་ཐིམ་པ་ལས་སྐྱེ་བར་བརྟག་པ་དྲུག་པ་ལས་གསལ་ལོ། །མཇུག་ཏུ་ས་བཅུ་གསུམ་པ་ནི་རླུང་སེམས་ཐམས་ཅད་ཀྱི་སྟོབས་བསྡམས་པས་སྙིང་གའི་ནང་དབུ་མ་ཉིད་
251



རྒྱུད་སྡེ་ཀུན་བཏུས་
ལ་བརྟེན་པའི་སྦས་པའི་རྩ་ལྔས་གཙོ་བྱས་ཏེ། སྤྱི་གཙུག་གི་དབུ་མར་ཐིམ་པ་ལས་བཅུ་གསུམ་པ་སངས་རྒྱས་ཀྱི་སའོ། །སྟོབས་བསྡམ་པ་ཅིའི་ཕྱིར་ཞེ་ན། རྩ་ལྔ་པོ་འདི་ན་རླུང་དང་བྱང་ཆུབ་ཀྱི་སེམས་གྲངས་སུ་བྱས་པས་སྔར་གྱི་རྣམ་པ་ཉིད་ལས་མེད་
པའི་ཕྱིར་རོ་ཞེས་གསུངས་སོ། །དབུ་མའི་མདུད་པའི་གྲངས་ལ་སོགས་པ་ནི་འདིར་མི་གསུང་ངོ༌། །རྒྱུ་བསྟན་པའོ། །རྟོགས་པའི་ཁྱད་པར་ནི་ས་དང་པོ་ལ་ཆོས་ཀྱི་དབྱིངས་ཀུན་ཏུ་འགྲོ་བ་བདག་མེད་པ་ཚེས་གཅིག་པའི་ཟླ་བ་ལྟ་བུར་རྟོགས། གཉིས་པ་
ནས་བརྩམས་ཏེ་བཅུ་གསུམ་པའི་བར་དུ་ཇེ་གསལ་ཇེ་གསལ་རྟོགས་ཏེ། ཚེས་གཉིས་ནས་བཅོ་ལྔའི་ཟླ་བ་བཞིན་ནོ། །རྟོགས་པའི་ཁྱད་པར་རོ། །གྲུབ་པའི་རྟགས་ལ་གཉིས་ཏེ། ས་དང་པོའི་རྟགས་དང་། ས་ལྷག་མ་རྣམས་དེས་བསྒྲེའོ། །དང་པོ་ནི་
བཅུ་གསུམ་སྟེ། མདོ་སྡེ་ས་བཅུ་པ་ལས། ཇི་སྐད་དུ་སྐད་ཅིག་ཐང་ཅིག་ཡུད་ཙམ་གཅིག་ལ་ཏིང་ངེ་འཛིན་བརྒྱ་རབ་ཏུ་ཐོབ་པ་དང་། དེ་དག་ལ་སྙོམས་པར་འཇུག་པ་དང༌། སངས་རྒྱས་བརྒྱ་མཐོང་བ་དང་། དེ་དག་གི་བྱིན་རླབས་ཀྱང་ཡང་དག་པར་
ཤེས་པ་དང་། འཇིག་རྟེན་གྱི་ཁམས་བརྒྱ་གཡོ་བར་བྱེད་པ་དང་། ཞིང་བརྒྱུར་ཡང་འགྲོ་བ་དང་། འཇིག་རྟེན་གྱི་ཁམས་བརྒྱ་སྣང་བར་བྱེད་པ་དང་། སེམས་ཅན་བརྒྱ་ཡོངས་སུ་སྨིན་པར་བྱེད་པ་དང་། བསྐལ་པ་བརྒྱར་གནས་པར་བྱེད་པ་
དང་༑ བསྐལ་པ་བརྒྱ་ལ་སྔོན་དང་ཕྱི་མའི་མཐར་འཇུག་པ་དང་
། ཆོས་ཀྱི་སྒོ་བརྒྱ་རྣམ་པར་འབྱེད་པ་དང་། ལུས་བརྒྱ་ཀུན་ཏུ་སྟོན་པ་དང་། ལུས་རེ་རེ་ལ་ཡང་འཁོར་བྱང་ཆུབ་སེམས་དཔའ་བརྒྱ་བརྒྱ་དང་ལྡན་པར་ཀུན་ཏུ་སྟོན་པའོ་ཞེས་གསུངས་པ་ལྟ་
252



ས་
བ
རྒྱ་ ཉེར་བདུན་
།བུ་སྟེ། དེ་རྣམས་བསྡུ་བའི་ཚིགས་སུ་བཅད་པ་ནི། སྙོམས་འཇུག་མཐོང་དང་བྱིན་རླབས་ཤེས། །གཡོ་འགྲོ་སྣང་མིན་བསྐལ་པར་གནས། །སྔོན་ཕྱི་ཆོས་སྒོ་ལུས་བརྒྱ་སྟོན། །གཅིག་ལ་བསྐོར་བའི་བརྩོན་འགྲུས་རྩོམ། །
ཞེས་བྱ་བར་རྟོགས་པར་བྱའོ། །དེ་ལྟར་ན་ཡོན་ཏན་བཅུ་གསུམ་པོ་དེ་དག་ཀྱང་བརྒྱ་ཕྲག་ནི་ས་དང་པོའི་འོ། །གཉིས་པ་ས་ལྷག་མ་རྣམས་དེས་བསྒྲེ་བ་ནི་བཅུ་གཅིག་སྟེ་བཅུ་གསུམ་པོ་དེ་ཉིད་ས་གཉིས་པ་ལ་ནི་བཅུ་གསུམ་པ་སྟོང་ཐོབ་བོ། །གསུམ་པ་ལ་ནི་
; |འབུམ་ཐོབ་བོ། །བཞི་པ་ལ་ནི་བྱེ་བ་ཕྲག་བརྒྱ་ཐོབ་བོ། །ལྔ་པ་ལ་ནི་བྱེ་བ་སྟོང་ཐོབ་བོ། །དྲུག་པ་ལ་ནི་བྱེ་བ་འབུམ་ཐོབ་བོ། །བདུན་པ་ལ་ནི་བྱེ་བ་ཁྲག་ཁྲིག་ཕྲག་འབུམ་ཐོབ་པར་ཤེས་པར་བྱའོ། །དེ་ཡན་ཆད་ཡོན་ཏན་དེ་དག་ལ་གྲངས་ཀྱིས་ཡོངས་སུ་
བགྲང་བར་མི་ནུས་པས། རྡུལ་ཕྲ་རབ་ཀྱིས་ཡོངས་སུ་བགྲང་སྟེ། བརྒྱད་པ་ལ་ནི་ཇི་སྐད་བཤད་པའི་ཡོན་ཏན་རྣམས་འཇིག་རྟེན་གྱི་ཁམས་འབུམ་གྱི་རྡུལ་ཕྲ་རབ་ཀྱི་རྡུལ་སྙེད་ཐོབ། དགུ་པ་ལ་ནི་ཡོན་ཏན་རྣམས་སྟོང་གསུམ་གྱི་འཇིག་རྟེན་གྱི་ཁམས་གྲངས་
མེད་པ་འབུམ་ཕྲག་བཅུའི་རྡུལ་ཕྲ་རབ་ཀྱི་རྡུལ་སྙེད་ཐོབ། བཅུ་པ་ལ་ནི་ཇི་སྐད་དུ་བསྟན་པའི་ཡོན་ཏན་རྣམས་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཕྲ་རབ་ཀྱི་རྡུལ་སྙེད་ཐོབ་པར་འགྱུར་རོ། །གཞན་ཡང་ས་བཅུ་པ་ལ་གནས་པ་
འདིས་ཡོན་ཏན་གཞན་ཡང་རང་གི་ལུས་ཀྱི་བ་སྤུའི་བུ་ག་རེ་རེར་སངས་རྒྱས་བཅོམ་ལྡན་འདས་བགྲོང་བ་ལས་འདས་པ་རེ་རེ་ཞིང་ཡང་བྱང་ཆུབ་སེམས་དཔའ་གཞལ་གྱིས་མི་ལང་བའི་འཁོར་མངའ་བ་དག་སྐད་ཅིག་རེ་རེ་ལ་རྣམ་པ་གཞན་དང་གཞན་དག་
251
ལྗོན་ཤིང་



ཏུའང་སྟོན་པར་ནུས་ལ། དེ་ལས་གཞན་འགྲོ་བ་ལྔའི་འཁོར་བ་མི་ལ་སོགས་པའི་དབྱེ་བ་ཐ་དད་པ་རྣམས་མ་འདྲེས་པར་བ་སྤུའི་ཁུང་བུ་རེ་རེ་ནས་སྐད་ཅིག་རེ་རེ་ལ་སྟོན་པར་ནུས་ཤིང་། བརྒྱ་བྱིན་དང་། ཚངས་པ་དང་། འཇིག་རྟེན་སྐྱོང་བ་དང་། མིའི་
རྒྱལ་པོ་དང་། ཉན་ཐོས་དང་། རང་སངས་རྒྱས་དང་། དེ་བཞིན་གཤེགས་པས་འདུལ་བའི་སེམས་ཅན་རྣམས་ལ་བརྒྱ་བྱིན་ལ་སོགས་པའི་གཟུགས་བཟུང་ནས་ལྷུན་གྱིས་གྲུབ་པར་ཆོས་སྟོན་པར་ནུས་སོ། །ས་བཅུ་གཅིག་པ་ལ་དེས་དཔེ་བྱ་བར་མི་བཟོད་
པ་ཐོབ་པ་དང་། བཅུ་གཉིས་པ་ཡང་གོང་མ་ལས་ཆེས་ཆེ་བ་ཉིད་ཐོབ་པར་ཤེས་པར་བྱའོ། །དེ་ལ་སོགས་པའི་ཡོན་ཏན་གྱི་ཁྱད་པར་རྒྱས་པར་ནི་མདོ་སྡེ་ས་བཅུ་པ་ཉིད་དང་ཐུན་མོང་མ་ཡིན་པའི་མན་ངག་ལས་བཙལ་བར་བྱ་སྟེ་འདིར་རྒྱས་པར་ནི་མི་གསུང་
ངོ་༑ །གྲུབ་པའི་རྟགས་རྣམས་སོ། །མིང་གི་དོན་གང་ཡིན་ཞེ་ན། དེ་ནི་གཉིས་ཏེ། ཐུན་མོང་མ་ཡིན་པའི་མིང་གི་སྒོ་ནས་མདོར་བསྟན་པ་དང་། ཐུན་མོང་མ་ཡིན་པ་ཉིད་ཐུན་མོང་བའི་མིང་ལ་སྦྱར་ཏེ་རྒྱས་པར་བཤད་པའོ། །དང་པོ་ནི་གཉིས། ཕྱིའི་
ཡུལ་གྱི་རབ་ཏུ་དབྱེ་བ་དང་། དེ་ཉིད་ནང་གི་ཡུལ་དང་སྦྱར་ཏེ་བཤད་པའོ། །དང་པོ་ནི། རྩ་རྒྱུད་དང་པོའི་བདུན་པ་ལས། གནས་དང་ཉེ་བའི་གནས་དང་ནི། །ཞིང་དང་ཉེ་བའི་ཞིང་དང་ནི། །ཚནྡོ་ཉེ་བའི་ཚནྡོ་ཉིད། །དེ་བཞིན་འདུ་བ་ཉེ་འདུ་བ། །
འཐུང་གཅོད་ཉེ་བའི་འཐུང་གཅོད་དང་། །དུར་ཁྲོད་ཉེ་བའི་དུར་ཁྲོད་ཉིད། །འདི་རྣམས་ས་ནི་བཅུ་གཉིས་ཏེ། །ས་བཅུའི་དབང་ཕྱུག་མགོན་པོ་ཉིད། །ཅེས་གསུངས་སོ། །དེ་དག་གི་དོན་ནི་ཕྱི་རོལ་ན་གནས་ལ་སོགས་པ་བཅུ་གཉིས་ལས་ཕྱེ་བའི་ཡུལ་
254



ས་
བ
རྒྱ་ ཉེར་བརྒྱད་
།སུམ་ཅུ་སོ་གཉིས་ཡོད་དོ། །གཉིས་པ་དེ་ཉིད་ནང་ནའང་ཡོད་དེ། སྤྱི་བོ་པུལླི་ར་མཱ་ལ་ཡ་ལ་སོགས་པ་སུམ་ཅུ་སོ་གཉིས་པའོ། །དེ་ལ་ཕྱི་དང་ནང་གི་པུལླི་ར་མ་ལ་ཡ་ལ་སོགས་པ་ཡུལ་བཞི་ལ་ནི་གནས་ཞེས་གསུངས་
ལ༑ ནང་དུ་ཡུལ་བཞིའི་རླུང་སེམས་དབུ་མར་ཐིམ་པ་ལས་ས་དང་པོའི་རྟོགས་པ་སྐྱེ་ལ། དེའི་རྟེན་འབྲེལ་གྱིས་ཕྱི་རོལ་གྱི་ཡུལ་བཞི་ན་གནས་པའི་དཔའ་བོ་དང་རྣལ་འབྱོར་མ་རྣམས་སྤྲུལ་པའི་སྐུ་ཡིན་ཡང་ས་དང་པོ་ཐོབ་པའི་ཚུལ་བཟུང་ནས་གནས་པ་
འ# རྣམས་དང་། ཡུལ་རྣམས་བདག་གི་དབང་དུ་འགྱུར་བའི་ཕྱིར་ས་དང་པོ་ལ་གནས་ཞེས་བརྡ་གདགས་སོ། །དེ་བཞིན་དུ་ས་ཕགཉིས་པ་ལ་སོགས་པ་རྣམས་ཀྱང་རིམ་པ་བཞིན་དུ་ཉེ་བའི་གནས་དང་ཞིང་ལ་སོགས་པ་ལ་སྦྱར་ཏེ་རྒྱས་པར་རྟོགས་པར་བྱའོ། །
འདི་རྣམས་ས་ནི་བཅུ་གཉིས་ཏེ། །ཞེས་བྱ་བ་ནི་གནས་ལ་སོགས་པ་བཅུ་གཉིས་པོ་འདི་རྣམས་ས་བཅུ་གཉིས་ཡིན་ནོ་ཞེས་བྱ་བ་ལ་སོགས་པའོ། །ས་བཅུའི་དབང་ཕྱུག་མགོན་པོ་ཉིད། །ཅེས་བྱ་བ་ནི་ས་བཅུ་པའི་དབང་ཕྱུག་གི་མགོན་པོ་བྱང་ཆུབ་སེམས་
དཔའ་ཡིན་ནོ། །འདི་ནི་གཞན་གྱིས་བརྗོད་མི་བྱ། །ཞེས་བྱ་བ་འདིས་ནི་ས་བཅུ་གཉིས་བརྗོད་ཀྱི། གཞན་གྱིས་བརྗོད་པར་མི་བྱའོ། །གཉིས་པ་ཐུན་མོང་མ་ཡིན་པ་ཉིད་ཐུན་མོང་བའི་མིང་ལ་སྦྱར་ཏེ་རྒྱས་པར་བཤད་པ་ལ་གཉིས། ས་བཅུ་གཉིས་སོ་སོའི་
མིང་དོན་དང་། ས་ཞེས་བྱ་བ་སྤྱིའི་མིང་དོན་ནོ། །དང་པོ་ནི་སཾ་པུ་ཊའི་བརྟག་པ་ལྔ་པའི་དང་པོ་ལས། གནས་ནི་རབ་ཏུ་དགའ་བའི་ས། །དེ་བཞིན་ཉེ་གནས་དྲི་མ་མེད། །ཞིང་ནི་འོད་བྱེད་ཤེས་པར་བྱ། །ཉེ་བའི་ཞིང་ནི་འོད་འཕྲོ་ཅན། །ཚརྗོ་མངོན་དུ་
255
ལྗོན་ཤིང་



གྱུར་པ་སྟེ། །ཉེ་བའི་ཚནྡོ་སྦྱང་དཀའ་བ། །འདུ་བ་རིང་དུ་སོང་བ་ཉིད། །ཉེ་བའི་འདུ་བ་མི་གཡོ་བ། །དུར་ཁྲོད་ལེགས་པའི་བློ་གྲོས་ཉིད། །ཉེ་བའི་དུར་ཁྲོད་ཆོས་ཀྱི་སྤྲིན། །ཕ་རོལ་ཕྱིན་བཅུའི་ས་རྣམས་ལ། །རྣལ་འབྱོར་མ་ཡི་ཀླ་ཀློའི་སྐད། །པུ་ལ་
སོགས་པ་ཅི་གསུངས་པ། །ཕྱི་དང་ནང་དུ་ཡང་དག་བསམ། །ཞེས་གསུངས་སོ། །དེ་ལ་གནས་ཞེས་བྱ་བ་ནི་ས་དང་པོའི་བརྡ་སྟེ། བརྡ་དེར་འདོགས་པའི་རྒྱུ་ནི་སྔར་མདོར་བསྟན་པའི་སྐབས་སུ་བརྗོད་ཟིན་ཏེ། བརྡ་འོག་མ་རྣམས་ཀྱང་ཤེས་པར་
བྱའོ། །རབ་ཏུ་དགའ་བ་ཞེས་བྱ་བ་ནི་ཕ་རོལ་ཏུ་ཕྱིན་པ་དང་མཐུན་པར་སྦྱར་བ་སྟེ། དེ་དག་གི་མིང་གི་དོན་ནི། མགོན་པོ་བྱམས་པས་མདོ་སྡེ་རྒྱན་ལས། བྱང་ཆུབ་ལ་ནི་ཉ་བ་དང་། །སེམས་ཅན་དོན་སྒྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་
ཏེ༑ །དེ་ཕྱིར་རབ་དགའ་ཞེས་བརྗོད་དོ། །འཆལ་ཚུལ་རྩོལ་བའི་དྲི་བྲལ་ཕྱིར། །དྲི་མ་མེད་པའི་ས་ཞེས་བྱ། །ཆོས་ཀྱི་སྣང་བ་ཆེན་པོ་ནི། །བྱེད་པའི་ཕྱིར་ན་འོད་བྱེད་པ། །འདི་ལྟར་བྱང་ཆུབ་ཕྱོགས་མཐུན་ཆོས། །རབ་ཏུ་སྲེག་བྱེད་འོད་ལྟ་བུ། །དེ་དང་
ལྡན་ཕྱིར་ས་དེ་ནི། །གཉིས་པ་བསྲེགས་པས་འོད་འཕྲོ་ཅན། །སེམས་ཅན་རྣམས་ཡོངས་སྨིན་བྱེད་ཅིང་། །རང་གི་སེམས་ཀྱང་བསྲུང་བའི་ཕྱིར། །བློ་ལྡན་རྣམས་ཀྱིས་སྦྱང་དཀའ་བ། །དེ་ཕྱིར་སྦྱང་དཀའ་ཞེས་བྱའོ། །ཤེས་རབ་ཕ་རོལ་ཕྱིན་བརྟེན་
ནས༑ །འཁོར་བ་དང་ནི་མྱ་ངན་འདས། །གཉིས་འདིར་མངོན་དུ་འགྱུར་བའི་ཕྱིར། །མངོན་དུ་གྱུར་བའི་ས་ཞེས་བཤད། །བགྲོད་གཅིག་ལམ་དང་འབྲེལ་བའི་ཕྱིར། །རིང་དུ་སོང་བའི་སར་འདོད་དོ། །འདུ་ཤེས་གཉིས་ཀྱིས་མི་གཡོའི་ཕྱིར། །མི་གཡོ་
256



G
།པོ་ཞེས་ངེས་པར་བརྗོད། །སོ་སོ་ཡང་དག་རིག་བློ་བཟང་། །ས་དེ་ལེགས་པའི་བློ་གྲོས་ཡིན། །སྤྲིན་བཞིན་གཉིས་ཀྱིས་ནམ་མཁའི་ཆོས། །ཁྱབ་པའི་ཕྱིར་ན་ཆོས་ཀྱི་སྤྲིན། །ཞེས་གསུངས་ཏེ། དེ་དག་གི་དོན་ནི་ས་དང་པོ་
ལ་བདག་དང་གཞན་གྱི་དོན་བསྒྲུབ་ ས་པའི་ཕྱིར་རབ་ཏུ་དགའ་བའོ། །གཉིས་པ་ལ་འཆལ་བའི་ཚུལ་ཁྲིམས་ཀྱི་དྲི་མ་ཐག་བསྲིངས་པས་དྲི་མ་མེད་པའོ། །གསུམ་པ་ལ་ཏིང་ངེ་འཛིན་གྱི་སྟོབས་ཀྱིས་ཚད་མེད་པ་ཡོངས་སུ་ཚོལ་བའི་ཕྱིར་གཞན་ལ་ཆོས་ཀྱི་
(# སྣང་པའི་འོད་བྱེད་དོ། །བཞི་པ་བྱང་ཆུབ་ཀྱི་ཕྱོགས་ཀྱི་ཆོས་རྣམས་ཀྱི་ཤེས་རབ་ཀྱིས་ཉོན་མོངས་པ་དང་ཤེས་བྱའི་སྒྲིབ་པ་གཉིས་བསྲེགས་པས་འོད་འཕྲོ་བའོ། །ལྔ་པ་སེམས་ཅན་ཡོངས་སུ་སྨིན་པར་བྱེད་པའི་ཚེ་སེམས་ཅན་གྱི་ལོག་པར་བསྒྲུབས་པས་ཉོན་
མི་མོངས་པར་རང་གི་སེམས་བསྲུང་བ་དེ་སྦྱང་དཀའ་བས་སྦྱང་དཀའ་པའོ། །དྲུག་པ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་འཁོར་བ་དང་མྱ་ངན་ལས་འདས་པ་ལ་མི་གནས་ཤིང་དེ་མངོན་དུ་གྱུར་པའོ། །བདུན་པ་ལ་བགྲོད་པ་གཅིག་པ་དང་འབྲེལ་
ཞིང་རིང་དུ་སོང་བ་སྟེ་རྩོལ་བ་ལས་བྱུང་བའི་སྤྱོད་པའི་མཐར་འགྲོ་བའོ། །བརྒྱད་པ་ལ་མཚན་མ་དང་མཚན་མ་མེད་པ་གཉིས་ལ་རྩོལ་བའི་འདུ་ཤེས་གཉིས་ཀྱིས་མི་གཡོ་བའོ། །དགུ་པ་ལ་སོ་སོ་ཡང་དག་པར་རིག་པའི་བློ་གྲོས་བཟང་པོ་ལེགས་པར་ཐོབ་
པའོ། །བཅུ་པ་ལ་སྤྲིན་བཞིན་དུ་ཏིང་ངེ་འཛིན་དང་གཟུངས་ཀྱི་སྒོ་གཉིས་ཀྱིས་ཐོབ་པའི་ཆོས་རྟེན་ལ་ཡོད་པ་ནམ་མཁའ་ལྟ་བུ་ལ་ཁྱབ་པའི་ཕྱིར་ཆོས་ཀྱི་སྤྲིན་ནོ། །འོ་ན་འདིར་ས་བཅུ་གཅིག་པ་དང་། བཅུ་གཉིས་པ་ཅིའི་ཕྱིར་མ་བཤད་ཅེ་ན། རྒྱུད་



རྒྱུད་སྡེ་ཀུན་བཏུས་
ལས༑ ཕ་རོལ་ཕྱིན་བཅུའི་ས་རྣམས་ལ། །རྣལ་འབྱོར་མ་ཡི་ཀླ་ཀློའི་སྐད། །ཅེས་གསུངས་པའི་ཕྱིར་ཕ་རོལ་ཏུ་ཕྱིན་པའི་ཐེག་པ་ལས་གྲགས་པ་དང་ལུང་སྒོ་བསྟུན་ནས། ས་བཅུ་དང་ཕ་རོལ་ཏུ་ཕྱིན་པ་བཅུ་གྲངས་དང་གོ་རིམ་ལ་སོགས་པ་མཐུན་པ་ཙམ་
ལ་དགོངས་ནས་གསུངས་པ་ཡིན་ནོ། །གཞན་དུ་ན་ཐུན་མོང་མ་ཡིན་པའི་མིང་ལས། འདི་རྣམས་ས་ནི་བཅུ་གཉིས་ཏེ། །ཞེས་གསུངས་པ་དང་ཡང་འགལ་བར་འགྱུར་རོ། །ཀླ་ཀློའི་སྐད་ནི་བརྡའི་སྐད་དོ། །པུ་ལ་སོགས་པ་ཅི་གསུངས་པ་ནི་པུལླི་ར་མཱ་
ལ་ཡ་ལ་སོགས་པའི་ཡུལ་ལོ། །ཡུལ་དེ་དག་གང་ན་གནས་ཤེ་ན། ཕྱི་དང་ནང་དུ་ཡང་དག་གནས། །ཞེས་གསུངས་ཏེ། ལུས་དང་ཕྱི་གཉིས་ཀ་ན་གནས་སོ། །དེ་དག་གི་ནང་རྟེན་འབྲེལ་གྱིས་གནས་ལ་སོགས་པར་འཇོག་པའི་རྒྱུ་ནི་སྔར་མདོར་བསྟན་
པའི་སྐབས་སུ་བཤད་ཟིན་ཏོ། །འོ་ན་བཅུ་གཅིག་པ་དང་བཅུ་གཉིས་པའི་མིང་གང་ཡིན་ཞེ་ན། རྒྱུད་རྒྱས་པའི་ལུང་ཀུ་མུ་ཏིར་བྲིས་པ་དང་། ངེས་བརྗོད་བླ་མ་ལས་ཀྱང་གསུངས་ཏེ། འཐུང་གཅོད་དཔེ་མེད་དེ་བཞིན་དུ། །ཉེ་བའི་འཐུང་གཅོད་ཡེ་ཤེས་
ཆེ༑ །ཞེས་གསུངས་པས། བཅུ་གཅིག་པ་ནི་སྔར་གྱི་ས་རྣམས་ཀྱིས་དཔེ་ཙམ་དུའང་བྱ་བར་དཀའ་བས་དཔེ་མེད་པའོ། །བཅུ་གཉིས་པ་ནི་དེ་ལྟ་བུ་དེ་ཆེས་ཆེ་བའི་ཡེ་ཤེས་སུ་གྱུར་པས་ཡེ་ཤེས་ཆེན་པོའོ། །འོ་ན་བཅུ་གསུམ་པ་མ་སྨོས་པ་ཅི་ཞེ་ན། གོང་
མ་རྣམས་ནི་བྱང་ཆུབ་སེམས་དཔའི་ས་ཡིན་ལ། བཅུ་གསུམ་པ་ནི་སངས་རྒྱས་རྡོ་རྗེ་འཆང་གི་ས་ཉིད་ཡིན་པས་མ་སྨོས་ཏེ། ངེས་བརྗོད་བླ་མ་ལས། རྡོ་རྗེའི་ས་ནི་བཅུ་གསུམ་པ། །ཞེས་གསུངས་པས་སོ། །གཉིས་པ་ས་ཞེས་བྱ་བ་སྤྱིའི་མིང་དོན་
258



ས་
བརྒྱ་ སུམ་ཅུ་ཐམ་པ་
༄༅། །ནི། ཅིའི་ཕྱིར་ས་ཞེས་བྱ་ཞེ་ན། གནས་ཞེས་བྱ་བའམ། ས་ཞེས་བྱ་སྟེ། མདོ་སྡེ་རྒྱན་ལས། དགེ་བ་བསྒྲུབ་པ་སྣ་ཚོགས་ལ། །དགའ་བས་རྟག་པ་ཐམས་ཅད་དུ། །གནས་ཕྱིར་བྱང་ཆུབ་སེམས་དཔའ་ཡི། །ས་རྣམས་
གནས་པ་ཡིན་པར་འདོད། །ཅེས་པ་དང་། སའི་ངེས་ཚིག་ནི། འབྱུང་པོ་དཔག་མེད་འཇིགས་མེད་ཕྱིར། །དཔག་ཏུ་མེད་པ་དེ་དག་ལ། །ཕྱིར་ཕྱིར་གོང་དུ་བགྲོད་ལྡན་ཕྱིར། །དེ་དག་ཉིད་ནི་སར་འདོད་དོ། །ཞེས་ཏེ། འགྲོ་བ་དཔག་ཏུ་མེད་པ་
འཇིགས་པ་མེད་པའི་རྟེན་དང་། ས་འོག་མ་ལ་བརྟེན་ནས་ཕྱིར་ཞིང་གོང་དུ་འགྲོ་བའི་རྟེན་བྱེད་པས་ས་སྟེ། །མདོར་ན་ས་དང་འདྲ་བར་རྟེན་བྱེད་པའི་ཕྱིར་རོ། །འདི་དག་ཀྱང་རྩ་རྒྱུད་དང་པོའི་བདུན་པ་དང་། སཾ་པུ་ཊའི་རབ་ཏུ་བྱེད་པ་ལྔ་པའི་དང་པོ་ནས་
བསྟན་ཅིང་། དེའི་གྲོགས་རྣམས་ལེའུ་གཞན་ནས་ཀྱང་ཅི་རིགས་པར་འབྱུང་ངོ་། །གནས་སྐབས་ཀྱི་འབྲས་བུ་བྱང་ཆུབ་སེམས་དཔའི་ས་བཅུ་གཉིས་བསྟན་ཟིན་ཏོ།། །།ད་ནི་མཐར་ཐུག་གི་འབྲས་བུ་བཤད་པར་བྱ་སྟེ། དེ་ལྟར་གནས་སྐབས་ཀྱི་འབྲས་
བུ་ས་བཅུ་གཉིས་ཡོངས་སུ་རྫོགས་པའི་མཐར་ས་བཅུ་གསུམ་པ་རྡོ་རྗེ་འཛིན་པའི་ས་ནི་མཐར་ཐུག་གི་འབྲས་བུ་སྟེ། སངས་རྒྱས་ཀྱི་ས་ཞེས་ཀྱང་བྱའོ། །འདི་ལའང་གཉིས་ཏེ། སངས་རྒྱས་ཀྱི་ས་མངོན་དུ་བྱེད་པའི་ཐབས་ཉེ་བའི་རྒྱུ་ངོ་མཚར་གྱི་ལྟས་
'' དང་༑ དེས་མངོན་དུ་བྱས་པའི་འབྲས་བུའི་མཚན་ཉིད་དོ། །དང་པོ་སངས་རྒྱས་ཀྱི་ས་དེ་མངོན་དུ་བྱེད་པ་ཉེ་རྒྱུའི་རྣམ་གཞག་ནི། དེ་ལྟར་གནས་སྐབས་ཀྱི་འབྲས་བུ་ས་དང་པོ་ཐོབ་ནས། ཀུན་བཟང་གི་སྤྱོད་པ་ལ་བརྟེན་ཏེ་ས་ལྷག་མ་རྣམས་ཟླ་
259



བའམ། ལོའམ། བསྐལ་པ་དཔག་ཏུ་མེད་པར་གནས་པའང་ཡོད་དོ། །སྤྱོད་པ་ཟླ་བ་གཅིག་གི་མཐར་ཉེ་རྒྱུ་ཞག་དྲུག་གམ་ལྔའི་ས་རྣམས་བསྒྲུབས་ནས། བདུན་པའི་སྲོད་ལ་བདུད་བཏུལ་ཏེ། ཐོ་རངས་འཚང་རྒྱ་བས་ཞག་བདུན་ལ་འགྲུབ་པའང་ཡོད་
དེ༑ དེའི་མངོན་རྟོགས་རྒྱས་པར་སྔར་ཉེ་རྒྱུའི་སྐབས་སུ་བརྗོད་ཟིན་ཡང་། རེ་ཞིག་མཚམས་སྦྱར་བར་བྱ་བའི་ཕྱིར་ཅུང་ཟད་བརྗོད་ན། རྡོ་རྗེ་གུར་ལེའུ་བཅོ་ལྔ་པ་ལས་ཀྱང་། ཕྱག་རྒྱའི་དངོས་གྲུབ་དངོས་གྲུབ་ཆེ། །དངོས་གྲུབ་ཀུན་གྱི་སྤྱོད་ཡུལ་མིན། །
དེ་དུས་དེ་ཡི་ལུས་ཐོབ་ཅིང་། །སྐད་ཅིག་ན་ནི་བདེ་ཆེན་ཚུལ། །སྐད་ཅིག་ལ་ནི་དེ་འཁོར་ལྡན། །བསྒོམ་པ་དང་ནི་སྔགས་ཉིད་དང་། །སྐད་ཅིག་སངས་རྒྱས་རྣམ་སྣང་མཛད། །སྤྱན་གྱིས་ཕྲག་ནས་འཁྱུད་པའོ། །ཞེས་བྱ་བ་ནས་བརྩམས་ཏེ། སྤྱན་དང་
བདག་མ་སྒྲོལ་མ་དང་། །དཀར་མོ་ཤིན་ཏུ་ཡིད་འཕྲོག་མ། །མེ་ཏོག་དྲིས་ནི་མཐུན་བྱས་ནས། །རྡོ་རྗེའི་མཆོད་པ་ཡང་དག་བརྩམ། །སྔགས་པས་ཕན་པ་འགྲུབ་འགྱུར་ཞིང་། །ཕྱག་ན་རྡོ་རྗེ་འགྲུབ་པ་དང་། །རྡོ་རྗེ་ཉི་མ་འགྲུབ་པ་དང་། །དམ་པའི་ཡི་གེ་
འགྲུབ་པ་དང་། །བདུན་གྱི་རྒྱལ་པོ་འགྲུབ་པ་དང་། །ཐམས་ཅད་འདྲེན་པ་འགྲུབ་པར་འགྱུར། །ཞེས་གསུངས་ཏེ། ཕྱག་རྒྱ་ལ་བརྟེན་ནས་སྐད་ཅིག་གིས་འགྲུབ་པར་འགྱུར་རོ། །དེ་ལྟར་ཉེ་རྒྱུ་ལ་བརྟེན་ནས་འབྲས་བུ་འགྲུབ་པའི་ངོ་མཚར་གྱི་ལྟས་བསྟན་
པ་ནི། སཾ་པུ་ཊའི་བརྟག་པ་བཅུ་པའི་གཉིས་པ་ལས་གསུངས་པ། གང་དུ་རིག་མའི་སྐྱེས་བུ་གྲུབ་པ་དེར་འདི་ལྟ་བུའི་ཕུན་སུམ་ཚོགས་པ་འབྱུང་སྟེ། །ས་འདི་དགའ་ཞིང་མགུ་ལ་རངས་པ་རྣམ་པ་དྲུག་ཏུ་གཡོས་པ་ལ་སོགས་པ་ནས། བདུད་ཀྱི་གནས་སུ་
260



ས་
།ཆ་ལང་ལྟ་བུའི་སྒྲ་གྲག་པ་དང་
། ཕྱོགས་བཅུར་བསྐལ་པའི་མེ་ལྟ་བུའི་སྐར་མ་ལྟུང་བ་དང་། རྒྱ་མཚོ་ཆེན་པོ་འཁྲུགས་པའི་སྒྲ་དང་། ཐམས་ཅད་དུ་གནམ་རྡོ་ལྟུང་བ་དང་། དེ་ཉིད་བསྐལ་པའི་མེའི་གཟུགས་ལྟ་བུའི་ཡེ་ཤེས་
ཀྱི་སྣང་བ་འབར་བ་དང་། ཕྱག་རྒྱུའི་སྐྱེ་གནས་ཀྱི་སྙིང་པོར་ཁམས་གསུམ་ཐམས་ཅད་སྣང་བ་དང་། ཞེས་བྱ་བ་དང་། མཆོད་པའི་ཁྱད་པར་རྣམ་པ་མང་པོས་མཆོད་ཅིང་བསྟོད་པར་ཡང་གསུངས་ཏེ། དོན་བསྡུས་ན་ཚངས་པ་ལ་སོགས་པ་ལྷ་རྣམས་
དང་༑ ཀླུ་དང༌། གནོད་སྦྱིན་དང༌། དྲི་ཟ་ལ་སོགས་པ་རྣམས་ཀྱིས་རྣམ་པ་སྣ་ཚོགས་པའི་མཆོད་པའི་ཁྱད་པར་སྣ་ཚོགས་པས་མཆོད་པར་གསུངས་ཏེ། ཡི་གེ་མངས་པས་འཇིགས་པས་མ་བྲིས་པས། སཾ་པུ་ཊའི་བཅུ་པའི་གཉིས་པ་ཉིད་དུ་ལྟ་བར་
བྱའོ། །དེ་ཉིད་ལས་མཇུག་བསྡུས་ནས་གསུངས་པ། གཞན་ཡང་ཁྱོད་ལ་རྒྱས་པར་བཤད་པའི་ཚུལ་གྱིས་ཅི་ཞིག་དགོས་ཏེ་བསྒྲུབས་པའི་བསོད་ནམས་ཀྱིས་ཁམས་གསུམ་དུ་སྐྱེས་པའི་མཆོད་པ་དེ་རྣམས་ཀྱིས་མཆོད་པར་བྱའོ། །ཞེས་བྱ་བའི་བར་དུ་
གསུངས་སོ། །སཾ་པུ་ཊའི་བཅུ་པའི་རབ་ཏུ་བྱེད་པ་གཉིས་པའི་གཞུང་དེ་སྲོད་ལ་བདུད་བཏུལ་བའི་དུས་སོ། །གྲུབ་པའི་རྟགས་བསྟན་ཟིན་ཏོ།། །།གཉིས་པ་འབྲས་བུའི་མཚན་ཉིད་ལ་གཉིས། སྤྱི་དང་མཐུན་པའི་སྐུའི་རྣམ་གཞག་དང་། འདི་ཉིད་དུ་
'' གྲགས་པའི་འབྲས་བུའི་མཚན་ཉིད་དོ། །དང་པོ་ལ་གཉིས། ཕ་རོལ་ཏུ་ཕྱིན་པའི་ཐེག་པ་ལས་གྲགས་པ་དང་། རྡོ་རྗེ་ཐེག་པ་ལས་གྲབས་པའོ། །དང་པོ་ལའང་བཞི། སྐུ་གཉིས་སུ་འདོད་པ་དང་། སྐུ་གསུམ་དུ་འདོད་པ་དང་། སྐུ་བཞིར་འདོད་པ་



དང་༑ ཡང་སྐུ་གསུམ་དུ་འདོད་པ་ལུགས་གཉིས་པའོ། །དང་པོ་ནི། ཁ་ཅིག་སངས་རྒྱས་རྣམ་པར་གྲོལ་བའི་སྐུ་དང་། གཟུགས་སྐུའི་བདག་ཉིད་གཉིས་ཡིན་ནོ་ཞེས་ཟེར་ཏེ། ཉན་ཐོས་ལས་གཙོར་གྲགས་པའི་ཕྱིར་འདིར་མི་བརྗོད་དོ། །གཉིས་པའང་
ཕལ་ཆེར་ནི་སྐུ་གསུམ་གྱི་བདག་ཉིད་དུ་འདོད་དེ། མདོ་སྡེ་རྒྱན་ལས། སངས་རྒྱས་རྣམས་ཀྱི་སྐུ་དབྱེ་བ། །རང་བཞིན་ལོངས་སྤྱོད་རྫོགས་པ་དང་། །གཞན་ནི་སྤྲུལ་པའི་སྐུ་ཡིན་ཏེ། །དང་པོ་གཉིས་པའི་རྟེན་ཡིན་ནོ། །ཞེས་བྱ་བ་དང་། ཡང་དེ་ཉིད་
|ལས༑ སྐུ་གསུམ་དག་གིས་སངས་རྒྱས་ཀྱི། །སྐུ་བསྡུས་པར་ནི་ཤེས་བྱས་ཏེ། །སྐུ་གསུམ་དག་གི་རང་བཞིན་གྱིས། །དོན་འདི་རྟེན་དང་བཅས་པར་བསྟན། །ཞེས་གསུངས་ཏེ། ངོ་བོ་ཉིད་དམ། རང་བཞིན་ནམ། ཆོས་ཀྱི་སྐུ་ཞེས་བྱ་བའི་རྣམ་
# གྲངས་སུ་འདོད་པས་དེ་དང་ལོངས་སྤྱོད་རྫོགས་པའི་སྐུ་དང་། སྤྲུལ་པའི་སྐུའོ། །དེ་ལ་སྐུ་གསུམ་གྱི་མཚན་ཉིད་ཀྱང་མདོ་སྡེ་རྒྱན་ཉིད་ལས། ལོངས་སྤྱོད་རྫོགས་པས་ཁམས་ཀུན་ཏུ། །འཁོར་ཡོངས་སྡུད་དང་ཞིང་དང་མཚན། །སྐུ་དང་ཆོས་རྫོགས་
ལོངས་སྤྱོད་དང་། །མཛད་པ་དག་གིས་ཐ་དད་དོ། །རང་བཞིན་སྐུ་ནི་ངོ་བོ་ཉིད། །ཕྲ་ཞིང་དེ་དང་འབྲེལ་བ་དང་། །དགྱེས་དགུར་ལོངས་སྤྱོད་བསྟན་པ་ལ། །ལོངས་སྤྱོད་རྫོགས་འབྱོར་སྐུར་འདོད་དོ། །སངས་རྒྱས་སྤྲུལ་པ་དཔག་མེད་པ། །སྤྲུལ་པའི་
སྐུར་ནི་འདོད་པ་སྟེ། །དོན་གཉིས་ཕུན་སུམ་ཚོགས་པ་སྟེ། །རྣམ་པ་ཐམས་ཅད་ཉིད་ལ་གནས། །ཞེས་གསུངས་སོ། །བཞིར་འདོད་པ་ནི། མངོན་རྟོགས་རྒྱན་ལས། ངོ་བོ་ཉིད་ལོངས་སྤྱོད་རྫོགས་བཅས། །དེ་བཞིན་གཞན་པ་སྤྲུལ་པ་ནི། །ཆོས་སྐུ་



༄༅། །མཛད་པར་བཅས་པ་སྟེ། །རྣམ་པ་བཞིར་ནི་ཡང་དག་བཤད། །ཅེས་འབྱུང་བས། སེང་གེ་བཟང་པོ་ནི་སྐུ་བཞིར་གསལ་ལོ་ཞེས་ཟེར་ལ། ཁ་ཅིག་ནི་སྐུ་གསུམ་ཁོ་ནའོ་ཞེས་ཟེར་རོ། །དེ་ཡང་གཞུང་ལས་ནི་སྐུ་བཞིར་
གསལ་ཏེ། ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་དག་རང་བཞིན་མཚན་ཉིད་ཅན། །ཞེས་གསུངས་ལ། ཆོས་ཀྱི་སྐུ་ནི་བྱང་ཆུབ་ཀྱི་ཕྱོགས་ལ་སོགས་པའི་ཡོན་ཏན་བརྒྱ་ཞེ་ལྔ་བཤད་
ཚ# ནས༑ བྱང་ཆུབ་ཕྱོགས་མཐུན་ཚད་མེད་ཆོས། །རྣམ་པར་ཐར་དང་མཐར་གྱིས་ནི། །སྙོམས་འཇུག་དགུ་ཡི་བདག་ཉིད་དང་། །ཟད་བར་བཅུ་ཡི་བདག་ཉིད་དང་། །ཟིལ་གྱིས་གནོན་པའི་སྐྱེ་མཆེད་ནི། རབ་ཏུ་དབྱེ་བས་རྣམ་བརྒྱད་དང་། །ཉོན་མོངས་
མེད་དང་སྨོན་མཁྱེན་དང་
། །མངོན་ཤེས་སོ་སོ་ཡང་དག་རིག །རྣམ་པ་ཐམས་ཅད་དག་བཞི་དང་། །དབང་བཅུ་དང་ནི་སྟོབས་བཅུ་དང་། མི་འཇིགས་པ་ནི་བཞི་དག་དང་། །བསྲུང་བ་མེད་པ་རྣམ་གསུམ་དང་། །དྲན་པ་ཉེར་གཞག་རྣམ་གསུམ་ *
དང་༑ །བསྙེངས་པ་མི་མངའ་ཆོས་ཉིད་དང་། །བག་ཆགས་ཀུན་དག་བཅོམ་པ་དང་། །སྐྱེ་ལ་ཐུགས་བརྩེ་ཆེན་པོ་དང་། །ཐུབ་པ་ཁོ་ནའི་མ་འདྲེས་ཆོས། །བཅོ་བརྒྱད་བཤད་པ་གང་ཡིན་པ། །རྣམ་པ་ཐམས་ཅད་མཁྱེན་ཉིད་དང་། །ཆོས་ཀྱི་སྐུ་ཞེས་
བརྗོད་པ་ཡིན། །ཞེས་གསུངས་ལ། ལོངས་སྐུ་ནི། མཚན་ནི་སུམ་ཅུ་རྩ་གཉིས་དང་། །དཔེ་བྱད་བརྒྱད་བཅུའི་བདག་ཉིད་འདི། །ཐེག་ཆེན་ཉེ་བར་ལོངས་སྤྱོད་ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེད། །ཅེས་པ་དང་། སྤྲུལ་སྐུ་ནི། གང་གི་
ལྗོན་ཤིང་



སྲིད་པ་ཇི་སྲིད་པར། །འགྲོ་ལ་ཕན་པ་སྣ་ཚོགས་དག །མཉམ་དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་འཆད། །ཅེས་གསུངས་སོ། །ཐེག་པ་ཆེན་པོ་བསྡུས་པ་ལས་ནི། དེ་ལ་ངོ་བོ་ཉིད་ཀྱི་སྐུ་ནི་དེ་བཞིན་གཤེགས་པ་རྣམས་ཀྱི་ཆོས་ཀྱི་སྐུ་
སྟེ༑ ཆོས་ཐམས་ཅད་ལ་དབང་སྒྱུར་བའི་གནས་ཡིན་པའི་ཕྱིར་རོ། །ལོངས་སྤྱོད་རྫོགས་པའི་སྐུ་ནི་གང་སངས་རྒྱས་ཀྱི་འཁོར་གྱི་དཀྱིལ་འཁོར་སྣ་ཚོགས་ཀྱི་རབ་ཏུ་ཕྱེ་བ་དང་ཆོས་ཀྱི་སྐུ་ལ་བརྟེན་པ་སྟེ། སངས་རྒྱས་ཀྱི་ཞིང་ཡོངས་སུ་དག་པ་དང་། ཐེག་
པ་ཆེན་པོའི་ཆོས་ལ་ལོངས་སྤྱོད་མྱོང་བར་མཛད་པའི་ཕྱིར་རོ། །སྤྲུལ་པའི་སྐུ་ནི་གང་ཆོས་ཀྱི་སྐུ་ལ་བརྟེན་པ་ཉིད་དེ་དགའ་ལྡན་གྱི་གནས་ན་བཞུགས་པ་ནས་བཟུང་སྟེ། འཕོ་བ་དང་། བལྟམས་པ་དང་། འདོད་པ་ལ་སྤྱོད་པ་དང་། མངོན་པར་འབྱུང་བ་
གླུ དང་༑ མུ་སྟེགས་ཀྱི་ནང་དུ་གཤེགས་པ་དང་། དཀའ་བ་སྤྱོད་པ་དང་། མངོན་པར་རྫོགས་པར་བྱང་ཆུབ་པ་དང་། ཆོས་ཀྱི་འཁོར་ལོ་བསྐོར་བ་དང་། ཡོངས་སུ་མྱ་ངན་ལས་འདས་པ་ཆེན་པོ་ཀུན་ཏུ་སྟོན་པའི་ཕྱིར་རོ། །ཞེས་བཤད་དོ། །གསུམ་དུ་
འདོད་པ་ལུགས་གཉིས་པ་ནི། སློབ་དཔོན་ཟླ་བ་གྲགས་པས་སྐུ་གསུམ་དུ་བཞེད་ལ་དེའི་མཚན་ཉིད་ཀྱང་དབུ་མ་ལ་འཇུག་པ་ལས། ཤེས་བྱའི་བུད་ཤིང་སྐམ་པོ་མ་ལུས་པ། །བསྲེགས་པས་ཞི་དེ་རྒྱལ་རྣམས་ཆོས་སྐུ་སྟེ། །དེ་ཚེ་སྐྱེ་བ་མེད་ཅིང་འགག་པ་
མེད༑ །སེམས་འགགས་པ་དེ་སྐུ་ཡིས་མངོན་སུམ་མཛད། །ཅེས་པ་དང་། ཡང་སྐུ་གཉིས་ནི་དེ་ཉིད་ལས། དེ་ཡི་ལོངས་སྤྱོད་རྫོགས་སྐུ་བསོད་ནམས་ཀྱིས། །ཟིན་དང་སྤྲུལ་པ་མཁའ་དང་གཞན་ལ་དེ་ཡི་མཐུས། །སྒྲ་གང་ཆོས་ཀྱི་དེ་ཉིད་སྟོན་འབྱུང་། །
264



༢
བརྒྱ་ སོ་གསུམ་
ང༄༅།
།བ།
བ། །དེ་ལ་འཇིག་རྟེན་གྱིས་ཀྱང་དེ་ཉིད་རིག །ཅེས་ཏེ། དེ་ཉིད་ཀྱི་དོན་བཀྲལ་བ། བྱང་ཆུབ་སེམས་དཔའ་རྣམས་ཀྱི་ཆོས་ཀྱི་ལོངས་སྤྱོད་ཀྱི་རྒྱུ་ཉིད་དུ་ཡོངས་སུ་གྱུར་པ་ཡིན་ཏེ་ཞེས་པ་དང་། དེའི་བྱིན་གྱི་བརླབས་ཀྱི་སྤྲུལ་
ད་མ་ལ
པ་དག་ལས། ཆོས་ཀྱི་དེ་ཁོ་ན་ཉིད་གསལ་བར་བྱེད་པའི་སྒྲ་གང་ཞིག་འབྱུང་བ་ཞེས་བྱ་བ་ལ་སོགས་པ་གསུངས་སོ། །དེ་ལ་གཞུང་གི་དོན་ལེགས་པར་མ་རྟོགས་པའི་རྨོངས་པ་ཁ་ཅིག སེམས་འགགས་པ་སྟེ་སྐུ་ཡི་མངོན་གསུམ་མཛད། །ཅེས་
གསུངས་པ་ཙམ་ལ་བརྟེན་ནས། སྤང་བྱའི་བུད་ཤིང་ཟད་པ་ན་དེའི་གཉེན་པོ་ཡེ་ཤེས་ཀྱང་ཟད་དེ་སེམས་ཅན་གྱི་དོན་ནི་གཞན་སྣང་གི་སྐུ་འབའ་ཞིག་གིས་མཛད་དོ་ཞེས་ཟེར་ཏེ། དེ་ནི་སངས་རྒྱས་དང་སློབ་དཔོན་གཉིས་ཀ་ལ་སྐུར་པ་བཏབ་པར་འགྱུར་
ཏེ༑ སངས་རྒྱས་བེམས་པོ་ལྟ་བུར་འགྱུར་བའི་ཕྱིར་རོ། །སློབ་དཔོན་གྱི་དགོངས་པའང་དེ་ནི་མ་ཡིན་ཏེ། འཇུག་པ་ཉིད་ལས་ཡེ་ཤེས་ཀྱི་རང་བཞིན་ཅན་གྱི་སྐུ་ཤེས་བྱའི་བུད་ཤིང་སྐམ་པོ་མ་ལུས་པ་བསྲེགས་པ་ལས་ཤེས་བྱ་སྐྱེ་བ་མེད་པ་ལས་སྐྱེ་བ་དང་ཝཾ
ལྡན་པར་འགྱུར་བ་གང་ཡིན་པ་དེ་ནི་སངས་རྒྱས་རྣམས་ཀྱི་ཆོས་ཀྱི་སྐུའོ་ཞེས་ཡེ་ཤེས་ཀྱི་སྐུར་བཤད་ལ། སངས་རྒྱས་ཀྱི་ཡོན་ཏན་སྟོབས་བཅུའང་གནས་དང་གནས་མ་ཡིན་པ་མཁྱེན་པ་ཞེས་བྱ་བ་ལ་སོགས་པ་རྣམས་མི་རིགས་པར་འགྱུར་རོ། །འོ་ན་རྣམ་
པར་རྟོག་པ་དང་བཅས་པར་མི་འགྱུར་རམ་ཞེ་ན། བསམ་གྱིས་མི་ཁྱབ་པའི་གནས་ཡིན་པའི་ཕྱིར་རྟོག་བཅས་མ་ཡིན་ནོ། །དོན་གཉིས་པ་རྡོ་རྗེ་ཐེག་པའི་ལུགས་ལ་གསུམ། ཡན་ལག་བདུན་ལྡན་དུ་འདོད་པ་དང་། སྐུ་གསུམ་ཡན་ལག་བདུན་ལྡན་དུ་འདོད་
ལྗོན་ཤིང་



པ་དང་། སྐུ་གཉིས་ཡན་ལག་བཅུ་བཞིར་འདོད་པའོ། །དང་པོ་ནི། སློབ་དཔོན་ངག་གི་དབང་ཕྱུག་གྲགས་པས། དཔལ་གསང་བ་འདུས་པའི་དོན་དང་མཐུན་པར་དགོངས་ནས། སངས་རྒྱས་རྣམས་ཀྱི་སྐུ་གསུམ་ནི་ཡན་ལག་བདུན་དང་ལྡན་པ་ཡིན་
ཏེ༑ ལོངས་སྤྱོད་རྫོགས་དང་ཁ་སྦྱོར་བདེ་ཆེན་རང་བཞིན་མེད། །སྙིང་རྗེས་ཡོངས་གང་རྒྱུན་མི་འཆད་དང་འགོག་པ་མེད། །ཡན་ལག་བདུན་དང་ལྡན་པས་སངས་རྒྱས་འདི་ཉིད་ནི། །བདག་འདོད་ཚད་མས་ཡོངས་བསྒོས་བློ་ཅན་རྣམས་ཀྱང་འདོད། །
ཅེས་གསུངས་ཏེ། འོག་མིན་གྱི་གནས་སུ་ས་བཅུ་པའི་བྱང་ཆུབ་སེམས་དཔའ་རྣམས་ལ་ཆོས་ཀྱི་ལོངས་སྤྱོད་ཆེན་པོ་མཛད་པ་དང་། མཚན་དང་དཔེ་བྱད་ཀྱིས་ཡོངས་སུ་བརྒྱན་པའི་ཡེ་ཤེས་ཀྱི་རང་བཞིན་ཅན་གྱི་སྐུ་བཙུན་མོ་དང་ཞལ་སྦྱོར་དང་། ཟག་
མེད་ཀྱི་བདེ་བས་རྒྱུད་གང་བ་ཉིད་དང་། རང་བཞིན་གྱིས་ངོ་བོ་ཉིད་མེད་པ་ཉིད་དང་། ཐུགས་རྗེ་ཆེན་པོ་ཉིད་ཀྱིས་སེམས་ཅན་གྱི་དོན་རྟག་ཏུ་འབྱུང་བ་ཉིད་དང་། མཛད་པ་རྒྱུན་མི་འཆད་པ་ཉིད་དང་། འགོག་པ་མེད་པ་སྟེ། མི་གནས་པའི་མྱ་ངན་ལས་
འདས་པ་ཉིད་དང་བདུན་ནོ། །གཉིས་པ་ནི། འདིར་རྡོ་རྗེ་ཐེག་པའི་གཞུང་གིས་བླ་མ་གོང་མ་རྣམས་ཀྱིས་གསུངས་པ་ལྟར་བརྗོད་པར་བྱ་སྟེ། དེ་ཡང་སྐུ་གསུམ་ཡན་ལག་བདུན་དང་ལྡན་པ་སྟེ། ཆོས་ཀྱི་སྐུ་ནི་སྟོང་པ་དང་སྙིང་རྗེ་གཉིས་སུ་མེད་
པ༑ སེམས་གནས་གྱུར་པ་རང་བཞིན་མེད་པའི་ཡན་ལག་གིས་བསྡུས་པ་ཡིན་ནོ། །ལོངས་སྤྱོད་རྫོགས་པའི་སྐུ་ནི་འོག་མིན་དུ་གྲུབ་ནས་གནས་མི་འཕོ་ཞིང་། མཚན་དང་དཔེ་བྱད་འབར་བའི་ཁ་སྦྱོར་གྱི་སྐུ་ས་བཅུ་གཉིས་པ་ལ་སོགས་པའི་བྱང་ཆུབ་
266



ས་
བ
རྒྱུ
༄༅། །སེམས་དཔའ་རྣམས་ལ་སྣང་བ། ངག་གནས་གྱུར་པའི་ལོངས་སྤྱོད་རྫོགས་པ་ཁ་སྦྱོར་བདེ་ཆེན་དང་གསུམ་གྱིས་བསྡུས་པ་ཡིན་ནོ། །སྤྲུལ་སྐུ་ནི་གདུལ་བྱ་མོས་པ་སྣ་ཚོགས་ལ་ཐབས་སྣ་ཚོགས་ཀྱིས་འདུལ་བ་ལུས་གནས་
གྱུར་པ་སྙིང་རྗེ་ཆེན་པོ་དང་རྒྱུན་མི་འཆད་པ་དང་འགོག་པ་མེད་པ་དང་གསུམ་གྱིས་བསྡུས་པ་ཡིན་ནོ། །གསུམ་པ་ནི་འདིར་སློབ་དཔོན་གྱི་ཞལ་སྔ་ནས་རྙེད་པའི་རྡོ་རྗེ་ཐེག་པའི་རྒྱུད་དག་ལས་འདི་ལྟར་འབྱུང་ངོ་ཞེས་གསུངས་པའི་རྡོ་རྗེ་ཐེག་པའི་སྐུའི་རྣམ་པར་
གཞག་པ་བརྗོད་པར་བྱའོ། །དེ་ལ་རྡོ་རྗེ་ཐེག་པའི་ལུགས་ཀྱི་སྐུ་གཉིས་སམ་གསུམ་ཡང་རུང་སྟེ། རེ་རེ་ལ་ཡང་ཡན་ལག་བདུན་བདུན་དང་ལྡན་དགོས་ཏེ། ཡན་ལག་ནི་སྔར་བརྗོད་པ་ཉིད་ཡིན་ནོ། །དེ་ལ་འདིར་ཐོག་མར་སྐུ་གཉིས་སུ་ཕྱེ་ལ། དེ་རེ་རེ་
# ལའང་སྐུ་གསུམ་གསུམ་དང་ཡན་ལག་བདུན་བདུན་དང་ལྡན་པ་ཡིན་ནོ། །དེ་ལ་སྐུ་གཉིས་ནི་དོན་དམ་གྱི་སྐུ་དང་། ཀུན་རྫོབ་ཀྱི་སྐུ་ཞེས་བྱ་བའམ། ཡང་དོན་དམ་གྱི་སྐུ་དང་། བརྡའི་སྐུ་ཞེས་བྱའོ། །དེ་ལྟར་སྐུ་གཉིས་ཙམ་དུ་བྱེད་པ་འདི་ཐེག་པ་ཆེན་པོ་
རྒྱུད་བླ་མ་དང་ཡང་མཐུན་ཏེ། དེ་ཉིད་ལས། རང་དོན་གཞན་དོན་དོན་དམ་སྐུ་དང་ནི། །དེ་ལ་བརྟེན་པའི་ཀུན་རྫོབ་སྐུ་ཉིད་དེ། །བྲལ་དང་རྣམ་པར་སྨིན་པའི་འབྲས་བུ་ནི། །ཡོན་ཏན་དབྱེ་བ་དྲུག་ཅུ་བཞི་དག་དང་། ཞེས་པ་དང་། བདག་ཉིད་ཀྱིས་ནི་
འབྱོར་པའི་གནས། །དམ་པའི་དོན་གྱི་སྐུ་ཡིན་ཏེ། །དྲང་སྲོང་རྣམས་ཀྱི་བརྡ་ཡི་སྐུ། །ཕ་རོལ་ཕུན་སུམ་ཚོགས་པའི་གནས། །དང་པོའི་སྐུ་ནི་སྟོབས་ལ་སོགས། །བྲལ་བའི་ཡོན་ཏན་རྣམས་དང་ལྡན། །གཉིས་པ་སྐྱེས་བུ་ཆེན་པོའི་མཚན། །རྣམ་སྨིན་
67
སོ་བཞི་
ལྗོན་ཤིང་



ཡོན་ཏན་དག་དང་ལྡན། །ཞེས་གསུངས་སོ། །དེ་ལ་དོན་དམ་གྱི་སྐུ་གསུམ་ཡན་ལག་བདུན་ལྡན་ནི། ཆོས་ཀྱི་སྐུ་སྤྲོས་པ་ཐམས་ཅད་དང་བྲལ་བ་རང་བཞིན་མེད་པ་ཉིད་དོ། །ལོངས་སྐུ་ནི་བྱང་ཆུབ་སེམས་དཔའ་རྣམས་ཀྱི་ཆོས་ཀྱི་ལོངས་སྤྱོད་པའི་གཞིར་
གྱུར་པ་དང་། དམིགས་པ་མེད་པའི་སྙིང་རྗེ་དང་། ཤེས་རབ་ཁ་སྦྱོར་དང་། ཟག་པ་མེད་པའི་བདེ་བས་རྒྱུད་གང་བ་དག་ཡན་ལག་གསུམ་མོ། །སྤྲུལ་སྐུ་ནི་དམིགས་པ་མེད་པའི་སྙིང་རྗེ་ཆེན་པོ་ཉིད་ཀྱིས་སེམས་ཅན་གྱི་དོན་འབྱུང་བའི་གཞིར་གྱུར་པ་
དང་༑ དེ་རྒྱུན་མི་འཆད་པ་དང་། འགོག་པ་མེད་པ་དེ་ཉིད་དེ་ཡན་ལག་གསུམ་མོ། །བརྡའི་སྐུ་གསུམ་ནི་ཆོས་སྐུའི་བརྡ་ནི་བཅོམ་ལྡན་འདས་རྣམ་པར་སྣང་མཛད་ལ་སོགས་པའི་ཐུགས་ཀར་རྡོ་རྗེའི་རྣམ་པར་གནས་པ་སྟེ། དེ་ཁོ་ན་ཉིད་འདུས་པ་
ལས༑ བཅོམ་ལྡན་སེམས་དཔའ་འདི་ཉིད་ནི། །རྡོ་རྗེའི་ངོ་བོས་ཐུགས་ཀར་གནས། །ཞེས་ཞལ་ཕྱག་གི་རང་བཞིན་མེད་པའི་ཡན་ལག་དང་
། ལོངས་སྐུ་ནི་འོག་མིན་གྱི་གནས་སུ་རྣམ་པར་སྣང་མཛད་ལ་སོགས་པའི་བརྡའི་སྐྱེས་བྱང་ཆུབ་སེམས་དཔའ་
རྣམས་ཀྱི་ཆོས་ཀྱི་ལོངས་སྤྱོད་པ་དང༌། སྤྱན་ལ་སོགས་པ་དང་ཞལ་སྦྱོར་གྱི་བརྡ་དང་། དེས་མཚོན་པའི་བདེ་བ་ཆེན་པོའི་བརྡ་དང་ཡན་ལག་གསུམ་མོ། །སྤྲུལ་པའི་སྐུ་ནི་སྙིང་རྗེ་ཆེན་པོ་ཉིད་ཀྱིས་སེམས་ཅན་གྱི་མཛད་པ་ཤཱཀྱ་ཐུབ་པ་ལྟ་བུ་ནས་རི་བོང་ལ་
སོགས་པའི་གཟུགས་ཀྱི་སེམས་ཅན་གྱི་དོན་མཛད་པ་དང་
། དེའང་རྒྱུན་མི་འཆད་པ་དང་། འགོག་པ་མེད་པ་སྟེ་ཡན་ལག་གསུམ་མོ། །དེ་ལ་ཁ་ཅིག་ན་རེ། ཆོས་ཀྱི་སྐུ་ལ་བརྡའི་སྐུ་མི་འཐད་དོ་ཞེ་ན། དེ་ལ་འགལ་བ་མེད་དེ། དེ་བཞིན་གཤེགས་པ་
268



བརྒྱ་ མོ་ལྔ་
༄༅། །ཉིད་ཀྱིས་མཚོན་བྱེད་ཀྱི་བརྡ་ཙམ་དུ་གསུངས་པའི་ཕྱིར་རོ། །གཞན་དུ་ན་མངོན་རྟོགས་རྒྱན་ལས། ལོངས་སྐུ་ནི་མཚན་དང་དཔེ་བྱད་ཅན་ལ་བཤད་པ་དེའང་རིགས་པ་མ་ཡིན་ཏེ། སྤྲུལ་པའི་སྐུ་ཤཱཀྱ་ཐུབ་པའང་ལོངས་སྐུར་
འགྱུར་བའི་ཕྱིར་རོ། །དེ་ལུང་དུ་མི་རིགས་སོ་ཞེ་ན། ས་བཅུ་པའི་མགོན་པོ་བྱམས་པས་གསུངས་པ་ལུང་དུ་དྲང་བར་བྱའོ། །འོ་ན་ལོངས་སྐུ་མཚན་དང་དཔེ་བྱད་ཅན་ཁོ་ན་དེ་ནི་མ་ཡིན་ན་སྔར་གྱི་སྐྱོན་འབྱུང་ངོ༌། །འོ་ན་ཇི་ལྟར་དྲང་ཞེ་ན། དེ་དག་ཐམས་
ཅད་ནི་རྒྱུད་སྡེ་དང་མདོ་སྡེ་སོ་སོའི་ལུང་ལ་བརྟེན་ནས་དགོངས་པ་ཕྱོགས་རེ་ཙམ་ལ་དགོངས་ནས་བཤད་པ་ཡིན་པས་ན། ཐམས་ཅད་ལ་ཡང་སྐྱོན་མེད་དེ་སངས་རྒྱས་ཀྱི་ཡོན་ཏན་ཕྱོགས་རེ་ཙམ་བརྗོད་པ་ཡིན་ལ། མཐའ་དག་བརྗོད་པར་ག་ལ་ནུས། ཡང་
མཚན་ཡང་དག་པར་བརྗོད་པ་ལས། སངས་རྒྱས་སྐུ་ལྔའི་བདག་ཉིད་ཅན། །ཞེས་བྱ་བ་ལ་བརྟེན་ནས་སྐུ་ལྔ་ལ་སོགས་བཤད་དོ། །སྐུའི་དབྱེ་བ་བཤད་ཟིན་ཏོ།། །།སྤྱི་དོན་གསུམ་པ་དེ་ལྟར་སྐུ་གཉིས་སམ་གསུམ་མམ་བཞིའམ་ལྔ་ལ་སོགས་པ་དུ་མར་
བསྟན་ཡང་རུང་ཡན་ལག་བདུན་དང་བཅུ་བཞི་ལ་སོགས་པ་གང་ལྟར་བསྟན་ཡང་རུང་སྟེ་སངས་རྒྱས་ཀྱི་སའི་མཚན་ཉིད་ཀྱེའི་རྡོ་རྗེའི་རྩ་བ་དང་བཤད་པའི་རྒྱུད་འདི་ལས་གསུངས་ཚད་ཀྱི་དབང་དུ་བྱས་ནས་འབྲས་བུའི་མཚན་ཉིད་ནི་གསུམ་སྟེ། བཤད་གཞི་
སྐུ་བཞིའམ་ལྔ་ཡེ་ཤེས་ལྔས་བསྡུས་པ་དང་། འཆད་བྱེད་ཡན་ལག་ལྔས་བསྡུས་པ་དང་། སྐུ་དང་ཡན་ལག་བསྲེ་བའོ། །དང་པོ་ནི་རྩ་རྒྱུད་ལེའུ་དང་པོ་ལས། རྡོ་རྗེ་སེམས་དཔའ་དང་། སེམས་དཔའ་ཆེན་པོ་དང་། དམ་ཚིག་སེམས་དཔའ་ཆེན་པོ་
269
ལྗོན་ཤིང་



རྒྱུད་སྡེ་ཀུན་བཏུས་
དང་། སྙིང་པོ་ཀྱེའི་རྡོ་རྗེ་ཞེས་བྱ་བ་སྟེ། དེ་དག་ལ་རིམ་པ་བཞིན་དུ་ཆོས་སྐུ་དང་། ལོངས་སྐུ་དང་། སྤྲུལ་སྐུ་དང་། ངོ་བོ་ཉིད་ཀྱི་སྐུ་སྟེ་སྐུ་བཞིའམ་ཤིན་ཏུ་རྣམ་པར་དག་པའི་ངོ་བོ་ཉིད་ཀྱི་སྐུ་བསྣན་ཏེ། །ལྔ་པོ་དེ་དག་གིས་སངས་རྒྱས་ཀྱི་ཆོས་ཐམས་་
ཅད་བསྡུས་ནས་བསྟན་ཏེ། དེ་དག་གི་མཚན་ཉིད་ནི་གོང་དུ་བསྟན་པ་རྣམས་ཉིད་ཡིན་ཞིང་། རྒྱུད་ཀྱི་སྟེང་དུའང་སྟོན་པ་ཡིན་ནོ། །ཡེ་ཤེས་ལྔས་བསྡུས་པ་ནི་རྡོ་རྗེ་གུར་ལེའུ་བཅུ་བཞི་པ་ལས། སངས་རྒྱས་ཉིད་དེ་ཅི་ལགས། རྣམ་པ་ཐམས་ཅད་མཁྱེན་
པ་ཉིད་དོ་ཞེས་བྱ་བ་ལ་སོགས་པ་ལ་བརྟེན་ནས་ཡེ་ཤེས་ལྔས་སངས་རྒྱས་ཀྱི་ས་ཐམས་ཅད་བསྡུས་པར་འཆད་དེ། ཡེ་ཤེས་ལྔའང་སྐུ་བཞིར་འདུ་བས་འདི་ནི་སངས་རྒྱས་ཀྱི་རྣམ་གཞག་ལེགས་ཏེ། འཕགས་པ་སངས་རྒྱས་ཀྱི་ས་དང་ཡང་མཐུན་ནོ། །དེའི་
རྣམ་གཞག་རྒྱས་པར་འོག་ཏུ་གནས་གྱུར་དང་། ཡེ་ཤེས་ཀྱི་སྐུའི་སྐབས་སུ་བརྗོད་པར་བྱའོ། །གཉིས་པ་འཆད་བྱེད་ཡན་ལག་ལྔས་བསྡུས་པ་ནི། བླ་མའི་མན་ངག་གིས་རྒྱུད་གསུམ་ཀའི་དགོངས་པ་ཕྱོགས་གཅིག་ཏུ་བྱས་ནས་བརྗོད་ན་འདིར་འདུས་
ཏེ༑ དེའང་བར་སྐབས་ཀྱི་ཚིགས་སུ་བཅད་པ་ནི། གནས་ཡོངས་གྱུར་དང་ཡེ་ཤེས་སྐུ། །མི་གནས་མྱ་ངན་འདས་ཉིད་དང༌། །གཉིས་སུ་མེད་པ་ཉིད་དང་ནི། །མཛད་པ་རྒྱུན་མི་འཆད་པར་འདུས། །ཞེས་བྱའོ། །དེ་ལ་དང་པོར་རྒྱུ་ལ་དམིགས་ནས་
གནས་ཡོངས་སུ་གྱུར་པའི་མཚན་ཉིད་ནི། རྡོ་རྗེ་གུར་ལེའུ་བཅུ་བཞི་པ་ལས། འབྱུང་པོ་འགྲོ་དང་འོང་བ་ནི། །རང་གིས་ཀུན་མཁྱེན་ལྟ་བུར་གཟིགས། །སངས་རྒྱས་སངས་རྒྱས་སྲས་པོ་དང་། །ཡན་ལག་ཀུན་དང་བུ་ག་ཀུན། །མགོ་བོའི་དྲ་བ་སྐུད་
270



།པར་བཅས། །ལུས་ནི་ཡོད་མིན་ལྟར་གཟིགས་ཤིང་། །སྐད་ཅིག་ཀྱེ་རྡོ་རྗེ་གཟུགས་འཛིན། །ཞེས་གསུངས་ཏེ། རྐང་པ་དང་པོ་གཉིས་ཀྱིས་ནི་ཡིད་ཀྱི་རྣམ་པར་ཤེས་པ་གནས་གྱུར་པའི་ཆོས་ཀྱི་སྐུར་མངོན་ནོ། །དེ་ནས་
རྐང་པ་གཉིས་ཀྱིས་རྩ་ཡི་གེ་ངག་གནས་གྱུར་ལོངས་སྐུར་མངོན་ནོ། །དེ་ནས་རྐང་པ་གཉིས་ཀྱི་རྩ་ལུས་གནས་གྱུར་པའི་སྐུར་མངོན་ནོ། །མཇུག་གི་རྐང་པ་གཅིག་གིས་ནི་སྐུ་གསུམ་གྱི་དོན་བསྡུས་པའོ། །དེ་དག་གི་དོན་ནི་འདི་ལྟར་རྟོགས་པར་བྱ་
# སྟེ༑ ཕྱིས་གནས་གྱུར་པའི་རྒྱུའི་དབང་དུ་བྱས་ནས། ངོ་བོ་གཅིག་ཀྱང་ལྡོག་པ་ཐ་དད་པ་རྣམ་པ་བཞི་སྟེ། ཕུང་པོ་ལྔ་བསྡུས་པ་དང་། དཀྱིལ་འཁོར་བཞི་རྟེན་ཡིན་ལ་བརྟེན་པ་ཡིད་དང་ལྔར་བསྡུས་པ་དང༌། ལུས་ངག་ཡིད་གསུམ་དུ་བསྡུས་པ་
ཀླུ་ དང་༑ དེ་དག་ཐམས་ཅད་ཀྱི་བྱེད་པ་པོ་ཡིན་པའི་ཕྱིར་ཡིད་འབའ་ཞིག་གནས་གྱུར་ཚུལ་ལོ། །དེ་ལ་དང་པོའི་དབང་དུ་བྱས་ནས་རྡོ་རྗེ་ཐེག་པའི་དགོངས་པ་ལྟར་ན་གཟུགས་ཀྱི་ཕུང་པོ་ནི་རྣམ་པར་སྣང་མཛད་མེ་ལོང་ལྟ་བུ་ལ་སོགས་པ་རིགས་དང་ཡེ་ཤེས་
ལྔར་གྱུར་ཀྱང་རུང་སྟེ། ཕུང་པོ་ལྔ་རིགས་ལྔའམ་ཡེ་ཤེས་ལྔར་འགྱུར་རོ། །ཕུང་པོ་ལྔ་པོ་འདི་ལ་ཐེག་པ་ཆེན་པོ་བསྡུས་པ་ལས་ནི་གནས་གྱུར་པའི་མཚན་ཉིད་ནི། སྒྲིབ་པ་ཐམས་ཅད་ཀུན་ནས་ཉོན་མོངས་པའི་ཆར་གཏོགས་པའི་གཞན་གྱི་དབང་གི་ངོ་བོ་
Q ཉིད་རྣམ་པར་ལོག་པ་ནི་སྒྲིབ་པ་ཐམས་ཅད་ལས་རྣམ་པར་གྲོལ་ཞིང་། ཆོས་ཐམས་ཅད་ལ་དབང་སྒྱུར་བ་ཉེ་བར་གནས་པ། རྣམ་པར་བྱང་བའི་ཆར་གཏོགས་པའི་གཞན་དབང་གི་ངོ་བོ་ཉིད་དུ་གྱུར་པའི་ཕྱིར་རོ། །ཞེས་བྱ་བ་དང་། དེ་ཉིད་ལ་དབང་འབྱོར་
27



རྒྱུད་སྡེ་ཀུན་བཏུས་
པ་ལྔས་བསྡུས་ཏེ། གཟུགས་ཀྱི་ཕུང་པོ་གནས་གྱུར་པའི་ཕྱིར་ཞིང་དང་། ལུས་དང་། མཚན་དང་། དཔེ་བྱད་བཟང་པོ་དང་། དབྱངས་མཐའ་ཡས་པ་དང་། སྤྱི་གཙུག་བལྟར་མི་མངོན་པ་ལ་དབང་འབྱོར་པ་དང་། ཚོར་བའི་ཕུང་པོ་གནས་གྱུར་པའི་
ཕྱིར་ཁ་ན་མ་ཐོ་བ་མེད་ཅིང་ཚད་མེད་ལ་རྒྱ་ཆེ་བའི་བདེ་བས་ཡང་དག་པར་གནས་པ་ལ་དབང་འབྱོར་པ་དང་། འདུ་ཤེས་ཀྱི་ཕུང་པོ་གནས་གྱུར་པའི་ཕྱིར་མིང་གི་ཚོགས་དང༌། ཚིག་གི་ཚོགས་དང་། ཡི་གེའི་ཚོགས་ཐམས་ཅད་ཀྱིས་བསྟན་པ་ལ་དབང་
འབྱོར་པ་དང་། འདུ་བྱེད་ཀྱི་ཕུང་པོ་གནས་གྱུར་པའི་ཕྱིར་སྤྲུལ་པ་དང་། སྒྱུར་བ་དང་། འཁོར་སྡུད་པ་དང་། དཀར་པོའི་བསྡུ་བ་ལ་དབང་འབྱོར་པ་དང་། རྣམ་པར་ཤེས་པའི་ཕུང་པོ་གནས་གྱུར་པའི་ཕྱིར་མེ་ལོང་ལྟ་བུ་དང་། མཉམ་པ་ཉིད་དང་། སོ་
སོར་རྟོག་པ་དང་། བྱ་བ་གྲུབ་པའི་ཡེ་ཤེས་ལ་དབང་འབྱོར་པའོ་ཞེས་བྱ་བ་ལོ་སོགས་པ་རྒྱས་པར་གསུངས་སོ། །གཉིས་པ་དཀྱིལ་འཁོར་བཞིའི་དབང་དུ་བྱས་ནས་སྐུ་ལྔ་དང་ཡེ་ཤེས་ལྔར་གྱུར་ཀྱང་རུང་སྟེ། འདི་ན་ཐུན་མོང་མ་ཡིན་པའི་གདམས་ངག་ ་
ལས་རྟོགས་བྱ་བས་འདིར་མི་བརྗོད་དོ། །གསུམ་པ་ལུས་ངག་ཡིད་གསུམ་གྱི་དབང་དུ་བྱས་ནས་སྐུ་གསུམ་སྟེ། སྐུ་རྡོ་རྗེ་ནི་ཆོས་སྐུ། གསུམ་རྡོ་རྗེ་ནི་ལོངས་སྐུ། ཐུགས་རྡོ་རྗེ་ནི་སྤྲུལ་སྐུ་ཞེས་རྩ་རྒྱུད་ལེའུ་དང་པོར་ཞིབ་ཏུ་རྟོགས་པར་བྱ་བ་བཞིན་
ནམ༑ ཡང་མན་ངག་ལས་སྐུ་ནི་སྤྲུལ་སྐུ། གསུང་ལོངས་སྐུ། ཐུགས་ཆོས་སྐུ་ཞེས་བྱ་བ་གོང་གི་དཀྱིལ་འཁོར་བཞི་གནས་གྱུར་ལ་སོགས་པ་དང་བསྟུན་ཏེ། ཐུན་མོང་མ་ཡིན་པའི་སྐབས་སུ་གསུངས་པ་བཞིན་རྟོགས་པར་བྱའོ། །བཞི་པ་ཐམས་ཅད་ཀྱི་
172



།བྱེད་པ་པོ་ཡིད་ཡིན་པའི་ཕྱིར་གོང་མ་རྣམས་ཀྱང་ཡིད་གནས་གྱུར་དུ་འདུས་ཏེ་རྟོགས་པར་བྱའོ། །ཇི་ལྟར་གནས་གྱུར་ཞེ་ན། ཀུན་གཞིའི་རྣམ་པར་ཤེས་པའི་ཆོས་ཉིད་གནས་གྱུར་པ་ནི་ཆོས་ཀྱི་དབྱིངས་ཀྱི་ཡེ་ཤེས་སོ། །ཀུན་
གཞི་ཉིད་གནས་གྱུར་པ་ནི་མེ་ལོང་ལྟ་བུའི་ཡེ་ཤེས་སོ། །ཉོན་མོངས་པ་ཅན་གནས་གྱུར་བ་ནི་མཉམ་པ་ཉིད་ཀྱི་ཡེ་ཤེས་ཏེ། ཡིད་ཀྱི་རྣམ་ཤེས་གནས་གྱུར་པ་ནི་སོ་སོར་རྟོག་པའི་ཡེ་ཤེས་དང་། སྒོ་ལྔའི་རྣམ་ཤེས་གནས་གྱུར་པ་ནི་བྱ་བ་གྲུབ་པའི་ཡེ་ཤེས་
# ཏེ༑ བཤད་པའི་རྒྱུད་ཕྱི་མ་ལས། རང་གི་ངོ་བོ་ཡོངས་སུ་གྱུར་པ་ཞེས་བྱ་བ་ནི། རང་རྣམས་དང་དེ་རྣམས་ཀྱི་གཟུགས་ཅན་ནི་རང་གི་གཟུགས་ཅན་ཏེ། ཀུན་གཞི་དང་། ཉོན་མོངས་པ་ཅན་དང་། ཡིད་དང་། མིག་དང་། རྣ་བ་དང་། སྣ་
་ དང་༑ ལྕེ་དང་། ལུས་ཀྱི་རྣམ་པར་ཤེས་པ་དེ་རྣམས་ཡོངས་སུ་གྱུར་པ་ནི་རང་གི་ངོ་བོ་ཡོངས་སུ་གྱུར་པའོ། །བདག་མེད་པའི་ཏིང་ངེ་འཛིན་གྱི་སྒོམ་པས་མེ་ལོང་ལྟ་བུ་དང་། མཉམ་པ་ཉིད་དང་། སོ་སོར་རྟོག་པ་དང་། བྱ་བ་ནན་ཏན་གྱི་རང་བཞིན་ལ་མི
གནས་ནས་ལྡོག་པར་འགྱུར་ཞེས་བྱ་བའི་དོན་ཏོ། །ཞེས་གསུངས་པ་དང་། ཡང་དེ་ཉིད་ལས་འཁོར་བར་བྱེད་པའི་རྒྱུ་ཀུན་གཞིའི་རྣམ་པར་ཤེས་པ་ལ་སོགས་པ་རྣམ་པ་བརྒྱད་ལ་གནས་ནས་དེ་ལྡོག་པའི་མཚན་ཉིད་ཀྱིས་མེ་ལོང་ལྟ་བུ་དང་། མཉམ་པ་ཉིད་
དང་༑ སོ་སོར་རྟོག་པ་དང་། བྱ་བ་ནན་ཏན་གྱི་ཡེ་ཤེས་ཀྱི་སྒྱུ་མའི་རང་བཞིན་གྱིས་གྲུབ་པའོ་ཞེས་གསུངས་སོ། །དོན་དེ་ཉིད་གསལ་བར་བྱ་བའི་ཕྱིར་སློབ་དཔོན་ཙནྡྲ་གོ་མིས་སངས་རྒྱས་ཀྱི་སའི་བསྟན་བཅོས་ལས་གསུངས་པ། ཀུན་གཞིའི་རྣམ་ཤེས་



རྒྱུད་སྡེ་ཀུན་བཏུས་
གང་ཡིན་པ། །དེ་ནི་མེ་ལོང་ཡེ་ཤེས་གྱུར། །དེ་ཡང་ཆོས་ཀྱི་དབྱིངས་ཉིད་ཀྱིས། །ངོ་བོ་ཉིད་དུ་ཡང་དག་འདོད། །ཉོན་མོངས་ཅན་ཡིད་གནས་གྱུར་པ། །མཉམ་ཉིད་ཡེ་ཤེས་གནས་སུ་འདོད། །སོ་སོར་རྟོག་པའི་ཡེ་ཤེས་ནི། །ཡིད་ཀྱི་རྣམ་ཤེས་དེ་ཉིད་
དོ༑ །དེ་དག་ལོངས་སྤྱོད་རྫོགས་སྐུ་སྟེ། །ཆོས་ལ་རྫོགས་ལོངས་སྤྱོད་པར་བསྟན། །བྱང་ཆུབ་སེམས་དཔའ་ཆེན་པོ་རྣམས། །ཆོས་ལ་རྫོགས་ལོངས་སྤྱོད་པའི་ཕྱིར། །ཁ་ཅིག་མེ་ལོང་ཡེ་ཤེས་ཀྱང་། །ལོངས་སྤྱོད་རྫོགས་པའི་སྐུ་རུ་འདོད། །དེ་ཡང་
དེ་ཡི་རྒྱུ་ཉིད་ཀྱིས། །ཉེ་བར་བརྟག་པའོ་དེ་བཞིན་གཞན། །དབང་པོ་ལྔ་ཡི་རྣམ་ཤེས་གཞན། །དེ་ནི་དོན་ཀུན་ཡོངས་སུ་འཛིན། །ཐོབ་ནས་སེམས་ཅན་ཀུན་དོན་དུ། །དེ་ནི་བྱ་བ་སྒྲུབ་པ་ཙམ། །དེ་ཡང་རྟག་པར་ཐམས་ཅད་དུ། །དུས་ཇི་ལྟར་དང་བསམ་
ཇི་ལྟར། །སྤྲུལ་པའི་སྐུ་སྟེ་སངས་རྒྱས་རྣམས། །ཐམས་ཅད་སྤྲུལ་སྐུའི་རྒྱུ་ཡིན་ནོ། །འགའ་ཞིག་དག་གིས་ཡིད་ཉིད་ལ། །སྤྲུལ་པའི་སྐུ་ནི་དེར་རྟོགས་ཏེ། །དབང་པོ་ལྔ་ཡི་རྣམ་ཤེས་གང་༌། །དེ་ནི་ལོངས་སྤྱོད་རྫོགས་སྐུར་རོ། །ཞེས་གསུངས་སོ། །
གནས་གྱུར་པ་བསྟན་ཟིན་ཏོ། །ད་ནི་དེ་ལྟར་གནས་གྱུར་ཡེ་ཤེས་ཀྱི་རང་བཞིན་ཅན་ཡིན་པའི་ཕྱིར་ཡེ་ཤེས་ཀྱི་སྐུའི་མཚན་ཉིད་ཇི་ལྟ་བུ་ཞེ་ན། དེ་བརྗོད་པར་བྱ་སྟེ། དེ་ལ་བཞི། སྐུ་མེད་པ་མ་ཡིན་པ་དང་། སྐུ་བེམས་པོ་མ་ཡིན་པ་དང་། ཡེ་ཤེས་
ལྔའི་སྐུའི་མཚན་ཉིད་དང༌། སྐུ་གསུམ་གྱིས་ཡེ་ཤེས་ལྔ་བསྡུས་པའི་ཚུལ་ལོ། །དང་པོ་གཉིས་ནི་སངས་རྒྱས་ནི་སྐུ་མེད་པ་ཡང་མ་ཡིན་ལ། སྐུ་དེ་ཡང་བེམས་པོ་ཡང་མ་ཡིན་ཏེ། ཡེ་ཤེས་ལྔའི་རང་བཞིན་གྱི་སྐུ་ཡིན་ཏེ། རྡོ་རྗེ་གུར་གྱི་ལེའུ་བཅུ་བཞི་པ་
274



༄༅། །ལས། ཇི་སྐད་དུ། སངས་རྒྱས་ཉིད་དེ་ཅི་ལགས། རྣམ་པ་ཐམས་ཅད་མཁྱེན་པ་ཉིད་དོ། །དེ་ཅི་ལགས། ལུས་ཅན་འདི་ནི་བདེན་པའོ། །དེ་རྒྱུ་ཅིའི་སླད་དུ་ཞེ་ན། རྡོ་རྗེ་འཛིན་པས་བཀལ་སྩལ་པ། འདི་ལྟར་ང་ནི་མཚན་
བཟང་པོ་སུམ་ཅུ་རྩ་གཉིས་དང་ལྡན་ཞིང་དཔེ་བྱད་བཟང་པོ་བརྒྱད་ཅུས་བརྒྱན་པའོ། །དེ་ཅིའི་ཕྱིར་ཞེ་ན། མི་འདྲ་བའི་ཕྱིར་བསྒྲུབ་པར་བྱ་བ་ཡིན་ནོ། །ཕྱག་ན་རྡོ་རྗེས་གསོལ་པ། ཅི་བཅོམ་ལྡན་འདས་བེམས་པོ་ལགས་བསམ། རྡོ་རྗེ་འཛིན་པས་བཀའ་
# རྩོལ་པ། ང་ཉིད་མེ་ལོང་ལྟ་བུའི་ཡེ་ཤེས་སོ། །མེ་ལོང་ལྟ་བུའི་ཡེ་ཤེས་དེ་ཅི་ལགས། རྡོ་རྗེ་འཛིན་པས་བཀལ་སྩལ་པ། བདེན་པ་ཡང་མ་ཡིན་པ་དང་། བརྫུན་པ་ཡང་མ་ཡིན་པ་དང་། རྒྱུ་མ་ཡིན་པ་དང་། རྐྱེན་མ་ཡིན་པ་སྟེ། དེ་ལྟར་ང་ཉིད་མཉམ་
ཟླ་ པ་ཉིད་ཀྱི་ཡེ་ཤེས་དང༌། ང་ཉིད་བྱ་བ་ནན་ཏན་གྱི་ཡེ་ཤེས་དང་། ང་ཉིད་སོ་སོར་རྟོག་པའི་ཡེ་ཤེས་དང་། དེ་ལྟར་ཆོས་ཀྱི་དབྱིངས་ཤིན་ཏུ་རྣམ་པར་དག་པའོ། །དེའི་ཕྱིར་བྱང་ཆུབ་སེམས་དཔའ་ཆེན་པོ་རྣམ་པ་དང་བྲལ་བའི་བྱང་ཆུབ་དེ་སྐད་མ་སྨྲ་མི
ཡི་ ཞིག ང་ཉིད་དངོས་པོ་དངོས་མེད་དང་། །དང་པོའི་དེ་བཞིན་གཤེགས་པར་བརྗོད། །གཟུགས་མེད་གཟུགས་དང་ལྡན་པའི་མཆོག །ཟབ་མོ་ཞི་བའི་གཟུགས་དང་ལྡན། །ཞེས་གསུངས་ཏེ། ཚིགས་སུ་བཅད་པ་དེའི་དོན་ནི་མཚན་དང་དཔེ་བྱད་དང་
བཅས་པས་དངོས་པོ་ཡིན་ཞིང་། དེ་ཡང་ཡེ་ཤེས་ཀྱི་སྐུ་ཡིན་པའི་ཕྱིར་དངོས་པོ་ཡིན་ཡང་། ཡེ་ཤེས་ཉིད་ཀྱང་བརྗོད་དུ་མེད་པས་བདེན་དངོས་སུ་མེད་པའོ། །དེ་ཉིད་ཐོག་མ་ནས་གྲུབ་པས་དང་པོའི་དེ་བཞིན་གཤེགས་པའོ། །རྐང་པ་འོག་མ་གཉིས་ནི་
ལྗོན་ཤིང་



!
!
རྟོགས་པར་སླའོ། །དེ་ལྟར་ན་སངས་རྒྱས་རྣམས་ནི་ཡེ་ཤེས་ཀྱི་སྐུ་སྟེ། སྒྱུ་འཕྲུལ་དྲྭ་བ་ལས། ཡེ་ཤེས་སྐུ་སྟེ་རང་བྱུང་བ། །ཞེས་བྱ་བའི་དོན་ཡང་འདི་ཡིན་ནོ། །གསུམ་པ་ཡེ་ཤེས་ལྔའི་མཚན་ཉིད་ནི། དེ་ཉིད་གསལ་བར་བྱ་བའི་ཕྱིར་མདོ་སྡེ་རྒྱུན་
ལས༑ ཡེ་ཤེས་ཀྱི་མཚན་ཉིད་སྐུའི་དབྱེ་བ་དང་བཅས་པ་གསུངས་ཏེ། ཇི་སྐད་དུ། མེ་ལོང་ཡེ་ཤེས་མི་གཡོ་སྟེ། །ཡེ་ཤེས་གསུམ་ནི་དེ་ལ་བརྟེན། །མཉམ་པ་ཉིད་དང་སོ་སོར་རྟོག །བྱ་བ་གྲུབ་པ་ཁོ་ནའོ། །ཞེས་ཏེ། མེ་ལོང་ལྟ་བུ་ནི་མི་གཡོ་
ལ༑ ཡེ་ཤེས་གསུམ་ནི་དེ་ལ་བརྟེན་པ་དང་གཡོ་བའོ། །མེ་ལོང་ལྟ་བུའི་ཡེ་ཤེས་ཀྱི་མཚན་ཉིད་ནི། རྒྱུད་ཀྱི་དོན་བླ་མ་རྣམས་གསུང་པ་དང་། འཕགས་པ་སངས་རྒྱས་ཀྱི་ས་ནི་མཐུན་ཏེ། ཡེ་ཤེས་ལ་ཁམས་གསུམ་གཟུགས་བརྙན་གྱི་ཚུལ་དུ་སྣང་བས་
ཡེ་ཤེས་དང་ཁམས་གསུམ་དབྱེར་མེད་པས་མེ་ལོང་གི་གཟུགས་བརྙན་བཞིན་སྣང་བས་ན་མེ་ལོང་ལྟ་བུ་དང་
། ཇི་ལྟ་བ་དང་ཇི་སྙེད་པ་ཐམས་ཅད་མཁྱེན་པས་སོ་སོར་རྟོག་པའི་ཡེ་ཤེས་དང་། སྤང་བྱའི་རྣམ་རྟོག་ཐམས་ཅད་བཅོམ་པས་ན་མཉམ་པ་ཉིད་ཀྱི་
ཡེ་ཤེས་དང་རང་དང་གཞན་གྱི་དོན་མ་ལུས་གྲུབ་པས་བྱ་བ་གྲུབ་པའི་ཡེ་ཤེས། ཡེ་ཤེས་དང་ཆོས་ཀྱི་དབྱིངས་དབྱེར་མི་ཕྱེད་པས་ཆོས་ཀྱི་དབྱིངས་ཀྱི་ཡེ་ཤེས་སོ། །དེ་ལྟར་སངས་རྒྱས་ཀྱི་ས་དང་རྒྱུད་ལས་གསུངས་པ་དང་མདོ་སྡེ་རྒྱན་ལས་འབྱུང་བ་
དང་ཕལ་ཆེར་ནི་མཐུན་ཏེ། མེ་ལོང་ཡེ་ཤེས་ང་ཡི་མེད། །ཡོངས་སུ་མ་ཆད་རྟག་ཏུ་ལྡན། །ཤེས་བྱ་ཀུན་ལ་མ་རྨོངས་པ། །རྟག་ཏུ་དེ་ལ་མངོན་ཕྱོགས་མིན། །ཡེ་ཤེས་ཀུན་གྱི་རྒྱུ་ཡིན་ཕྱིར། །ཡེ་ཤེས་འབྱུང་གནས་ཆེན་པོ་འདྲ། །ལོངས་སྤྱོད་རྫོགས་
276



༣
༄༅། །པའི་སངས་རྒྱས་ཉིད། །ཡེ་ཤེས་གཟུགས་བརྙན་འབྱུང་ཕྱིར་ཏེ། །ཞེས་ཏེ། ཡེ་ཤེས་ཐམས་ཅད་ཀྱི་རྒྱུ་དང་། ཡེ་ཤེས་ཐམས་ཅད་ཀྱི་འབྱུང་གནས་ཏེ། ལོངས་སྤྱོད་རྫོགས་པའི་སངས་རྒྱས་ཡིན་ལ། ཡེ་ཤེས་ཀྱི་གཟུགས་
བརྙན་འབྱུང་བའི་ཕྱིར་མེ་ལོང་ལྟ་བུའི་ཡེ་ཤེས་སོ། །སྒོམ་པ་དག་པས་སེམས་ཅན་ལ། །མཉམ་པ་ཉིད་ཀྱི་ཡེ་ཤེས་འདོད། །མི་གནས་ཞི་བར་བཞུགས་པ་ནི། །མཉམ་ཉིད་ཡེ་ཤེས་ཡིན་པར་འདོད། །ཅེས་ཏེ། བྱང་ཆུབ་སེམས་དཔའ་མངོན་པར་རྟོགས་
པའི་དུས་ན་སེམས་ཅན་རྣམས་ལ་མཉམ་པ་ཉིད་ཀྱི་ཤེས་པ་ཐོབ་པ་དེ་སྒོམ་པ་དག་པའི་སྒོ་ནས་བྱང་ཆུབ་ཐོབ་པའི་ཚེ་མི་གནས་པའི་མྱ་ངན་ལས་འདས་པར་བཞུགས་པ་ནི་མཉམ་པ་ཉིད་ཀྱི་ཡེ་ཤེས་སོ། །དེའི་མཛད་པ་ཡང་། དུས་རྣམས་ཀུན་ཏུ་བྱམས་པ་
སྐུ དང་༑ །ཐུགས་རྗེ་ཆེན་པོ་དག་དང་ལྡན། །སེམས་ཅན་རྣམས་ལ་མོས་པ་བཞིན། །སངས་རྒྱས་སྐུ་ནི་ཉེ་བར་སྟོན། །ཞེས་གསུངས་སོ། །སོ་སོར་རྟོག་པའི་ཡེ་ཤེས་ནི། ཤེས་བྱ་ཀུན་ལ་རྟག་མི་ཐོགས། །ཏིང་ངེ་འཛིན་དང་གཟུངས་རྣམས་ཀྱི། །
གཏེར་དང་འདྲ་བ་ཁོ་ན་ཡིན། །འཁོར་གྱི་དཀྱིལ་འཁོར་རྣམས་སུ་ནི། །འབྱོར་པ་ཐམས་ཅད་སྟོན་མཛད་པ། །ཐེ་ཚོམ་ཐམས་ཅད་གཅོད་མཛད་པའི། །ཆོས་ཆེན་ཆར་ནི་རབ་ཏུ་འབེབས། །ཞེས་པའོ། །བྱ་བ་གྲུབ་པའི་ཡེ་ཤེས་ནི། །ཁམས་རྣམས་ཀུན་
ཏུ་སྣ་ཚོགས་ཤིང་། །དཔག་མེད་བསམ་ཡས་སྤྲུལ་པ་ཡིས། །སེམས་ཅན་ཀུན་དོན་སྒྲུབ་པའོ། །ཞེས་པ་ནི་འཇིག་རྟེན་གྱི་ཁམས་ཀུན་ཏུ་སྤྲུལ་པ་དཔག་ཏུ་མེད་པས་སེམས་ཅན་གྱི་དོན་མཛད་པའོ། །སྤྲུལ་པ་དེ་ཡང་གསུངས་པ། སངས་རྒྱས་སྤྲུལ་པ་དེ་
27



རྟག་ཏུ། །མཛད་པ་གྲུབ་པའི་བྱེ་བྲག་དང་། །གྲངས་དང་ཞིང་གི་རྣམ་ཀུན་ཏུ། །བསམ་མི་ཁྱབ་པར་ཤེས་པར་བྱ། །ཞེས་ཏེ། སངས་རྒྱས་ཀྱི་སྤྲུལ་པ་དེ་ཡང་རྟག་ཏུ་བྱ་བ་མཛད་པའི་བྱེ་བྲག་གྲངས་དང་ཞིང་གི་སྒོ་ནས་རྣམ་པ་ཐམས་ཅད་དུ་བསམ་གྱིས་
མི་ཁྱབ་པར་རིགས་པར་བྱའོ། །ཞེས་བྱ་བའོ། །ཡེ་ཤེས་བཞི་པོ་དེ་འབྱུང་བའི་དགོས་པའམ་རྒྱུ་ནི། འཛིན་པའི་ཕྱིར་དང་སེམས་མཉམ་ཕྱིར། །ཡང་དག་ཆོས་རབ་སྟོན་ཕྱིར་དང་། །བྱ་བ་གྲུབ་པ་ཉིད་ཀྱི་ཕྱིར། །ཡེ་ཤེས་བཞི་པོ་ཡང་དག་འབྱུང་། །
ཞེས་པ་དང་པོ་འཛིན་པ་ནི་ཐོས་པའི་ཆོས་རྣམས་སོ། །གཉིས་པ་ནི་སེམས་ཅན་ཐམས་ཅད་ལ་བདག་གཞན་མཉམ་པའོ། །གསུམ་པ་ནི་ཆོས་སྟོན་པའོ། །བཞི་པ་ནི་བྱ་བའི་དོན་ཀུན་གྲུབ་པའོ། །ཡང་སློབ་དཔོན་ཙནྡྲ་གོ་མིས་ཡེ་ཤེས་ཀྱི་མཚན་ཉིད་བཤད་
པ༑ འགའ་ཞིག་དེ་བཞིན་ཉིད་ལ་དམིགས། །མེ་ལོང་ཡེ་ཤེས་དག་ཏུ་འདོད། །གཞན་དང་དོན་ཀུན་རྣམ་པ་ཡིས། །དོན་ཀུན་གྱི་ནི་སྤྱོད་ཡུལ་འདོད། །མཉམ་ཉིད་ཡེ་ཤེས་གང་ཡིན་པ། །དེ་ནི་དེ་བཞིན་ཉིད་ལ་དམིགས། །བྱ་བ་གྲུབ་པའི་ཡེ་ཤེས་
ནི༑ །དགོས་དོན་རྣམ་པ་དྲུག་ཏུ་འདོད། །ཐམས་ཅད་དུ་ནི་ཐམས་ཅད་ཉིད། །རྣམ་ཤེས་འདི་ནི་ནུས་ཀུན་ལྡན། །ཞེས་གསུངས་སོ། །དེ་ལྟ་བུའི་ཡེ་ཤེས་ལྔ་པོ་དེ་དག་གིས་སྐུ་གསུམ་གྱི་བདག་ཉིད་ཀྱི་སངས་རྒྱས་ཀྱི་ཆོས་སྟོབས་དང་མི་འཇིགས་པ་ལ་
སོགས་པའམ། སངས་རྒྱས་ཀྱི་ཡོན་ཏན་བརྒྱ་དྲུག་ཅུའམ། ཉིས་བརྒྱ་རྩ་གཉིས་ལ་སོགས་པ་ཐམས་ཅད་བསྡུས་པར་འཕགས་པ་སངས་རྒྱས་ཀྱི་ས་དང་བསྟན་བཅོས་བྱེད་པ་རྣམས་ཀྱིས་ཀྱང་བཤད་དེ། སངས་རྒྱས་ཀྱི་ས་ལས་ཇི་སྐད་དུ། སངས་རྒྱས་
278



༣
བརྒྱ་ བཞི་བཅུ་ཐམ་པ་
༄༅། །ཀྱི་ས་ནི་རྣམ་པ་ལྔ་པོ་འདིས་ཡང་དག་པར་བསྡུས་པར་རིགས་པར་བྱའོ། །ལྔ་གང་ཞེ་ན། ཆོས་ཀྱི་དབྱིངས་ཤིན་ཏུ་རྣམ་པར་དག་པ་དང་། མེ་ལོང་ལྟ་བུའི་ཡེ་ཤེས་དང་། མཉམ་པ་ཉིད་ཀྱི་ཡེ་ཤེས་དང་། སོ་སོར་ཀུན་ཏུ་
རྟོག་པའི་ཡེ་ཤེས་དང་། བྱ་བ་གྲུབ་པའི་ཡེ་ཤེས་སོ་ཞེས་གསུངས་སོ། །དེ་ཉིད་ལས་རྒྱས་པར་གསུངས་པ་རྣམས་དང་བསྟན་བཅོས་མཛད་པ་རྣམས་ཀྱིས་ཡོན་ཏན་རྣམས་ཡེ་ཤེས་ཀྱིས་ཇི་ལྟར་བསྡུས་པ་གསུངས་པ་རྣམས་ནི་ཡི་གེ་མང་པས་འཇིགས་པས་
མ་བྲིས་སོ། །བཞི་པ་ཡེ་ཤེས་ལྔས་སྐུ་གསུམ་ཇི་ལྟར་བསྡུས་ཤེ་ན། མདོ་སྡེ་རྒྱན་ལས། མེ་ལོང་ཡེ་ཤེས་ནི་ལོངས་སྐུར་བཤད། །ཁ་ཅིག་གིས་མེ་ལོང་ལྟ་བུ་དང་། ཆོས་ཀྱི་དབྱིངས་གཉིས་ཀ་ཆོས་སྐུ་ཡིན་ཏེ། རྒྱན་ལས་ལོངས་སྐུར་བཤད་པ་ནི་
ལོངས་སྐུའི་རྒྱུ་ཡིན་པ་ལ་དགོངས་ནས་མཉམ་པ་ཉིད་དང་། སོ་སོར་རྟོག་པ་ནི་ལོངས་སྐུ་ཞེས་ཟེར་རོ། །འདིར་བླ་མ་རྣམས་དང་སློབ་དཔོན་ཙནྡྲ་གོ་མི་དང་མཐུན་པར་ཆོས་ཀྱི་དབྱིངས་ཀྱི་ཡེ་ཤེས་ནི་ཆོས་སྐུ་ཡིན་ལ། མེ་ལོང་ལྟ་བུ་དང་། མཉམ་པ་ཉིད་ཀྱི
དང་༑ སོ་སོར་རྟོག་པ་ནི་ལོངས་སྐུ་ཡིན་ནོ། །ཕལ་ཆེར་མཐུན་པར་བྱ་བ་གྲུབ་པའི་ཡེ་ཤེས་ནི་སྤྲུལ་པའི་སྐུའོ། །ཞེས་འདོད་མོད་ཀྱི། ཁ་ཅིག་གིས་སོ་སོར་རྟོག་པའི་ཡེ་ཤེས་སྤྲུལ་སྐུའོ་ཞེས་ཀྱང་བཤད་དོ། །དེ་ལྟར་ན་སངས་རྒྱས་རྣམས་ནི་ཡེ་ཤེས་ཀྱི་
སྐུའོ། །འོ་ན་སེམས་ནི་སྤྲོས་པ་དང་བྲལ་ལ། ལུས་ཡེ་ཤེས་མ་ཡིན་ཏེ་བེམས་པོ་ཡིན་པའི་ཕྱིརཾ། དེས་ན་བེམས་པོས་ཤེས་བྱ་རྟོགས་པར་མི་རིགས་སོ་ཞེ་ན། དེ་ནི་འདི་ཡིན་ཏེ། སེམས་ལས་མ་གཏོགས་པའི་ཕྱི་རོལ་ན་བེམས་པོ་ཞེས་བྱ་བའི་ཆོས་
ལྗོན་ཤིང་



འགའ་ཡང་མེད་དེ། ཀྱེ་རྒྱལ་བའི་སྲས་དག་ཁམས་གསུམ་པོ་འདི་དག་ནི་སེམས་ཙམ་མོ་ཞེས་པ་དང་། རིན་ཆེན་སེམས་ལས་ཕྱིར་བྱུང་བའི། །སངས་རྒྱས་མེད་ཅིང་གང་ཟག་མེད། །རྣམ་པར་ཤེས་པའི་གནས་དོན་ནམ། །ཕྱི་རོལ་གྱུར་པ་ཅུང་ཟད་
མེད༑ །ཅེས་གསུངས་པའི་ཕྱིར་སེམས་ནི་སྒྱུ་མ་ལྟ་བུའི་ཡེ་ཤེས་ཀྱི་ས་ཡིན་ལ། སེམས་ཀྱི་ངོ་བོ་ནི་བརྗོད་དུ་མེད་པ་ཡིན་པས་འབགལ་བ་མེད་དོ། །ཡེ་ཤེས་ཀྱི་སྐུ་བསྟན་ཟིན་ཏོ།། །།དེ་ལ་ཡེ་ཤེས་ཀྱི་སྐུ་ཡིན་པའི་ཕྱིར་མི་གནས་པའི་མྱ་ངན་ལས་འདས་པ་
ཕ སྟེ༑ དེ་བསྟན་པ་ནི། རྩ་རྒྱུད་ཕྱི་མའི་གཉིས་པ་ལས། ཆགས་དང་འཇིག་པ་དག་གིས་ཀྱང་། །ཐབས་དང་ཤེས་རབ་གནོན་མི་འགྱུར། །གང་ཕྱིར་ཐབས་ནི་འབྱུང་བ་ཉིད། །འཇིག་པ་ཤེས་རབ་སྲིད་མཐར་བྱེད། །དེས་ན་རབ་འཇིག་ཡོད་མ་ཡིན། །
དེ་ཉིད་ལ་ནི་ཆགས་པ་མེད། །ལ་ལ་འཇིག་པས་འཇིག་པར་འགྱུར། །འཇིག་པའི་དངོས་མེད་ཟད་པ་མེད། །ཅེས་གསུངས་པས་བསྟན་ཏེ། དེ་ལ་གསུམ། འཁོར་བ་མ་ཡིན་པ་དང༌། མྱ་ངན་ལས་འདས་པ་མ་ཡིན་པ་དང་། དེས་ན་ཟུང་དུ་འཇུག་
འོཔའོ། །དང་པོ་ནི་རྐང་པ་དང་པོ་གཉིས་ཀྱིས་ཤེས་རབ་ཆེན་པོ་ཉིད་བསྟན་ཏེ། ཆགས་པ་ནི་སྐྱེ་བ་སྟེ་ཐོག་མར་སྐྱེ་བ་ཉིད་ངོ་བོ་ཉིད་ཀྱིས་མ་གྲུབ་པས་འཇིག་པ་མི་འགྲུབ་སྟེ། དེས་ན་སྐྱེ་བ་དང་འཇིག་པས་དམིགས་པ་མེད་པའི་ཐབས་དང་ཤེས་རབ་གནོན་
པར་མི་ནུས་ཏེ་ངོ་བོས་མ་གྲུབ་པའི་ཕྱིར་རོ། །གཉིས་པ་ནི། འོ་ན་སངས་རྒྱས་ཀྱི་ཡོན་ཏན་རྣམས་ཀྱང་མེད་པར་འགྱུར་རོ་སྙམ་ན་མ་ཡིན་ཏེ། གང་ཕྱིར་ཐབས་ནི་འབྱུང་བ་ཉིད། །ཅེས་ཏེ། དམིགས་པ་མེད་པའི་ཐབས་ནི་སྙིང་རྗེ་ཆེན་པོ་ཡིན་ལ། དེས་
280



།མྱ་ངན་ལས་འདས་པའི་མཐའ་མནན་ཅིང་། གཞན་དུ་འཁོར་བར་མི་སྡོད་པས་ན་སངས་རྒྱས་ཀྱི་སྟོབས་ལ་སོགས་པ་བསམ་གྱིས་མི་ཁྱབ་པ་འབྱུང་ངོ་། །དེ་ལྟར་ན་སྤྲོས་པ་དང་བཅས་པར་འགྱུར་རོ་ཞེ་ན། མ་ཡིན་
ཏེ༑ རྐང་པ་བཞི་པར། འཇིག་པ་ཤེས་རབ་སྲིད་མཐར་བྱེད། །ཅེས་གསུངས་པས་དམིགས་པ་མེད་པའི་ཤེས་རབ་ཀྱི་སྲིད་པ་མཐར་བྱེད་པ་སྟེ། ཤེས་རབ་ཆེན་པོས་འཁོར་བའི་མཐའ་མནན་ནས་མྱ་ངན་ལས་འདས་པ་མི་གཏོང་བའོ། །འོ་ན་མྱ་ངན་ལས་
# འདས་པ་ལ་ཞེན་ནམ་ཞེ་ན། མ་ཡིན་ཏེ་ངོ་བོས་མ་གྲུབ་པའི་ཕྱིར་འཇིག་པ་དང་ཆགས་པ་མེད་པས་དེས་ན་ཞེས་རྐང་པ་གཉིས་གསུངས་སོ། །གསུམ་པ་ནི། དེས་ན་འཇིག་པ་མེད་པ་དང་ཆགས་པའང་མེད་པས་ན་སྲིད་ཞི་མཉམ་པ་འདི་ནི་མི་གནས་པའི་མྱ་
ངན་ལས་འདས་པ་སྟེ། སཾ་པུ་ཊའི་གཉིས་པའི་གཉིས་པ་ལས་ཀྱང་། དམིགས་མེད་གནས་སུ་ཤེས་རབ་དང་། །དམིགས་མེད་སྙིང་རྗེ་ཆེན་པོ་ཉིད། །བློ་དང་ལྷན་ཅིག་གཅིག་གྱུར་པས། །ནམ་མཁའ་ནམ་མཁའ་ཇི་ལྟ་བུ། །ཞེས་གསུངས་
ལ༑ འཕགས་པས་ཀྱང་དབུ་མ་རྩ་བ་ལས། འཁོར་བ་སྤངས་པར་གྱུར་པ་ཡི། །མྱ་ངན་འདས་ཁྱོད་མི་བཞེད་ཀྱི། །འཁོར་བ་མི་དམིགས་པ་ཡིས་ནི། །ཞི་ཉིད་མགོན་པོ་ཁྱོད་ཀྱིས་བསྟན། །ཞེས་གསུངས་ལ། ཐེག་པ་ཆེན་པོ་བསྡུས་པ་ལས་
ལྷོ|ཀྱང་༑ སྤངས་པ་ནི་མི་གནས་པའི་མྱ་ངན་ལས་འདས་པ་གང་ཡིན་པའོ། །དེའི་མཚན་ཉིད་ནི་ཉོན་མོངས་པ་ཡོངས་སུ་བཏང་བ་དང་བཅས་པས་འཁོར་བ་ཡོངས་སུ་མི་གཏོང་བའི་གནས་ཏེ་གནས་གྱུར་པའོ། །ཞེས་བྱ་བ་ལ་སོགས་པ་རྒྱས་པར་གསུངས་
281



སོ༑ །འོ་ན་སྤང་བྱ་མེད་དམ་ཞེ་ན། ཀུན་རྫོབ་ཏུ་མ་གཏོགས་པའི་དབང་གིས་འཁོར་བ་སྟེ། ལ་ལ་འཇིག་པས་འཇིག་པར་འགྱུར། །འཇིག་པའི་དངོས་མེད་ཟད་པ་མེད། །ཅེས་གསུངས་ཏེ་རྒྱས་པར་རྟོགས་པར་བྱའོ། །མི་གནས་པའི་མྱ་ངན་ལས་
འདས་པ་བསྟན་ཟིན་ཏོ།། །།གཉིས་སུ་མེད་པའི་མཚན་ཉིད་ནི་མི་གནས་པའི་མྱ་ངན་ལས་འདས་པ་ཉིད་ཀྱིས་ན་གཉིས་སུ་མེད་པ་ཡིན་ཏེ། དེས་ན་གོང་དུ་བསྟན་པ་ཡི། །འབྱུང་པོ་འགྲོ་དང་འོང་བ་ཉིད། །རང་གིས་ཀུན་མཁྱེན་ལྟ་བུར་གཟིགས། །
གྱུ, ཞེས་གསུངས་པ་བཞིན་སེམས་གནས་གྱུར་པ་སྲིད་ཞི་མཉམ་པ་ཉིད་དུ་རྟོགས་པ་དེ་རྟོགས་པ་དང་རྟོགས་བྱ་ཐམས་ཅད་བྲལ་བས་ཆོས་ཐམས་ཅད་མཉམ་པ་ཉིད་དུ་གྱུར་ཏེ་སངས་རྒྱས་ཀྱི་ཆོས་ཀྱི་སྐཞེས་བྱ་བའི་དོན་ཏོ། །དེ་ཉིད་ཀྱི་དོན་རྒྱས་པར་བཤད་པའི་
རྒྱུད་སཾ་པུ་ཊའི་བརྟག་པ་བཅུ་པའི་གསུམ་པ་ལས། མཚན་ཉིད་ཉི་ཤུ་རྩ་དྲུག་གིས་བསྡུས་ནས་གསུངས་ཏེ། རིག་མའི་སྐྱེས་བུ་གྲུབ་པ་ནི་གང་དུའང་མི་འགྲོ། གང་དུའང་མི་གནས། ཐོག་མ་དང་ཐ་མ་དང་དབུས་དང་བྲལ་བ། མཐའ་གཉིས་སུ་མེད་
པ༑ གནས་གསུམ་དུ་སྣང་བ་ཞེས་བྱ་བ་ནས། དེ་ལྟར་དཔེ་སྣ་ཚོགས་ཀྱིས་རྣལ་འབྱོར་པ་རྣམས་ཀྱིས་དཔེར་བྱའོ་ཞེས་བྱ་བའི་བར་རྒྱས་པར་གསུངས་སོ། །དེ་ཉིད་ཀྱི་དོན་རྒྱལ་པོ་ཨིནྡྲ་བྷཱུ་ཏིས་ཀྱང་ཡེ་ཤེས་གྲུབ་པ་ལས། ཁྱབ་དང་རྡོ་རྗེའི་སྐུ་ཉིད་དང་། །
འགྱུར་བ་མེད་པ་ཉིད་དང་ནི། །ཡང་དག་ཡེ་ཤེས་རིག་པ་ལས། །ཀུན་མཁྱེན་ཉིད་ནི་དེ་བས་འདོད། །ཅེས་གསུངས་པའི་དོན་ཡང་འདི་ཡིན་ནོ། །དེ་ཉིད་ཀྱི་དོན་དང་མཐུན་པར་རྒྱུད་བླ་མ་ལས་ཀྱང་། འདུས་མ་བྱས་ཤིང་ལྷུན་གྱིས་གྲུབ། །མཁྱེན་དང་
182



།བརྩེ་དང་ནུས་པར་ལྡན། །གཞན་གྱི་རྐྱེན་གྱིས་རྟོགས་མིན་པས། །དོན་གཉིས་ལྡན་པས་སངས་རྒྱས་ཉིད། །ཅེས་གསུངས་པས་ཀྱང་འདི་དང་མཐུན་ནོ། །ཡང་དེ་ཉིད་ལས། རྟག་པའི་ཕ་རོལ་ཕྱིན་པ་དང་། །གཙང་བའི་
ཕ་རོལ་ཕྱིན་པ་དང་། །བདག་གི་ཕ་རོལ་ཕྱིན་པ་དང་། །བདེ་བའི་ཕ་རོལ་ཕྱིན་པ་ཡི། །ཞེས་གསུངས་པ་ཡང་འདི་ཉིད་ཡིན་ནོ། །གཉིས་སུ་མེད་པའི་མཚན་བསྟན་ཟིན་ཏོ།། །།མི་གནས་པའི་མྱ་ངན་ལས་འདས་པ་དང་གཉིས་སུ་མེད་པ་ཉིད་ཡིན་པའི་
༩# ཕྱིར་སྙིང་རྗེས་འཁོར་བ་མི་གཏོང་བས་ན་གཞན་དོན་དུ་མཛད་པ་རྒྱུན་མི་འཆད་པར་འགྱུར་ཏེ། དེ་ལ་མཛད་པ་ཇི་ལྟ་བུ་ཞེ་ན་གསུམ་སྟེ། ཆོས་སྐུ་མཛད་པའི་རྒྱུ་ཡིན་ལ། ལོངས་སྐུས་ས་བཅུ་པའི་དོན་མཛད་ལ། སྤལ་པའི་སྐུས་མཛད་པ་ནི་གསུམ་
སྟེ༑ མཆོག་དང་། འབྲིང་དང་། ཐ་མའོ། །དེ་དག་ཀྱང་གང་ལ་ཅིས་འདུལ་དེ་ལ་དེའི་རྣམ་པར་སྟོན་པ་སྟེ། རྡོ་རྗེ་གུར་ལེའུ་བརྒྱད་པ་ལས། འདི་ནི་རང་བྱུང་བཅོམ་ལྡན་འདས། །ཆོས་ཀྱི་འཁོར་ལོ་བསྐོར་བ་དང་། །རིགས་དང་བྱང་ཆུབ་བྱེད་པ་ཚོ
དང་༑ །དེ་བཞིན་དུ་ནི་ལྟར་གཤེགས་དང་། །ཁྱིམ་ནས་འབྱུང་བར་བྱེད་པ་དང་། །རབ་ཏུ་བྱུང་བ་འཛིན་པ་དང་། །སྐྱེ་བ་ཡོངས་སུ་ལེན་པ་དང་། །ཡོངས་སུ་མྱ་ངན་འདས་པ་སྟོན། །འདུལ་བའི་འཇིག་རྟེན་མཐོང་ནས་ནི། །འདི་ནི་གཟུགས་ནི་དུ་མར་
བྱེད༑ །སངས་རྒྱས་སེམས་ཅན་སྐྱབས་བཞེད་པས། །སངས་རྒྱས་གར་ནི་རོལ་པར་མཛད། །རི་བོང་སྟག་དང་སེང་གེ་དང་། །གླང་པོ་རྣམས་ཀྱི་རིགས་སུ་ཡང་། །སྙིང་རྗེ་ཕན་པའི་སེམས་ཀྱིས་ནི། །ཕྱག་རྒྱ་གྲུབ་པས་སྐྱེ་བར་འགྱུར། །བུད་མེད་སྐྱ་



མའི་སྤྲོས་པ་ཡིས། །འདོད་ཆགས་ཅན་ལ་ཆོས་གསུངས་སོ། །བུད་མེད་སྒྱུ་མ་སངས་རྒྱས་ཉིད། །སྒྱུ་མ་ཐམས་ཅད་སེལ་བར་བྱེད། །ཅེས་བྱ་བ་དང་། སཾ་པུ་ཊའི་བཅུ་པའི་གསུམ་པ་ལས་ཀྱང་། དེ་ཉིད་གཅིག་པུས་སེམས་ཅན་གྱི་དོན་བྱེད་པ་
དང་༑ རྣམ་པར་རྟོག་པ་ཐམས་ཅད་སྤངས་ཀྱང་བལྟམས་པ་སྟོན་པ་དང་ཞེས་བྱ་བ་ནས་བརྩམས་ཏེ། ཡོངས་སུ་མྱ་ངན་ལས་འདས་པ་དང་ཁམས་གསུམ་གྱི་ཆོས་ཀྱི་རྒྱལ་པོ་ཆེན་པོ་སྟེ། དེ་ལྟར་རིགས་ཀྱི་བུ་འདི་ལྟར་ཁྱད་པར་དུ་མར་རྨི་ལམ་ལྟ་བུར་
སངས་རྒྱས་ཀྱི་རིམ་པ་མཆོག་ཏུ་སྟོན་པར་མཛད་དེ། གང་ཞིག་གྲུབ་པ་སྒྱུ་མའི་ཚུལ་གྱིས་འགྲོ་བ་ཐམས་ཅད་ཀྱི་དོན་མཛོད་དོ་ཞེས་བྱ་བའི་བར་དུ་མཛད་པ་བཅུ་དྲུག་ལ་སོགས་པའི་ཚུལ་གྱིས་སེམས་ཅན་གྱི་དོན་མཛད་པ་རྒྱས་པར་བཤད་དོ། །མཛད་པ་རྒྱུན་
མི་འཆད་པ་བསྟན་ཟིན་ཏོ།། །།སྤྱི་དོན་གསུམ་པ་སྐུ་དང་ཡན་ལག་བསྲེ་བ་ནི། དེ་ལྟར་ན་སྤྱི་དོན་ལྔ་པོ་འདི་དག་གིས་འདི་སྐད་བསྟན་པར་འགྱུར་ཏེ། རྒྱུའི་དབང་དུ་བྱས་ན་སངས་རྒྱས་ཀྱིས་གནས་གྱུར་བའི་མཚན་ཉིད་ཅེས་བརྗོད་ཀྱང་སྐུ་གསུམ་དང་ཡེ་
ཤེས་ལས་བརྗོད་པར་འགྱུར་ཏེ་རྒྱས་པར་གོང་དུ་བརྗོད་ཟིན་ཏོ། །ཡེ་ཤེས་ཀྱི་སྐུ་ཞེས་བརྗོད་ཀྱང་སྐུ་གསུམ་ཡེ་ཤེས་ལྔ་བསྟན་པ་སྟེ་གོང་དུ་བརྗོད་ཟིན་ཏོ། །གཉིས་སུ་མེད་པ་དང་མི་གནས་པའི་མྱ་ངན་ལས་འདས་པས་ཀྱང་སངས་རྒྱས་ཀྱིས་དམིགས་པ་མེད་
པའི་སྙིང་རྗེ་དང་ཤེས་རབ་རྒྱས་པར་བཤད་པ་སྟེ། དེའང་སྐུ་གསུམ་དང་ཡེ་ཤེས་ལྔ་སྟེ། སྙིང་རྗེ་དང་ཡེ་ཤེས་ཆེན་པོ་ནི་གཟུགས་སྐུ་གཉིས་ཡིན་ལ། ཤེས་རབ་ཆེན་པོ་ནི་རང་བཞིན་ཆོས་སྐུ་ཡིན་ཞིང་གཉིས་སུ་མེད་པས་ནི་དེ་གཉིས་དབྱེར་མི་ཕྱེད་པ་
284



༣
༄༅ ། །རྟོགས་པ་མངོན་དུ་གྱུར་པ་སངས་རྒྱས་རྣམས་ཀྱི་སྐུའི་ངོ་བོ་ཆོས་ཀྱི་སྐུ་ཡིན་པས་ན་སྐུ་གསུམ་ཡེ་ཤེས་ལྔར་འགྱུར་རོ། །མཛད་པ་ཕྲིན་ལས་རྒྱུན་མི་འཆད་པ་ནི། ཆོས་ཀྱི་སྐུ་ནི་མཛད་པའི་རྒྱུ་ཡིན་ལ་གདུལ་བྱ་ལ་གཟུགས་ཀྱི་
སྐུ་གཉིས་སྟོན་པར་འགྱུར་ཏེ། འདི་ལྟར་ལོངས་སྤྱོད་རྫོགས་པའི་སྐུས་ནི་ས་བཅུ་པ་རྣམས་ཀྱི་དོན་མཛད་ལ། སྤྲུལ་པའི་སྐུ་ལ་གསུམ་དུ་དབྱེ་སྟེ། མཆོག་གིས་ནི་གྲུབ་པའི་ས་ལ་གནས་པ་ཡན་ཆད་ཀྱི་དོན་མཛད་ཅིང་། སྤྲུལ་པ་འབྲིང་གིས་ནི་གདུལ་བྱ་
ཚg དམན་པའི་དོན་མཛད་ཅིང་། སྤྲུལ་པ་ཐ་མས་ནི་གང་ལ་ཅི་འདུལ་དེ་ལ་དེའི་དོན་མཛད་དེ། རི་བོང་དང་སྟག་ལ་སོགས་པ་དང་། གྲུ་དང་གཟིངས་ལ་སོགས་པ་དང་། འདོད་འཇོ་དང་ཡིད་བཞིན་གྱི་ནོར་བུ་ལ་སོགས་པས་སེམས་ཅན་གྱི་དོན་མཛད་པ་
༼ སྟེ༑ དེ་ལྟར་ན་སྤྲུལ་པ་གསུམ་གྱིས་དོན་མཛད་པའོ། །འོ་ན་དེ་ལྟར་སྤྲུལ་པ་ཐ་མའི་གདུལ་བྱ་ཐ་མ་ལ་ནི་སངས་རྒྱས་ཀྱི་སྐུའི་སྣང་བ་མེད་པ་གྲུ་དང་གཟིངས་ལ་སོགས་པར་སྣང་བས་ན། གདུལ་བྱ་ཐ་མ་འདུལ་བས་ཐ་མ་ཡིན་ན་སྤྲུལ་སྐུ་མཆོག་དང་འབྲིང་
གཉིས་གདུལ་བྱ་མཆོག་འབྲིང་ལ་སངས་རྒྱས་ཀྱི་སྐུར་སྣང་བས་ན་ཁྱད་པར་ཅི་ཡང་མེད་དོ། །དེས་ན་སྤྲུལ་པ་འབྲིང་གིས་གདུལ་བྱ་དམན་པའི་དོན་མཛད་ཅེས་ཅིའི་ཕྱིར་བྱ་སྙམ་ན། སྤྲུལ་པ་མཆོག་ནི་གྲུབ་པའི་ས་ཡན་ཆད་ལ་སྣང་ལ། ཕལ་པ་གཞན་
གྱིས་མཐོང་བའི་སྐལ་པ་མེད་པ་ཡིན་ཏེ། དེ་སྐད་དུ་དེ་ཉིད་འདུས་པ་ལས། དཀྱིལ་འཁོར་མཐོང་བ་རྣམས་གྲུབ་པའི་ས་ལ་བཞག་གོ་ཞེས་འབྱུང་བའི་ཕྱིར་རོ། །སྤྲུལ་པ་འབྲིང་སངས་རྒྱས་སུ་སྣང་ཡང་དེ་མཐོང་བ་ལ་ཡང་ལ་ལ་དག་ངན་འགྲོར་འགྲོ་བ་



རྒྱུད་སྡེ་ཀུན་བཏུས་
དག་ཀྱང་སྣང་ཞིང་། ཉན་ཐོས་དང་རང་རྒྱལ་བའི་ས་ལ་བཞག་པ་རྣམས་ཀྱང་སྣང་བའི་ཕྱིར་རོ། །དེས་ན་ས་བཅུ་པ་ནི་གཟུགས་སྐུ་ཐམས་ཅད་ཀྱི་འཁོར་ཐུན་མོང་པ་ཡིན་ཞིང་གྲུབ་པ་ཡན་ཆད་ཀྱང་སྤྲུལ་སྐུ་ཀུན་གྱི་འཁོར་ཡིན་ནོ། །སྤྲུལ་སྐུ་འབྲིང་ལ་
འཁོར་གཉིས་པོ་དེ་མེད་པ་ནི་མ་ཡིན་ལ་གོང་མ་གཉིས་ཀྱི་ནི་འཁོར་དེ་དག་ཉིད་ཡིན་པས། འདིར་གཙོ་ཆེ་བའི་དབང་དུ་བྱས་ནས་སྨོས་པ་ཡིན་ནོ། །དེ་ལྟར་ན་འབྲས་བུ་དེ་དག་ལེའུ་གང་ནས་འབྱུང་སྙམ་ན། རྩ་བའི་རྒྱུད་ཀྱི་བརྟག་པ་དང་པོའི་ལེའུ་དང་པོ་
དང་༑ ཕྱི་མའི་གཉིས་པ་དང་། གུར་བརྒྱད་པ་དང་། བཅུ་བཞི་པ་དང་། སཾ་པུ་ཊའི་བརྟག་པ་བཅུ་པའི་གཉིས་པ་དང་། གསུམ་པ་སྟེ། དེ་དག་གིས་མངོན་པར་རྟོགས་པའོ། །འབྲས་བུའི་རྒྱུད་བསྟན་ཟིན་ཏོ། །རྒྱུད་གསུམ་གྱི་མངོན་པར་རྟོགས་པ་
ཐམས་ཅད་ཀྱང་བསྟན་ཟིན་ཏེ་ཡོངས་སུ་རྫོགས་སོ།། །།དེ་ལྟར་དེ་དག་ཀྱང་ཐོག་མར་བརྗོད་པའི་བླ་མ་གཉིས་ལས་ཇི་ལྟར་བརྒྱུད་དེ་འོངས་སྙམ་ན་འདིར་བརྗོད་པ། རྡོ་རྗེ་འཆང་དབང་དཔལ་ལྡན་ཡེ་ཤེས་མཁའ་འགྲོ་མ། །རྗེ་བཙུན་ཆོས་སྐྱོང་མཐུ་
སྟོབས་དབང་ཕྱུག་བིརྱ་པ། །ནག་པོ་ཌཱ་མ་པ་དང་ཨ་ཝ་དྷཱུ་ཏཱི་དཔལ། །རྗེ་བཙུན་ག་ཡ་དྷ་ར་ཤཱཀྱ་ཡེ་ཤེས་མཆོག །ཅེས་བྱ་བ་བརྒྱུད་པ་དང་པོ་བརྗོད་ནས། གཞན་ཡང་གཉིས་པའང་བརྗོད་པར་བྱ་སྟེ། གཉིས་པ། ཌེ་བི་ཧེ་རུ་ཀ་དཔལ་དེ་རྗེས་སུ། །
ཨ་ལ་ལ་དང་དཔལ་ལྡན་ནགས་ཁྲོད་གནྡྷ་རི། །རྒྱལ་བ་དཔལ་གྱི་ཡེ་ཤེས་སྦྱང་དཀའ་ཟླ་བ་དང་། །དཔའ་བོ་རྡོ་རྗེས་ཡེ་ཤེས་ཞབས་ལ་གདམས་པའོ། །བརྒྱུད་པ་གཉིས་པོ་འཛིན་པའི་རྗེ་བཙུན་ཤཱཀྱ་ཡེ་ཤེས་ལས་སུས་ཇི་ལྟར་ཐོས་ཤིང་། དེ་དག་ལས་
286



༢ ༄༅། །ཀྱང་བླ་མ་ཆེན་པོས་ཇི་ལྟར་ཐོས་སྙམ་ན། དཔེ་དང་བསྟུན་ནས་བརྗོད་པ། མ་དྲོས་ཡེ་ཤེས་ཞབས་ལས་རྒྱུན་བཞིའི་བླ་མ་ནི། །རྒྱལ་པོ་རིག་དང་སྙིང་པོ་སྣང་བའི་མཐའ་ཅན་ཏེ། །རིག་དང་སྙིང་པོའི་ཞབས་ལས་འབར་བ་
འབར་བའི་མཐའ། །རྒྱུན་བཞི་འཛིན་པའི་བླ་ཆེན་དེ་ལ་རྟག་ཕྱག་འཚལ། །དེ་ལྟར་རྗེ་བཙུན་གཉིས་ལས་བརྒྱུད་དེ་བླ་མ་ཀྱ་ཡེ་ཤེས་མ་དྲོས་པའི་རྒྱ་མཚོ་ཆེན་པོས་བཟུང་ནས། དེས་ཀྱང་མ་དྲོས་པའི་མཚོ་ལས་ཆུ་བོ་བཞི་འབབ་པ་བཞིན་དུ་སློབ་མའི་
མཆོག་བཞི་ལ་གདམས་ཤིང་དེ་དག་གི་གསུང་གི་ཆུ་བོ་ཡང་བདག་ཅག་གི་བླ་མ་ཆོས་ཀྱི་རྒྱ་མཚོ་ཆེན་པོ་ཡོན་ཏན་ཡིད་བཞིན་གྱི་ནོར་བུ་རིན་པོ་ཆེ་དུ་མས་ཡོངས་སུ་གང་བར་བབས་ནས། དེས་ཀྱང་སྐལ་བ་དང་ལྡན་པའི་སྐྱེ་བོ་མ་ལུས་པའི་ཡིད་ཡོན་ཏན་
སྤྱི ཡིད་བཞིན་གྱི་ནོར་བུ་རིན་པོ་ཆེས་ཚིམ་པར་བྱེད་པ་ཡིན་ནོ་ཞེས་བྱ་བར་ཤེས་པར་བྱའོ། །དེ་ལྟར་རྗེ་བཙུན་གཉིས་པོའི་གཞུང་ལས་འདིར་གང་གཙོ་བོར་བྲིས་པ་ཡིན་ཞེ་ན། བརྗོད་པ། རྗེ་བཙུན་མཐུ་སྟོབས་གསུང་གི་མན་ངག་ནི། །ག་ཡ་དྷ་རས་གསུངས་|
པ་འདིར་གཙོ་སྟེ། །ཌ་བིའི་རྗེས་སུ་འབྲང་བའི་གསུང་ངག་དོན། །སྦྱང་དཀའ་ཟླ་བས་གསུངས་པ་གཞན་དུ་གསལ། །རྗེ་བཙུན་བིརླུ་པའི་རྗེས་སུ་འབྲངས་ནས་ག་ཡ་དྷ་རས་གསུངས་པ་འདི་ནི་བཤད་ཐབས་ཀྱི་མན་ངག་དྲུག་དང་མངོན་པར་རྟོགས་པ་རྒྱུད་།
གསུམ་གྱིས་བཅིངས་པ་འདི་ཡིན་ནོ། །དཔལ་ཌི་བི་པའི་མན་ངག་སློབ་དཔོན་མི་ཐུབ་ཟླ་བས་གསལ་བར་མཛད་པ་ཡང་འདི་ཉིད་དང་མཐུན་པ་ཡིན་ནོ། །ཞེས་གསུངས་མོད་ཀྱང་འདི་ནི་བཤད་ཐབས་ཀྱི་མན་ངག་མཐའ་དྲུག་དང་མངོན་པར་རྟོགས་པ་འཇིག་



རྒྱུད་སྡེ་ཀུན་བཏུས་
རྟེན་པའི་དཔེ་དང་བསྟུན་ནས་ཡན་ལག་ལྔས་འཆིང་སྟེ་སྟོན་པ་གཙོ་ཆེ་བས་ན། །དེ་ཡང་ཀུ་མུ་ཏ་པཉྩི་ཀ་ཉིད་ཀྱི་སྟེང་དུ་ཞིབ་ཏུ་རྟོགས་པར་བྱའོ། །བརྒྱུད་པའི་ལོ་རྒྱུས་ཅུང་ཟད་ཅིག་བཤད་ཟིན་ཏེ་མདོར་བསྡུས་པའི་ཚུལ་གྱིས་ཐམས་ཅད་ཀྱང་བསྟན་ཟིན་
ཏོ༑ །དེ་ལྟར་བསྟན་པ་བླ་མའི་ཚོགས་རྣམས་ཀྱི། །བཀའ་དྲིན་དྲན་ནས་དད་པས་མཆི་མ་ལྷུང་། །རྟག་ཏུ་བླ་མའི་རབ་མཆོག་དེ་དག་གི །ཞབས་པད་དྲི་མ་མེད་ལ་ཕྱག་འཚལ་ལོ། །གཞུང་དོན་ཚར་ནས་བླ་མའི་སྤྱན་སྔ་རུ། །མཆིས་ནས་ཉེས་པ་བཅོས་
པར་ཞུ་བ་ཡི། །སྐལ་བ་སྐལ་ངན་བདག་ལ་ག་ལ་ཡོད། །ཀྱི་ཧུད་བླ་མ་སེམས་ཤིང་འཁོད་པར་བྱེད། །བསོད་ནམས་མཐའ་ཡས་ཀྱིས་བསྒྲུབས་ཡོན་ཏན་རྩེ། །ཁྱོད་འདྲའི་མགོན་དང་བྲལ་ནས་མགོན་མེད་བདག །མི་འདུལ་སྐྱེ་བོ་འདུལ་ཞིང་མཆིས་
ལགས་ན། །སྤྱན་རས་ཀྱིས་སྐྱོངས་མགོན་པོ་ཐུགས་རྗེ་ཅན། །ཀྱེ་མ་ཁ་བ་ཅན་གྱི་ཁྲོད་འདི་ན། །ཕལ་ཆེར་ལོངས་སྤྱོད་རྒུད་གྱུར་དད་པ་བྲལ། །མུ་སྟེགས་འཕེལ་ཞིང་ཆོས་ལྟར་བཅོས་པ་མང་། །ཆོས་བྱེད་ཕལ་ཆེར་ཚེ་འདིར་སྤྲོ་བར་མཐོང་། །འགའ་ ཚོ
ཞིག་རྟོག་གེའི་དུག་ཆུས་བློ་རབ་འཁྲུལ། །ལ་ལ་བསྟན་བཅོས་ཐོས་པའི་ཆང་གིས་མྱོས། །ཁ་ཅིག་ཚུལ་ཁྲིམས་མཆོག་འཛིན་ཀུན་ལ་གཤེ། །ཕལ་ཆེར་གསུང་རབ་མཆོག་འདི་སྤངས་སུ་དོགས། འགའ་ཞིག་སྨིན་བྱེད་དང་བྲལ་ཟབ་དོན་སྒོམ། །ཁ་
ཅིག་ལག་ལེན་སྲོལ་ཉམས་ཚིག་དོན་འཆད། །གཞན་དག་ཆོ་ག་མ་མཐོང་བརྫུན་གྱིས་བསླད། །དེ་དག་རྡོ་རྗེ་ཐེག་པའི་གཟུགས་བརྙན་ཡིན། །ཕ་རོལ་ཕྱིན་གཞུང་ཐོས་པས་ཡིད་རྒྱས་ཀྱང་། །རྒྱུད་ཀྱི་སྣང་བས་བློ་གྲོས་མ་བརླན་པའི། །མན་ངག་ཕྲ་མོ་



བརྒྱ་ ཞེ་ལྔ་
།བཟུང་ནས་འདིས་ཆོག་ཅེས། །སྨྲ་བའི་རྨོངས་རྣམས་དོན་མེད་མ་གྱུར་ཏམ། །ལམ་ལ་མ་ཞུགས་ལོག་པར་ཞུགས་པ་དང་། །རྡོ་རྗེ་ཐེག་སྤངས་ཞུགས་ཀྱང་གཟུགས་བརྙན་འདྲ། །དེ་དག་སྤང་ཕྱིར་བདག་གིས་བརྡ་སྤྲད་
ཀྱང་༑ །བྱོལ་སོང་འཇིག་རྟེན་མི་གོ་ཇི་ལྟར་བྱ། །འདིར་ནི་རྒྱུད་དོན་ཡོན་ཏན་རིན་ཆེན་གཏེར། །སྐྱོན་མེད་གྲུབ་པའི་བླ་མའི་གསུང་གིས་ཕྱེ། །ཚིག་དོན་སྒྲོན་མེ་འདི་ཡིས་གསལ་བྱས་ཀྱིས། །ཡོན་ཏན་རིན་ཆེན་ཇི་ལྟར་འདོད་པ་ལོང་། །རྒྱུད་ཀྱི་ས་
# གཞིར་ཡིད་ཀྱི་ས་བོན་བཏབ། །བླ་མའི་གསུང་རབ་དྲི་མེད་ཆར་གྱིས་བརླན། །ཐོས་བསམ་གྱིས་བསྐྱངས་རིན་ཆེན་ལྗོན་ཤིང་འཁྲུངས། །སྐལ་ལྡན་སྐྱེ་བོའི་ཚོགས་ཀྱི་བསྟི་གནས་ཡིན། །བདག་ཀྱང་སྐྱེ་བ་འདི་ནས་བཟུང་ནས་ནི། །ཇི་སྲིད་རྡོ་རྗེ་འཛིན་པ་
མ་ཐོབ་བར། །མཐུ་སྟོབས་དབང་ཕྱུག་གཞུང་དང་མི་འབྲལ་ཞིང་། །བླ་མའི་ཚོགས་ཀྱི་བྲན་དུ་སྐྱེ་བར་ཤོག །བླ་མའི་ཚོགས་རྣམས་མཉེས་པར་བྱས་པ་ཡིས། །སྐུ་གསུམ་ཡེ་ཤེས་ལྔ་ལྡན་ཐོབ་ནས་ཀྱང་། །ནམ་མཁའི་མཐས་གཏུགས་གྱུར་པའི་སེམས་
ཅན་རྣམས། །གཉིས་མེད་སངས་རྒྱས་ས་ལ་འགོད་པར་ཤོག །སངས་རྒྱས་ཞིང་ཁམས་འབྱམ་ཀླས་མ་ལུས་ཀུན། །རྣལ་འབྱོར་འདིས་ནི་དོན་ཀུན་རབ་འགྲུབ་ཅེས། །སྙན་པའི་གྲགས་པས་ཁྱབ་པར་གྱུར་ནས་ཀྱང་། །རྡོ་རྗེ་འཛིན་པའི་རྒྱལ་མཚན་
བརྟན་པར་ཤོག །དེ་འདྲའི་བློ་གྲོས་འཆང་བའི་དགེ་བསྙེན་ལ། །རྗེ་བཙུན་བླ་མ་དམ་པས་བསྐུལ་བ་དང་། །བྱང་ཆུབ་ཤེས་རབ་འབུམ་ཕྲག་འོད་གསལ་བས། །གསོལ་བ་བཏབ་ནས་ལེགས་པར་སྦྱར་བ་ཡིན། །ཁོ་བོས་འབད་དེ་ལེགས་པར་སྦྱར་བ་
ལྗོན་ཤིང་



རྒྱུད་སྡེ་ཀུན་བཏུས་
ཡིས༑ །མངོན་པར་རྟོགས་པ་རིན་ཆེན་ལྗོན་ཤིང་ལས། །ཐུན་མོང་ལྟ་བ་རིམ་པ་ཅན་གྱི་སྐབས། །འདི་ནི་བླ་མ་དམ་པས་གསལ་བར་མཛད། །ལེགས་སྦྱར་འདི་ལ་ཉེས་པ་མེད་པར་སེམས། །ཉེས་པ་གང་སྣང་བདག་གི་ཉེས་པ་སྟེ། །བླ་མ་བླ་མར་
བཅས་པའི་མ་ཡིན་པས། །བདག་ལ་མཁའ་འགྲོའི་ཚོགས་ཀྱིས་བཟོད་པར་མཛོད། །འདི་བགྱིས་པ་ལས་དུབ་པར་གྱུར་བ་ཡི། །དགེ་བ་དུང་ཟླ་ཀུནྡ་དང་མཚུངས་པ། །བདག་གི་རྒྱུད་ལ་ངེས་པར་སྐྱེས་པ་དེས། །འགྲོ་ཀུན་དཔལ་ལྡན་རྡོ་རྗེ་འཛིན་འགྱུར་
ཤོག ་རྒྱུད་གསུམ་པོ་གཅིག་ཏུ་བསྲེས་པའི་ས་གཞིར་ཡིད་ཀྱི་ས་བོན་བཏབ་སྟེ་བླ་མའི་གསུང་ལས་བྱུང་བའི་མངོན་པར་རྟོགས་པའི་ལྗོན་ཤིང་ཐོས་བསམ་གྱི་སྲུང་བས་ཀུན་ཏུ་བསྐྱེད་པའདི་ནི་མན་ངག་གི་ཚོགས་ཀྱི་ཚིག་གི་མེ་ཏོག་གིས་མཛེས་ཤིང་འདོད་
པའི་དོན་ཐམས་ཅད་འབྱུང་བའི་འབྲས་བུ་དང་ལྡན་པ། ལུང་གིས་རབ་ཏུ་རྒྱས་པའི་ལོ་འདབ་ཀྱིས་ཕྱུག་ཅིང་ཉོན་མོངས་པའི་གདུང་བ་ལས་སྐྱོབ་པའི་བསིལ་གྲིབ་ཅན། སྐལ་བ་དང་ལྡན་པའི་རྣལ་འབྱོར་པ་རྣམས་ཀྱི་བསྟི་གནས་སུ་གྱུར་པའི་ཡོན་ཏན་ཚད་
མེད་པ་རིན་པོ་ཆེའི་ལྗོན་ཤིང་ཞེས་བྱ་བ་ཀྱའི་དགེ་བསྙེན་ཐེག་པ་མཆོག་གི་རྣལ་འབྱོར་པ་གྲགས་པ་རྒྱལ་མཚན་གྱིས་དཔལ་ས་སྐྱའི་དབེན་གནས་དམ་པར་ཉེ་བར་སྦྱར་བ་འདི་ཡོངས་སུ་རྫོགས་སོ།། །།ཉེས་པ་རྣམས་བླ་མའི་ཚོགས་ལ་བཟོད་པར་གསོལ་
ལོ༑ །འདིས་སེམས་ཅན་ཐམས་ཅད་ཀྱི་དོན་བྱེད་པར་གྱུར་ཅིག འདི་ལྟར་བྱང་ཆུབ་ཀྱི་སྙིང་པོ་རྡོ་རྗེའི་གདན་ལས་བྱང་ཕྱོགས་སུ་དཔག་ཚད་བརྒྱ་ཕྲག་གཅིག་བགྲོད་པའི་སའི་ཆ་འགྲན་ཟླས་དབེན་པའི་མཁས་པ་རྒྱུན་མི་འཆད་པར་འབྱུང་བའི་མཚན་མ་དང་
290



༣
བརྒྱ་ ཞེ་དྲུག་བྱོན།
༄༅། །ལྡན་པའི་དཔལ་ས་སྐྱའི་དབེན་གནས་དམ་པར་སྐུ་འཁྲུངས་པ། འཇམ་པའི་རྡོ་རྗེས་མངོན་སུམ་དུ་བྱིན་གྱིས་བརླབས་པས་ཤེས་བྱའི་དཀྱིལ་འཁོར་མ་ལུས་པ་ཐུགས་སུ་ཆུད་པའི་མཁྱེན་རབ་དཔག་ཏུ་མེད་པས་མི་མཐུན་པའི་
ཕྱོགས་མཐའ་དག་ལ་འཁོན་པའི་བདག་ཉིད་ཆེན་པོ་གྲགས་པ་རྒྱལ་མཚན་གྱིས་མཛད་པའོ། །སླད་ཀྱིས་ཀྱང་དེ་ཉིད་ཀྱིས་འདིའི་དོན་བསྡུས་པ་ཅིག་ཀྱང་མཛད་ལ། དེ་བར་སྐབས་སུ་བྲིས་ཤིག་ཅེས་དེ་ཉིད་ཀྱིས་བཀའ་བབས་ནས། ཤཱཀྱའི་དགེ་བསྙེན་
& གཞོན་ནུ་མངོན་པའི་ང་རྒྱལ་ལ་འཁོན་པ་ཀུན་དགའ་རྒྱལ་མཚན་གྱིས་ཞུ་དག་བགྱིས་ནས། སླར་ཡང་དེ་ཉིད་ཀྱི་སྤྱན་སྔར་ཕུལ་ཏེ་ཤིན་ཏུ་དག་པར་བགྱིས་སོ།། །།ཐུབ་པའི་དགོངས་པ་མེ་ཏོག་གི །ཕྲེང་བ་བླ་མའི་གསུང་ཟེར་གྱིས། །ཕྱེ་འདི་འགྲོ་བའི་
སྤྱི་གཙུག་ན། །ཟླ་ཟེར་བཞིན་དུ་མཛེས་པར་ཤོག། །།བལ་ཡུལ་མཆོད་རྟེན་རིན་པོ་ཆེ་བྱ་རུང་ཁ་ཤོར་གྱི་ཉེ་འགྲམ་རྒྱལ་ཡོངས་ས་ཆེན་ཞེས་པ་གློག་ཀླད་པར་ཁང་ལས། ༧སྐྱབས་རྗེ་བཅོ་བརྒྱད་ཁྲི་ཆེན་རྡོ་རྗེ་འཆང་མཆོག་གི་ཐུགས་བཞེད་མཐའ་དག་ལྷུན་འགྲུབ་ཆེད། སྐྱབས་འོག་པ་ཚར་གྲུ་ག་བི
རུས་པར་རྩ་དང་པར་བསྐྲུན་ཞུས་པའི་དགེ་འབྲས་སངས་རྒྱས་ཞིང་དུ་བསྔོའོ།། །།
ལྗོན་ཤིང་



292



གཅིག་
༄༅། །ཨུཏྟརཱདྷཱལངྐརནཱམཏནྟབྷིསམཡསྐྱབྱནསུgཏུནྣཱམབིཧརཏིསྨ། །
༄༅། །རྒྱུད་ཀྱི་མངོན་པར་རྟོགས་པའི་གསལ་བྱེད་ལེགས་པར་བཤད་པ་གོང་མའི་དགོངས་རྒྱན་ཞེས་བྱ་བ་བཞུགས་སོ།།
23
གོང་རྒྱུན་



རྒྱུད་སྡེ་ཀུན་བཏུས་
༄༅། །ན་མཿ ཤྲཱི་ཙཀྲ་ནཱ་ཐོ་རཏ་ཝནྡྷ་ཡ། རྣམ་ཀུན་མཆོག་ལྡན་འོད་གསལ་ཆོས་ཀྱི་སྐུ། །མཆོག་ཏུ་མི་འགྱུར་བདེ་ཆེན་ལོངས་སྤྱོད་རྫོགས། །སྤྲུལ་པའི་གར་གྱིས་གདུལ་བྱའི་ཡིད་བསྒྱུར་
བའི༑ །ཀུན་ཁྱབ་འཁོར་ལོའི་མགོན་ལ་ཕྱག་བགྱིའོ། །གཙུག་ན་ཟླ་བས་བཏུད་ཀྱང་དྲེགས་མིན་ཞིང་། །འཇིག་རྟེན་དབང་པོས་བསྟོད་ལའང་མ་ཆགས་པར། །བསམ་ཡས་རྫུ་འཕྲུལ་བཀོད་པ་ལྷུར་མཛད་
པའི༑ །རྣལ་འབྱོར་དབང་ཕྱུག་ཞབས་རྡུལ་སྤྱི་བོས་ལེན། །གྲུ་འཛིན་རི་བོའི་མཁའ་ལས་མ་གཡོས་ཀྱང་།སྐལ་བར་འཚམ་པའི་འགྲོ་བློའི་ཆུ་གཙང་དུ། །སྣ་ཚོགས་སྤྲུལ་པའི་ཟླ་གཟུགས་བྱེ་བ་བརྒྱ། །སྟོན་
མཛད་བརྩེ་བ་ཆེན་པོའི་ཞབས་ལ་འདུད། །རྣམ་པར་དཀར་བའི་བསོད་ནམས་བརྒྱ་ཕྲག་དང་། །ཡེ་ཤེས་དམ་པའི་རྩེ་མོ་རབ་བརྙེས་ནས། །ངོ་མཚར་མཁས་པའི་བགྱི་བ་རྣམ་གསུམ་གྱིས། །ངེས་དོན་གསལ་
244



༣
༄༅། །མཛོད་འཇམ་དབྱངས་སྤྲུལ་པ་རྒྱལ། །དག་པའི་ཞིང་དུ་རྣམ་སྣང་ལོངས་སྤྱོད་རྫོགས། །འཕགས་པའི་མདུན་སར་སྡུད་མཛད་རྡོ་རྗེ་འཛིན། །དུས་འདིར་དཔལ་ལྡན་ས་སྐྱའི་རྗེ་བཙུན་ཞེས། །གྲགས་པའི་རྒྱལ་མཚན་འཛིན་ལ་
ཕྱག་བགྱིའོ། །ཆེར་རློམ་པ་སངས་སློབ་མས་མ་ཐོབ་ཅིང་། །གཞན་འཕྲུལ་དབང་བྱེད་བདག་པོས་མ་མྱོངས་པའི། །ཟས་གཙང་སྲས་ཀྱི་ཞལ་གྱི་བུམ་བཟང་ལས། །ལུང་བསྟན་བདུད་རྩི་བརྙེས་པ་བཟང་པོའི་ཞབས། །དེ་སོགས་བརྒྱུད་པར་བཅས་པའི་
ཕྲིན་ལས་ཀྱིས། །རིམ་པར་བསྐྱངས་པའི་རྒྱུད་དོན་ཟབ་མོའི་གནད། །རང་གཞན་སྙིང་ལ་བདུད་རྩི་ལྟར་སིམ་ཕྱིར། །ལེགས་བཤད་གོང་མའི་དགོངས་རྒྱན་འདི་སྤེལ་ལོ། །ཞེས་མཆོད་པར་བརྗོད་ཅིང་བཤད་པར་དམ་བཅས་ནས། ཚུལ་བཞི་པ་རྒྱུད་ཀྱི་
མངོན་པར་རྟོགས་པའི་གསལ་བྱེད་ལ་གཉིས་ཏེ། ལུས་རྣམ་པར་གཞག་པའི་ཚུལ་གྱིས་མངོན་པར་རྟོགས་པའི་གྲངས་བཤད་པ་དང་། ཡན་ལག་རྒྱས་པར་བཤད་པའི་ཚུལ་གྱིས་དཀའ་བའི་གནས་རྣམས་སོ་སོར་བཤད་པའོ། །དང་པོ་ནི། རྒྱུ་རིགས་
སྤང་བྱ་རྐྱེན་ལ་ལྟོས་པ་བཞི། །སྐྱབས་འགྲོ་གསོ་སྦྱོང་གཏན་ཁྲིམས་སེམས་བསྐྱེད་བཞི། །བྱེ་མདོ་རྣལ་འབྱོར་སྤྱོད་དང་དབུ་མ་བཞི། །བྱ་སྤྱོད་རྣལ་འབྱོར་རྒྱུད་དང་བླ་མེད་བཞི། །བཞི་བཞི་བཅུ་དྲུག་རྒྱུ་དང་རིམ་འཇུག་ལམ། །དེ་རྗེས་སྔགས་ལམ་ཐོག་
མ་སྨིན་བྱེད་དབང་། །ལམ་ལ་རྟོགས་པའི་ལྟ་བ་བསྐྱེད་རྫོགས་གཉིས། །སྤྱོད་དང་ཉེ་རྒྱུ་མཆོག་གི་མངོན་རྟོགས་ལྔ། །བཟླས་དང་གཏོར་མ་སྦྱིན་སྲེག་རབ་གནས་དང་
། ལས་ཚོགས་རབ་འབྱམས་ཞེས་བྱ་ཡན་ལག་ལྔ། །གཉིས་ཀའི་ཐུན་མོང་དམ་
295
ཚ



ཚིག་སྡོམ་པ་སྟེ། །ཐབས་རྒྱུད་མངོན་པར་རྟོགས་པ་བཅུ་གཅིག་གོ །གནས་སྐབས་འབྲས་བུ་སློབ་ལམ་ས་བཅུ་གཉིས། །མཐར་ཐུག་གནས་ཡོངས་གྱུར་དང་ཡེ་ཤེས་སྐུ། །མི་གནས་མྱ་ངན་འདས་དང་གཉིས་སུ་མེད། །མཛད་པ་རྒྱུན་མི་ཆད་དང་རྣམ་
ལྔའོ། །དེ་ལྟར་མངོན་རྟོགས་བཞི་བཅུ་རྩ་ལྔ་ལས། །གཏན་ཁྲིམས་བདུན་དང་དབང་གི་མངོན་རྟོགས་བདུན། །སོ་སོར་ཕྱེ་བས་ལྔ་བཅུ་བདུན་དུ་འགྱུར། །དེ་ཚེ་བཞི་དང་བཅུ་དང་བཞི་དང་བཞི། །དེ་བཞིན་བདུན་དང་ལྔ་དང་ལྔ་དང་གཅིག །བཅུ་
གཉིས་ལྔ་སྟེ་ལྔ་བཅུ་རྩ་བདུན་ནི། །བཤད་བྱ་མངོན་པར་རྟོགས་པའི་ལུས་ཡིན་ནོ། །ཞེས་བྱའོ། །གཉིས་པ་ལ། རྒྱུའི་རྒྱུད་སྔོན་དུ་འགྲོ་བ་རྟེན་གྱི་གང་ཟག དེས་ཉམས་སུ་བླང་བ་ཐབས་ཀྱི་རྒྱུད། དེ་ཉམས་སུ་བླང་བ་ལས་བྱུང་བ་འབྲས་རྒྱུད་དོ། །
དང་པོ་ལ་རྒྱུ་རྒྱུད་རང་གི་ངོ་བོ་དང་། དེ་ལ་གནས་པའི་གང་ཟག་གི་རབ་ཏུ་དབྱེ་བའོ། །དང་པོ་ལ། མཚན་ཉིད། མཚན་གཞི། དབྱེ་བའོ། །དང་པོ་ནི། སེམས་ཅན་གྱི་རྒྱུད་ཀྱི་ཆོས་གང་ཞིག རྐྱེན་ལམ་དང་ཕྲད་ན་འབྲས་བུ་སངས་རྒྱས་འབྱུང་རུང་
གི་རིགས་སུ་གནས་པ་རྒྱུན་ཆགས་པ་སྟེ། གུར་འགྲེལ་ལས། རྒྱུའི་རྒྱུད་ཅེས་བྱ་བ་ནི་འབྲས་བུའི་ཁུར་གྱིས་བཀབ་ཅིང་ལྕི་བར་གྱུར་པས་ན་རྒྱུད་ཅེས་དང་། རྡོ་རྗེ་རྩེ་མོ་ལས། རྒྱུད་ནི་རྒྱུན་ཆགས་ཞེས་བྱ་སྟེ། །འཁོར་བ་རྒྱུད་དུ་འདོད་པ་ཡིན། །ཞེས་
སོ༑ །གཉིས་པ་ནི། སེམས་ཅན་ཐམས་ཅད་ལ་རང་བཞིན་གྱིས་གནས་པའི་གཞི་དུས་ཀྱི་སེམས་ཉིད་གཉིས་སུ་མེད་པའི་ཡེ་ཤེས་གསལ་སྟོང་ཟུང་དུ་འཇུག་པ་འདི་ཉིད་དེ། རྗེ་བཙུན་མཆོག་གིས། རང་སེམས་གདོད་ནས་སྤྲོས་བྲལ་རྒྱུའི་རྒྱུད་
96%



།དང་། ཞེས་སོ། །དེ་ཉིད་ལ་གདོད་མ་ནས་གནས་པའི་རང་བཞིན་ལྷན་ཅིག་སྐྱེས་པའི་ཡེ་ཤེས་ཆེན་པོ་དང་། སྐབས་འདིར་བསྟན་གྱི་རང་བཞིན་དང་། རང་བཞིན་གྱིས་གནས་པའི་རིགས་ཞེས་ཀྱང་བྱ་སྟེ། སམ་པུ་ཊ་
ལས༑ བསྐལ་པ་ཀུན་གྱི་སྔོན་གྲུབ་པའི། །སློབ་དཔོན་ཆེན་པོ་གདོད་ནས་གྲུབ། །ཆོ་ག་འདི་ཡིས་སེམས་ཅན་རྣམས། །རྒྱལ་བར་འགྱུར་བར་ཐེ་ཚོམ་མེད། །ཅེས་དང་། འདུས་པའི་ཕྱི་མ་ལས། རང་བཞིན་རྣམ་པ་རྒྱུ་ཡིན་ཏེ། །ཞེས་དང་། སྤྱོད་
བསྡུས་འགྲེལ་པར། རྒྱུ་ནི་ཐེག་ཆེན་རིགས་ཅན་ཏེ། །ཞེས་སོགས་གསུངས་པ་ལྟར་རོ། །གསུམ་པ་ནི། གཉིས་སུ་མེད་པའི་ཡེ་ཤེས་དེ་ཉིད་ཀྱི་མཚན་ཉིད་གསལ་བའི་ཆ་ལ་གཙོ་བོའི་སྒོ་ནས་ཀུན་གཞིའི་རྣམ་ཤེས་དང་། རང་བཞིན་སྟོང་པའི་ཆ་ལ་དྲི་
བཅས་དེ་བཞིན་ཉིད་དམ། ཁམས་བདེ་བར་གཤེགས་པའི་སྙིང་པོ་ཞེས་བྱ་ལ། འཇོག་བྱེད་ཀྱང་སྔ་མ་དགེ་སྡིག་གི་ལས་ཀྱི་བག་ཆགས་བསྒོ་བའི་གཞི་ཡིན་པས་འཁོར་འདས་ཀུན་གྱི་གཞི་བྱེད་པའི་ཕྱིར་ཀུན་གཞིར་འཇོག་ཅིང་། ཕྱི་མ་གློ་བུར་གྱི་དྲི་མའི་
རྟེན་བྱེད་པའི་ཕྱིར་དྲི་བཅས་དེ་བཞིན་ཉིད་དང་། དྲི་མ་དང་བྲལ་ཙམ་གྱིས་རྣམ་གྲོལ་ཐོབ་པའི་ཕྱིར་བདེ་སྙིང་དུའང་འཇོག་པ་ཡིན་ནོ། །དེ་གཉིས་བློ་སེལ་བའི་ངོར་ལྡོག་ཚུལ་ཐ་དད་ཀྱང་ངོ་བོ་དབྱེར་མེད་ཡིན་པ་ནི་མྱང་འདས་ཆེན་པོ་ལས། རིགས་ཀྱི་བུ་
སངས་རྒྱས་ཀྱི་རང་བཞིན་ཞེས་བྱ་བ་ནི་དོན་དམ་པ་སྟོང་པའོ། །དོན་དམ་པ་སྟོང་པ་ནི་ཡེ་ཤེས་ཞེས་བྱའོ། །ཞེས་དང་། རྒྱན་སྟུག་པོ་བཀོད་པ་ལས། ས་རྣམས་སྣ་ཚོགས་ཀུན་གཞི་སྟེ། །བདེ་གཤེགས་སྙིང་པོ་དགེ་བའང་དེ། །སྙིང་པོ་དེ་ལ་ཀུན་
297



གཞིའི་སྒྲས། །དེ་བཞིན་གཤེགས་པས་སྟོན་པར་མཛད། །སྙིང་པོ་ཀུན་གཞིར་བསྟན་པ་ཡང་། །བློ་ཆུང་རྣམས་ཀྱིས་མི་ཤེས་སོ། །སེམས་ཀྱི་རང་བཞིན་འོད་གསལ་བ། །དེ་བཞིན་གཤེགས་པའི་སྙིང་པོ་དགེ །ཞེས་སོ། །གལ་ཏེ་དེ་ནི་སྟོང་ཉིད་ལ་
ཀུན་གཞིའི་སྒྲས་བསྟན་པ་ཙམ་ཡིན་གྱི། ཀུན་གཞིའི་རྣམ་ཤེས་མ་ཡིན་ནོ་ཞེ་ན། མ་ཡིན་ཏེ། དེ་ཉིད་ལས། ཇི་ལྟར་ཟླ་བ་སྐར་ཚོགས་དང་། །ལྷན་ཅིག་མཁའ་ལ་གནས་པ་ལྟར། །དེ་བཞིན་ཀུན་གཞིའི་རྣམ་ཤེས་ཀྱང་
། །རླབས་བདུན་རྣམས་དང་
| ལྷན་ཅིག་གནས། །ཞེས་དང་། ལང་གཤེགས་ལས། བློ་གྲོས་ཆེན་པོ། ཀུན་གཞིའི་རྣམ་པར་ཤེས་པ་ཆུ་ཀླུང་ལྟ་བུ་ལ་འཇུག་པའི་རྣམ་པར་ཤེས་པའི་རླབས་འབྱུང་ངོ་ཞེས་བཤད་པས་སོ། །དེ་ལྟར་དེ་གཉིས་ངོ་བོ་དབྱེར་མེད་ཡིན་ཀྱང་ཕན་ཚུན་ཁྱབ་
མཉམ་དུ་འདོད་པར་མི་བྱ་སྟེ། བདེན་གཉིས་ཀྱི་རྣམ་དབྱེ་དང་འགལ་བར་འགྱུར་བས་སོ། །གང་ཡང་ཆོས་མངོན་པ་ཐེག་པ་ཆེན་པོའི་མདོ་ལས། ཐོག་མ་མེད་པ་དུས་ཀྱི་དབྱིངས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་
དང་། །མྱ་ངན་འདས་པའང་འབྱུང་བ་ཡིན། །ཞེས་ཚིགས་སུ་བཅད་པ་གཅིག་གསུངས་པ་དེ་ཉིད་ཐོགས་མེད་ཞབས་ཀྱི་ཐེག་བསྡུས་ལས། ཀུན་གཞིའི་རྣམ་ཤེས་དང་། རྒྱུད་བླའི་འགྲེལ་པར་བདེ་སྙིང་གི་སྒྲུབ་བྱེད་དུ་དྲངས་པའང་འཆད་ཚུལ་འདི་དང་
མཐུན་པ་ཉིད་ཡིན་ནོ། །འོན་ཀྱང་གཞུང་ལུགས་དེ་དག་ལས་རྣམ་ཤེས་ཚོགས་བདུན་ལས་རྫས་གཞན་པའི་ཀུན་གཞི་བདེན་གྲུབ་པ་བཤད་པ་ནི་སེམས་ཙམ་གྱི་གྲུབ་པའི་མཐའི་དབང་དུ་བྱས་པ་ཡིན་ལ། འདིར་ནི་ཡིད་ཀྱི་ཤེས་པ་གཅིག་ཉིད་ལ་གསལ་ཙམ་
298



༣
༄༅ ། །རྒྱུན་མི་ཆད་པའི་ཆ་དང་། རེས་འགའ་ངར་འཛིན་པའི་ཆ་དང་
། རེས་འགའ་ཡུལ་དྲུག་པ་ཆོས་ལ་དམིགས་པའི་ཆ་གསུམ་ཡོད་པ་ལས། སྔ་མ་དེ་ལ་ཀུན་གཞི་ཞེས་བྱ་ལ། དེའི་རང་བཞིན་དོན་དམ་པར་རྟག་བརྟན་གྱི་ཚུལ་
དུ་ཡོད་པ་མ་ཡིན་ཀྱང༌། ཐ་སྙད་དུ་རྟེན་ཅིང་འབྲེལ་བར་འབྱུང་བ་སྒྱུ་མ་ཙམ་དུ་ཡོད་པར་འཆད་དགོས་པ་ཡིན་ཏེ། མྱང་འདས་ཆེན་པོ་ལས། ཤེས་རབ་ཅན་རྣམས་ཀྱི་ནི་ངའི་ལུས་ལ་ཆོས་ཀྱི་སྐུའི་ས་བོན་དེ་ལྟ་བུ་ཡོད་དོ་སྙམ་དུ་ཤེས་པས་ཐམས་ཅད་འཛིན་
པར་མི་བྱེད་དོ། །བདག་མེད་པ་བསྟན་ན་ནི་བྱིས་པ་རྣམས་བསྟན་པ་བདག་མེད་དོ་སྙམ་དུ་འཛིན་ནོ། །ཤེས་རབ་ཅན་རྣམས་ཀྱིས་ནི་ཐ་སྙད་དུ་ཡོད་དོ་སྙམ་དུ་ཤེས་ཏེ་ཐེ་ཚོམ་མེད་དོ། །དེ་བཞིན་གཤེགས་པའི་སྙིང་པོ་སྟོང་པ་ཡིན་ནོ་ཞེས་བསྟན་ན་ནི་བྱིས་པ་
རྣམས་ཆད་པར་ལྟ་བ་འཇིགས་སུ་རུང་བ་ཡོན་པོ་སྒོམ་པར་བྱེད་དོ། ཤེས་རབ་ཅན་རྣམས་ཀྱིས་ནི་རྟག་པ་དང་བརྟན་པ་དང་ཐེར་ཟུག་པ་མ་ཡིན་པར་དེ་སྒྱུ་མ་ཙམ་དུ་ཡོད་པར་ཤེས་སོ། །ཞེས་གསུངས་པས་སོ། །དེས་ན་ཀུན་གཞིའི་འདོད་ཚུལ་འདི་ལ་
འཆད་པ་པོ་དག་གིས་མི་འདྲ་བ་དུ་མ་ཞིག་མཛད་པ་ནི། ཐེག་བསྡུས་ལས་དམུས་ལོངས་བརྒྱས་གླང་པོ་ཆེ་ལ་བྱུགས་པ་དཔེར་མཛད་པ་ལྟར་ཕྱོགས་རེ་ལ་བསམས་ནས་བཤད་པ་ཁོ་ནར་སྣང་ངོ༌། །གཉིས་པ་དེ་ལ་གནས་པའི་གང་ཟག་གི་དབྱེ་བ་ལ། རྒྱུ་
ཟླ་ རིགས་སྤང་བྱ་རྐྱེན་ལ་ལྟོས། །གང་ཟག་རྣམ་པ་བཞིར་ནི་བཤད། །ཅེས་པ་ལྟར་བཞིའོ། །དེའི་དང་པོ་ལ། སེམས་ཅན་སངས་རྒྱས་ཀྱི་སྙིང་པོ་ཅན་དུ་བསྟན་པ། རྒྱུ་གང་གིས་གང་དུ་འཁོར་བ། རྐྱེན་གང་གིས་ཇི་སྲིད་དུ་འཁོར་བ། སེམས་སྦྱངས་ན་
299



གྲོལ་བའི་ཚུལ་ལོ། །དང་པོ་ནི། སེམས་ཅན་ཐམས་ཅད་བཤད་མ་ཐག་པའི་རྒྱུའི་རྒྱུད་ལ་གནས་པའི་གང་ཟག་ཡིན་པས་རྒྱུད་འདིར་འཇུག་པའི་སྐལ་བ་དང་ལྡན་པའི་སངས་རྒྱས་ཀྱི་སྙིང་པོ་ཅན་ཡིན་ཏེ། རྩ་རྒྱུད་ལས། སངས་རྒྱས་མ་ཡིན་སེམས་ཅན་
ནི༑ །གཅིག་ཀྱང་ཡོད་པ་མ་ཡིན་ཏེ། །དམྱལ་བ་ཡི་དྭགས་བྱོལ་སོང་དང་། །ལྷ་དང་ལྷ་མིན་མི་རྣམས་དང་། །བཤང་བའི་སྲིན་བུ་ལ་སོགས་པ། །ལྷ་དང་ལྷ་མ་ཡིན་གྱིས་ཀྱང་། །བདེ་བ་གང་ཕྱིར་མི་ཤེས་པ། །རྟག་ཏུ་རང་བཞིན་བདེ་བ་ཅན། །
འཇིག་རྟེན་ཁམས་ནི་གང་དུ་ཡང་། །སངས་རྒྱས་གཞན་དུ་རྙེད་མི་འགྱུར། །སེམས་ནི་རྫོགས་པའི་སངས་རྒྱས་ཉིད། །སངས་རྒྱས་གཞན་དུ་བསྟན་པ་མེད། །ཅེས་གསུངས་སོ། །གཞན་ཡང་སེམས་ཅན་ཀུན་དེ་བཞིན་གཤེགས་པའི་སྙིང་པོ་ཅན་ཡིན་
# ཏེ༑ དེ་བཞིན་ཉིད་རང་བཞིན་གྱིས་རྣམ་པར་དག་པས་འཁོར་འདས་ཐམས་ཅད་ལ་ཁྱད་པར་མེད་པར་ཁྱབ་པའི་ཕྱིར་རོ། །འོ་ན་འབད་མེད་དུ་གྲོལ་བར་འགྱུར་རོ་སྙམ་ན། གློ་བུར་གྱི་དྲི་མས་དག་ན་དེ་བཞིན་གཤེགས་པ་ཉིད་ཡིན་ཡང་། དྲི་མ་དེས་མ་དག་ *
པའི་ཕྱིར་འཁོར་བ་ཡིན་ནོ། །དེ་ལྟར་ཡང་རྩ་རྒྱུད་ལས། སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་མས་བསྒྲིབས། །དེ་ཉིད་བསལ་ན་སངས་རྒྱས་ཉིད། །ཅེས་དང༌། རྒྱན་ལས། དེ་བཞིན་ཉིད་འདི་ཐམས་ཅད་ལ། །ཁྱད་པར་
མེད་ཀྱང་དག་གྱུར་པས། །དེ་བཞིན་གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། །ཞེས་སོ། །འོ་ན་རིགས་ཆད་ཀྱི་གང་ཟག་བཤད་པ་དང་འགལ་ལོ་སྙམ་ན། དེ་ནི། དཀར་པོ་དམན་པ་ཡོད་པ་རྒྱུ་དང་བྲལ། །ཞེས་པའི་དོན། འགྲེལ་
30



༣
ལྔ་
༄༅། །པར། གཏན་ཡོངས་སུ་མྱ་ངན་ལས་མི་འདའ་བ་ནི་རྒྱུ་དང་བྲལ་བ་སྟེ། གང་ལ་ཡོངས་སུ་མྱ་ངན་ལས་འདའ་བའི་རིགས་ཉིད་མེད་པའོ་ཞེས་སེམས་ཙམ་པའི་གྲུབ་མཐའི་དབང་དུ་བྱས་ནས་བཤད་པ་ཡིན་ལ། དེའི་དགོངས་
གཞི་ནི་རང་བཞིན་དུ་གནས་པའི་རིགས་དགེ་བའི་བརླན་དང་མ་ཕྲད་པ་ཙམ་ལ་དགོངས་པ་ཡིན་པས་འགལ་བ་མེད་དོ། །གཉིས་པ་རྒྱུ་གང་གིས་གང་དུ་འཁོར་བ་ནི། སེམས་ཉིད་ཐོག་མ་མེད་པ་ནས་ལྷན་ཅིག་སྐྱེས་པའི་མ་རིག་པའི་དྲི་མས་བསྒྲིབས་
ནས༑ ཡུལ་གྱི་གནས་ལུགས་དང་བླང་དོར་གྱི་ཆ་ཇི་ལྟ་བ་བཞིན་མི་ཤེས་པ་དེའི་དབང་གིས་འཁོར་བ་སྟེ་ཡན་ལག་བཅུ་གཉིས་ཀྱི་ཐོག་མ་མ་རིག་པའོ། །དེ་ཡང་རྩ་རྒྱུད་ལས། བྱིས་པ་མི་ཤེས་པས་བསྒྲིབས་པ། །འདི་ཡི་འགྲོ་བ་མི་ཤེས་པས། །འགྲོ་བ་
དྲུག་གི་སྲིད་པའི་མཐར། །གང་ཞིག་རྨོངས་པ་འཁོར་བར་འགྱུར། །ཞེས་སོ། །གསུམ་པ་རྐྱེན་གང་གིས་ཇི་སྲིད་དུ་འཁོར་བ་ནི། གཟུགས་སོགས་ཡུལ་རྣམས་ཀྱིས་ཆགས་སྡང་སྐྱེ་བའི་རྐྱེན་བྱས་ཏེ་མི་དགེ་བའི་ལས་འདུས་བྱས་པས་སྲིད་པར་སྐྱེས་ནས་
གཉེན་པོ་ལམ་དང་མ་ཕྲད་ན་མཐའ་མེད་པའི་འཁོར་བར་འགྱུར་བ་སྟེ། རྩ་རྒྱུད་ལས། ཀྱེ་བཅོམ་ལྡན་འདས་རྣམ་པར་མ་དག་པ་གང་ལགས། ཞེས་པ་ནས། ཡིད་ཀྱི་བདེ་སོགས་ཐོབ་པ་ནི། །ཞེས་པའི་བར་དུ་གསུངས་སོ། །འདི་དག་ཚུལ་དང་པོའི་
སྐབས་སུ་བཤད་ཟིན་པས། འདིར་ཡང་ཅི་རིགས་པར་ཤེས་པར་བྱའོ། །བཞི་པ་སེམས་སྦྱངས་ན་གྲོལ་བར་འགྱུར་ཚུལ་ནི། སེམས་རང་བཞིན་གྱིས་ནམ་མཁའ་ལྟར་དག་པའི་ཕྱིར་གནས་སྐབས་གློ་བུར་གྱི་དྲི་མ་སྦྱོང་བའི་རྐྱེན། ལམ་བསྒོམས་པས་དྲི་
301
གོ
ང་རྒྱན་



མ་ཐམས་ཅད་དང་བྲལ་ནས། དབྱིངས་དང་ཡེ་ཤེས་རོ་གཅིག་པའི་རྣམ་གྲོལ་མཐར་ཐུག་པ་ཐོབ་པར་འགྱུར་བ་ཡིན་ཏེ། གུར་ལས། ནམ་མཁའ་ལྟ་བུར་དྲི་མ་མེད། །ངན་པར་བཏགས་པའི་རྣམ་རྟོག་གིས། །རིན་ཆེན་སེམས་ནི་དྲི་ཅན་བྱས། །སེམས་
དག་པས་ནི་དག་པར་འགྱུར། །ཞེས་དང་། འཕགས་པས་ཀྱང་། སེམས་ཀྱི་རྨོངས་པ་སེལ་བ་ཡི། །རང་སེམས་དེ་ལ་ཕྱག་འཚལ་ལོ། །ཞེས་སོ། །གཉིས་པ་རིགས་ལ་ལྟོས་པ་ནི། ལྷ་གང་གི་མཚན་མ་ཡོད་པའམ་ཁ་དོག་གང་ཤས་ཆེ་བས་དེའི་
རིགས་སུ་མཚོན་པར་བྱེད་པ་སྟེ། རྩ་རྒྱུད་ལས། གང་གི་སྲིན་ལག་རྩ་བ་ལ། །རྡོ་རྗེ་རྩེ་དགུ་པར་གྱུར་པ། །མི་བསྐྱོད་པ་ཡི་རིགས་མཆོག་ཉིད། །ཅེས་དང༌། རྣལ་འབྱོར་པ་གང་ནག་པོ་ཆེ། །དེ་ཡི་ལྷ་ནི་མི་བསྐྱོད་པ། །ཞེས་གསུངས་ཏེ་རྟོགས་
སླའོ། །གསུམ་པ་སྤང་བྱ་ལ་ལྟོས་པ་ནི། ཐེག་པ་གཞན་གྱིས་སྤང་བྱར་བྱེད་པའི་ཉོན་མོངས་པ་ནི་གསང་སྔགས་ཀྱི་ཐེག་པའི་ཐབས་ཀྱིས་ཟིན་ན་གྲོལ་བའི་རྐྱེན་དུ་གསུངས་པས། སྦྱང་གཞི་ཉོན་མོངས་པ་གང་ཤས་ཆེ་བ་དང་འབྲེལ་བ་དེའི་སྦྱོང་བྱེད་ཀྱི་ལྷ་
བསྒྲུབས་ན་མྱུར་དུ་འགྲུབ་སྟེ། ཅོ་རྒྱུད་ལས། གང་དང་གང་གིས་འཇིག་རྟེན་འཆིང་འགྱུར་བ། །དེ་དང་དེས་ནི་འཆིང་བ་ལས་གྲོལ་ཏེ། །དེ་ཉིད་མི་ཤེས་འཇིག་རྟེན་མི་གྲོལ་ཞིང་། །དེ་ཉིད་རྣམ་སྤངས་དངོས་གྲུབ་རྙེད་མི་འགྱུར། །ཞེས་དང་། རྡོ་རྗེ་
མཁའ་འགྲོ་ལས། གང་གིས་བླུན་པོ་འཆིང་འགྱུར་བ། །དེས་འདིར་མཁས་རྣམས་རྣམ་པར་གྲོལ། །ཞེས་གསུངས་པ་ལྟར་རོ། །བཞི་པ་རྐྱེན་ལ་ལྟོས་པ་ནི། རྒྱུའི་རྒྱུད་ལ་དགོས་པའི་ཆོས་སུ་འཆད་པ་མ་ཡིན་གྱི། ཉན་ཐོས་ཀྱི་ལམ་ལ་འཇུག་པའི་
302



དྲུག་
།གེགས་སུ་བཤད་པའི་མཚམས་མེད་པ་ལྔ་བྱེད་པ་ལ་སོགས་པ་རྣམས་ཀྱང་གསང་སྔགས་ཀྱི་ཐབས་དང་ཕྲད་ན་ལམ་ལ་མི་སྒྲིབ་པར་གྲོལ་བར་འགྱུར་རོ་ཞེས་རྒྱུའི་གནས་སྐབས་ཀྱི་ཆོས་འགའ་ཞིག་དམིགས་སུ་བཀར་ནས་
བཤད་པ་སྟེ། རྩ་རྒྱུད་ལས། མཚམས་མེད་ལྔ་ནི་བྱེད་པ་དང་། །སྲོག་ཆགས་གསོད་ལ་དགའ་བ་དང་། །གཞན་ཡང་སྐྱེ་བ་དམན་གང་དང་། །རྨོངས་དང་མ་རུངས་ལས་བྱེད་དང་། །གཟུགས་ངན་ཡན་ལག་མ་ཚང་བ། །དེ་རྣམས་ཀྱིས་ཀྱང་བསམ་
ན་འགྲུབ། །ཞེས་གསུངས་པ་ལྟར་རོ། །དེ་ལྟ་བུའི་གང་ཟག་དེ་ལ་ནང་སེལ་གྱི་ཕྱེ་ན། །རྒྱུ་ལ་ལྟོས་པ་ནི་རྒྱུའི་རྒྱུད་ཡིན་ལ། ཕྱི་མ་གསུམ་ལ་རྒྱུད་སྦྱངས་བ་མ་བྱས་པ་རིང་ཞིག་ན་འགྲུབ་པ་དང་། སྦྱངས་པ་བྱས་པ་འགྲུབ་པར་ངེས་པ་གཉིས་སུ་ཕྱེ་བས་
གང་ཟག་གི་རིགས་དྲུག་གམ། ཞིབ་མོར་ཕྱེ་ན་དགུ་དང་། ཡང་རྒྱུད་སྦྱངས་བ་མ་བྱས་པ་འགྲུབ་ཏུ་རུང་བའི་གང་ཟག་དང་། སྔོན་འགྲོའི་ལམ་གྱིས་རྒྱུད་སྦྱངས་པ་འཇུག་ཏུ་རུང་བའི་གང་ཟག་དང་། དབང་གིས་སྨིན་པར་བྱས་པ་ཞུགས་ཟིན་པའི་གང་
ཟག་སྟེ་གསུམ་དུ་ཡང་བྱར་རུང་ངོ༌། །དེ་ལྟར་ན་དང་པོ་ནི་སྐལ་ལྡན་ཅིག་ཅར་བ་དང་། གཉིས་པ་ནི་སྐལ་དམན་རིམ་འཇུག་པ་དང་། གསུམ་པ་ནི་དེ་གཉིས་གང་ལྟར་ཡང་རུང་དབང་གིས་སྨིན་པར་བྱས་ཟིན་པ་ཞིག་གི་དབང་དུ་བྱས་པ་སྟེ། འདི་ལྟར་གྱི་
ཚེ་ན་ལམ་གྱི་གཙོ་བོར་རིམ་པ་གཉིས་ལ་བྱ་ཞིང་། སྔ་མ་ལྟར་ན་ལམ་གྱི་གཙོ་བོ་སྨིན་གྲོལ་གཉིས་ལ་བྱ་དགོས་པ་ནི་གནད་ཀྱི་དོན་ནོ། །མདོར་ན་གང་ཟག་གི་དབྱེ་བ་མང་ཉུང་ཅི་རིགས་སུ་བཤད་ཀྱང་། གཉིས་སམ་གསུམ་དུ་འདུས་པར་ཤེས་པར་བྱ་
303
གོང་རྒྱན་



རྒྱུད་སྡེ་ཀུན་་ཏུས་
སྟེ༑ དཔལ་ལྡན་རྩེ་མོའི་ཞབས་ཀྱིས། རང་བཞིན་རྟེན་གྱི་གང་ཟག་དེ། །སྨིན་པར་བྱས་དང་མ་བྱས་པའོ། །སྨིན་བྱས་སློབ་དཔོན་ལ་སོགས་པ། །བཞི་རྫོགས་པའམ་མ་རྫོགས་པའོ། །ཞེས་གསུངས་པས་སོ། །སྤྱི་དོན་གཉིས་པ་ཐབས་རྒྱུད་ཀྱི་རྣམ་
གཞག་ལ། ཐབས་རྒྱུད་ཀྱི་ངོ་བོ་ངོས་བཟུང་བ། དེ་ཇི་ལྟར་ཉམས་སུ་བླང་བའི་རིམ་པའོ། །དང་པོ་ནི། སྨིན་གྲོལ་ལ་སོགས་པའི་ཐབས་ཀྱི་ལམ་དེ་དང་དེར་སྣང་བའི་རྣམ་པར་རིག་པ་སྟེ། འདུས་པ་ལས། ཡེ་ཤེས་ཙམ་ལ་སྙོམས་འཇུག་པ། །རྣལ་
འབྱོར་ཞེས་ནི་བཤད་པ་ཡིན། །ཞེས་དང་། སམ་པུ་ཊ་ལས། བསྒོམ་པ་ལྷ་ཡི་རྣལ་འབྱོར་དང་། །སྔགས་ཀྱི་བཟླས་པའི་རིམ་པ་དང་། །བྲིས་སྐུ་དང་ནི་སྐུ་གཟུགས་ཀྱང་། །སེམས་ཀྱིས་ཐམས་ཅད་སྤྲུལ་པ་སྟེ། །སེམས་ཅན་རྣམས་ལ་ཕན་འདོད་
ཕྱིར༑ །ང་ཡིས་རྒྱུད་དུ་བསྒྲོགས་པ་ཡིན། །ཞེས་སོ། །གཉིས་པ་དེ་ཇི་ལྟར་ཉམས་སུ་བླང་བའི་རིམ་པ་ལ། སྐལ་དམན་རིམ་གྱིས་འཇུག་པ་དང་། སྐལ་ལྡན་ཅིག་ཅར་དུ་འཇུག་པའོ། །དང་པོ་ལ་ཐུན་མོང་གི་ཐེག་པ་ལ་དང་། ཐུན་མོང་མ་ཡིན་པའི་
ཐེག་པ་ལ་རིམ་གྱིས་འཇུག་པའོ། །དང་པོ་ལ་སྤྱོད་པ་རིམ་པ་ཅན་དང་། ལྟ་བ་རིམ་པ་ཅན་ལ་བསླབ་པའོ། །དེ་དག་ཀྱང་རྩ་རྒྱུད་ལས། དང་པོར་གསོ་སྦྱོང་སྦྱིན་པར་བྱ། །དེ་རྗེས་བསླབ་པའི་གནས་བཅུ་ཉིད། །དེ་ལ་བྱེ་བྲག་སྨྲ་བ་བསྟན། །མདོ་སྡེ་པ་
ཡང་དེ་བཞིན་ནོ། །དེ་ནས་རྣལ་འབྱོར་སྤྱོད་པ་ཉིད། །དེ་ཡི་རྗེས་སུ་དབུ་མ་བསྟན། །སྔགས་ཀྱི་རིམ་པ་ཀུན་ཤེས་ནས། །དེ་རྗེས་ཀྱེ་ཡི་རྡོ་རྗེ་བསྟན། །སློབ་མས་གུས་པས་བླངས་ན་ནི། །འགྲུབ་འགྱུར་འདི་ལ་ཐེ་ཚོམ་མེད། །ཅེས་གསུངས་ཏེ། བློ་



བདུན་
༄༅། །གྲོས་རྒྱ་ཆུང་བའི་རྟེན་གྱི་གང་ཟག་ཐོག་མ་ཉིད་ནས་རྡོ་རྗེ་ཐེག་པ་ཐོས་པས་འཇིགས་པར་འགྱུར་བ་རྣམས་ཐབས་ལ་མཁས་པའི་དགེ་བའི་བཤེས་གཉེན་གྱིས་རིམ་གྱིས་བཀྲི་བར་འདོད་པས་ཚེ་འདིའི་སྤྱོད་ཡུལ་མི་རྟག་པར་བསྟན་
པས་ཚེ་འདི་ལ་སྐྱོ་བ་བསྐྱེད་ནས་མངོན་མཐོ་དང་ངེས་ལེགས་ལ་རིམ་གྱིས་སྦྱོར་བ་སྟེ། འཕགས་པས། དང་པོར་མངོན་པར་མཐོ་བའི་ཆོས། །ཕྱི་ནས་ངེས་པར་ལེགས་འབྱུང་ལམ། །གང་ཕྱིར་མངོན་པར་མཐོ་ཐོབ་ནས། །རིམ་གྱིས་ངེས་པར་ལེགས་
པ་འོང་། །བརྡ་སྤྲོད་པ་དག་ཇི་ལྟ་བུར། །ཡི་གེའི་ཕྱི་མོ་ཀློག་འཇུག་ལྟར། །དེ་བཞིན་སངས་རྒྱས་གདུལ་བྱ་ལ། །ཇི་ཙམ་བཟོད་པའི་ཆོས་སྟོན་ཏོ། །ཁ་ཅིག་ལ་ནི་སྡིག་པ་ལས། །རྣམ་པར་བཟློག་པའི་ཆོས་སྟོན་ཏོ། །ཁ་ཅིག་བསོད་ནམས་གྲུབ་བྱའི་
ཕྱིར༑ །ཁ་ཅིག་ལ་ནི་གཉིས་བསྟན་པ། །ཁ་ཅིག་ལ་ནི་གཉིས་མི་བསྟན། །ཟབ་མོ་ཁུ་འཕྲིག་ཅན་འཇིགས་པ། །སྟོང་ཉིད་སྙིང་རྗེའི་སྙིང་པོ་ཅན། །བྱང་ཆུབ་སྒྲུབ་པ་ཁ་ཅིག་ལའོ། །ཞེས་དང་། དེ་བཞིན་དུ་སློབ་དཔོན་འཕགས་པ་ལྷས་ཀྱང་། །བསོད་
ནམས་མིན་པ་དང་པོར་བཟློག །བར་དུ་བདག་ནི་ཟློག་པར་བྱེད། །ཕྱི་ནས་ཐམས་ཅད་བཟློག་པ་ན། །གང་གིས་ཤེས་དེ་བློ་ལྡན་ཡིན། །ཞེས་དང་། སེམས་ཅན་དང་པོའི་ལས་ཅན་རྣམས། །དམ་པའི་དོན་ལ་འཇུག་པ་ལ། །ཐབས་འདི་རྫོགས་པའི་
སངས་རྒྱས་ཀྱིས། །སྐས་ཀྱི་རིམ་པ་ལྟ་བུར་གསུངས། །ཞེས་གསུངས་པ་ལྟར་རོ། །དེའི་དང་པོ་སྤྱོད་པ་རིམ་པ་ཅན་ལ་བསླབ་པ་ལ། འཇིགས་པ་ལས་སྐྱོབ་པར་བྱེད་པ་སྐྱབས་འགྲོ། ངན་སོང་ལས་ཐར་བར་བྱེད་པ་གསོ་སྦྱོང་། འཁོར་བ་ལས་ཐར་
305
གོ
ང་རྒྱན་



བར་བྱེད་པ་གཏན་ཁྲིམས། ཐེག་དམན་ལས་མཆོག་ཏུ་གྱུར་པ་སེམས་བསྐྱེད་དོ། །འདིའི་དང་པོ་གསུམ་ལ་འཇིགས་སྐྱོབས་ལེགས་སྨོན་ངེས་འབྱུང་གསུམ་ཀ་སྲིད་ཅིང་། ཐེག་ཆེན་སེམས་བསྐྱེད་ཀྱི་ཟིན་པ་ཡང་སྲིད་མོད། སྐབས་དང་བསྟན་པའི་ཐ་
སྙད་བྱས་པ་ཡིན་ནོ། །དེ་ཡང་མཛོད་ལས། གཞན་ལ་བསྙེན་གནས་ཡོད་མོད་ཀྱི། །སྐྱབས་སུ་མ་སོང་བ་ལ་མེད། །ཅེས་གསུངས་པས། སངས་རྒྱས་ཀྱི་བསྟན་པའི་རྩ་བ་སྐྱབས་སུ་འགྲོ་བ་ལ་བདུན་ཏེ། རྒྱུ་ཡུལ་ཚུལ་དང་ཕན་ཡོན་དང་། །བསླབ་བྱ་
སྒྲ་དོན་དབྱེ་བའོ། །དང་པོ་རྒྱུ་ནི། ཚེ་འདིའམ་ངན་སོང་གི་སྡུག་བསྔལ་ལམ་འཁོར་བའི་སྡུག་བསྔལ་གྱིས་འཇིགས་པ་དང་། ཡུལ་གྱི་ཡོན་ཏན་མཐོང་བ་དང་། དེ་ཐོབ་པར་འདོད་པ་དང༌། ལས་འབྲས་ལ་ཡིད་ཆེས་པ་སྟེ། དྭང་བ་དང་། འདོད་པ་
དང་༑ ཡིད་ཆེས་པའི་དད་པ་གསུམ་པོ་གང་རུང་དང་། ཐེག་ཆེན་ལྟར་ན། དེའི་སྟེང་དུ་སེམས་ཅན་སྡུག་བསྔལ་ལས་སྒྲོལ་འདོད་ཀྱི་སྙིང་རྗེ་ཆེན་པོ་རྣམས་དགོས་སོ། །དེ་དག་ཀྱང་རིམ་པ་བཞིན། འདུལ་བ་ལུང་ལས། འཇིགས་པས་ཉེན་པའི་མི་ ཚེ
རྣམས་ནི། །ཕལ་ཆེར་རི་དང་ནགས་ཚལ་དང་། །ལྗོན་ཤིང་ལ་སོགས་སྐྱབས་འགྲོ་སྟེ། །སྐྱབས་དེ་མཆོག་གྱུར་མ་ཡིན་ལ། །སྐྱབས་དེ་ལ་ནི་བརྟེན་ནས་སུ། །སྡུག་བསྔལ་ཀུན་ལས་མི་གྲོལ་ཏེ། །གང་ཚེ་གང་ཞིག་སངས་རྒྱས་དང་། །ཆོས་དང་
དགེ་འདུན་ལ་སྐྱབས་སོང་། །སྐྱབས་དེ་ལ་ནི་བརྟེན་ནས་ཀྱང་། །སྡུག་བསྔལ་ཀུན་ལས་གྲོལ་བར་འགྱུར། །ཞེས་སོགས་ཀྱིས་སྡུག་བསྔལ་གྱི་འཇིགས་པ་ཆེན་པོས་ཉེན་པ་རྣམས་སྐྱབས་དཀོན་མཆོག་གསུམ་ལས་གཞན་གྱིས་སྐྱོབ་མི་ནུས་པར་བཤད་པ་



བརྒྱུད་
༄༅། །དང་། དཀོན་མཆོག་བརྩེགས་པ་ཆོས་བཅུ་པ་དང་། འཇམ་དཔལ་རྩ་རྒྱུད་ལས། དད་པ་མེད་པའི་མི་རྣམས་ལ། །དཀར་པོའི་ས་བོན་མི་སྐྱེ་སྟེ། །ས་བོན་མེ་ཡིས་ཚིག་པ་ལ། །མྱུ་གུ་སྔོན་པོ་ཇི་བཞིན་ནོ། །ཞེས་སོགས་
ཀྱིས་དཀར་པོའི་ཆོས་ཀྱི་གཞི་མེད་ན་མི་འབྱུང་བའི་རྒྱུ་དེད་པ་ཡིན་པར་བཤད་པ་དང་། རྒྱན་ལས། འདི་ནི་དེ་དངོས་འདོད་པས་ཁས་ལེན་དེ་ཡང་སྙིང་བརྩེ་ལས་རིག་བྱ། ཞེས་ཐེག་ཆེན་གྱི་ཆོས་ཀྱི་རྩ་བ་སྙིང་རྗེ་ཡིན་པར་གསུངས་པས་སོ། །གཉིས་པ་
སྐྱབས་ཡུལ་དཀོན་མཆོག་གི་ངོ་བོ་ལ་ཉན་ཐོས་ཀྱི་ལུགས་ནི་སངས་རྒྱས་སུ་བྱེད་པའི་ཆོས་མི་སློབ་པའི་ལམ་གྱི་བདེན་པ་ཟད་མི་སྐྱེ་ཤེས་འཁོར་དང་བཅས་པ་དང་། ཆོས་མྱ་ངན་ལས་འདས་པ་ཉོན་མོངས་དང་སྡུག་བསྔལ་ཞི་བའི་མཚན་ཉིད་ཅན་གྱི་སོ་སོར་
བརྟགས་འགོག་དང་། དགེ་འདུན་དུ་བྱེད་པའི་ཆོས་སློབ་མི་སློབ་ཀྱི་ལམ་བདེན་རྣམས་སྐྱབས་སུ་འགྲོ་བའི་ཡུལ་ཡིན་ཏེ། མཛོད་ལས། གང་ཞིག་གསུམ་ལ་སྐྱབས་འགྲོ་སྟེ། །སངས་རྒྱས་དགེ་འདུན་བྱེད་པའི་ཆོས། །མི་སློབ་པ་དང་གཉི་ག་དང་། །
མྱ་ངན་འདས་ལ་སྐྱབས་སུ་འགྲོ། །ཞེས་གསུངས་པ་ལྟར་རོ། །ཐེག་ཆེན་ཐུན་མོང་པ་རྣམས་ཕུང་པོ་ལྔ་གནས་གྱུར་པས་ཟག་བཅས་ཀྱི་ཆོས་ཀྱི་ས་བོན་སངས་ཤིང་། ཟག་མེད་ཀྱི་ཆོས་ཀྱི་ཡོན་ཏན་རྒྱས་པས་ཆགས་ཐོགས་མེད་པར་ཤེས་བྱ་ཀུན་མཁྱེན་པ་
སངས་རྒྱས། བསྟན་པའི་ཆོས་གསུང་རབ་ཡན་ལག་བཅུ་གཉིས་དང་། སྒྲུབ་པའི་ཆོས་ལམ་གྱི་བདེན་པ་ཡན་ལག་དང་བཅས་པ་དང༌། དོན་དམ་པའི་ཆོས་མྱ་ངན་ལས་འདས་པ་རྣམས་ཆོས་དང་། སྐྱེས་བུ་ཟུང་བཞི་གང་ཟག་ཡ་བརྒྱད་ནི་དགེ་འདུན་
307
གོ
ང་རྒྱན་



ཏེ༑ སྐྱབས་གསུམ་བདུན་ཅུ་པ་ལས། སངས་རྒྱས་དེའི་ཆོས་དགེ་འདུན་ནི། །ཐར་པ་འདོད་པ་རྣམས་ཀྱི་སྐྱབས། །ཞེས་དང་། ཐུབ་པའི་དབང་པོའི་སྐུ་གཉིས་དང་། །མྱ་ངན་འདས་དང་གང་ཟག་བརྒྱད། །དེ་ལ་གུས་པས་སྐྱབས་འགྲོ་གང་། །
གསུམ་ལ་སྐྱབས་སུ་སོང་བ་ཡིན། །ཞེས་སོ། །འདིའི་ལུགས་ཀྱི་བྱང་སེམས་འཕགས་པ་རྣམས་ལ་ཐེག་དམན་དགྲ་བཅོམ་པས་ཕྱག་བྱས་པའི་ཕྱིར་སྐྱབས་ཡུལ་སངས་རྒྱས་ཀྱི་ཁོངས་སུ་འདུ་བར་འདོད་དེ། དེ་ཉིད་ལས། ཤར་རིའི་ལུང་ལས་དགྲ་
བཅོམ་པས། །བྱང་ཆུབ་སེམས་དཔའ་ཕྱག་བྱས་ཉིད། །འདི་དག་དཀོན་མཆོག་གསུམ་གཞན་མིན། །སངས་རྒྱས་ཁོངས་སུ་གཏོགས་པར་འདོད། །ཅེས་སོ། །ཐེག་ཆེན་ཐུན་མོང་མ་ཡིན་པའི་དོན་གྱི་དཀོན་མཆོག་ནི། རྒྱུད་བླ་མར། འདུས་མ་བྱས་
ཤིང་ལྷུན་གྱིས་གྲུབ། །གཞན་གྱི་རྐྱེན་གྱིས་རྟོགས་མིན་པ། །མཁྱེན་དང་བརྩེ་དང་ནུས་པར་ལྡན། །དོན་གཉིས་ལྡན་པའི་སངས་རྒྱས་ཉིད། །ཅེས་སྐུ་གཉིས་ཀྱིས་བསྡུས་པའི་ཟག་མེད་ཀྱི་ཡོན་ཏན་དྲུག་དང་ལྡན་པ་ལ་སངས་རྒྱས་དཀོན་མཆོག་གི་
དང་༑ བསམ་མེད་གཉིས་མེད་རྟོག་མེད་པ། །དག་གསལ་གཉེན་པོའི་ཕྱོགས་ཉིད་ཀྱིས། །གང་ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་ཅན་དེ་ཆོས། །ཞེས་འགོག་ལམ་གྱིས་བསྡུས་པའི་ཟག་མེད་རྣམ་བྱང་གི་བདེན་པ་ཡོན་ཏན་དྲུག་
ལྡན་ལ་ཆོས་དཀོན་མཆོག་དང་། ཇི་བཞིན་ཇི་སྙེད་ནང་གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་ལྡན་ཉིད། །ཅེས་རིག་གྲོལ་གྱི་ཡོན་ཏན་དྲུག་དང་ལྡན་པའི་རྒྱལ་སྲས་འཕགས་པ་ལ་དགེ་



༢
དགུ་
༄༅། །འདུན་དཀོན་མཆོག་ཏུ་བཤད་དོ། །གཞན་ཡང་ཀུན་རྫོབ་བརྡར་བཏགས་པའི་སངས་རྒྱས་སྐུ་གཟུགས་དང་། མཆོད་རྟེན་དང་། ཆོས་གསུང་རབ་ཡན་ལག་བཅུ་བ་གཉིས་དང་། དེའི་གཞི་གླེགས་བམ་དང་། དགེ་འདུན་
བསླབ་པ་དང་ལྡན་པའི་གང་ཟག་ལ་སོགས་པའོ། །གསུམ་པ་སྐྱབས་སུ་འགྲོ་ཚུལ་ནི། རང་ངམ་གཞན་གྱི་སྡུག་བསྔལ་གྱིས་འཇིགས་པ་དང་། ཡུལ་ལ་དད་པ་ཐོབ་པ་དེས་ཡུལ་དམ་པ་ལ་བརྟེན་པར་ཁས་ལེན་ཞིང་བློ་གཏོད་པ་སྟེ། དེ་ཡང་སངས་རྒྱས་
ལ་ལམ་སྟོན་པའི་སྟོན་པ། ཆོས་ལ་ལམ་དངོས། དགེ་འདུན་ལ་ལམ་སྒྲུབ་པའི་གྲོགས་སུ་འདུ་ཤེས་པས་སོ། །བཞི་པ་ཕན་ཡོན་ལ། སྡོམ་པ་ཐམས་ཅད་སྐྱེ་བའི་རྒྱུ་ཡིན་པ། སྲུང་བ་ཆེན་པོར་འགྱུར་བ། ལོག་པར་མོས་བའི་ལས་ཀྱི་སྒྲིབ་པ་བསྲབས་
པ༑ དམ་པའི་གྲངས་སུ་བགྲང་བ། བསྟན་པ་ལ་དགའ་བའི་ལྷས་བསྲུང་བའོ། །དང་པོ་ནི། སྐྱབས་འགྲོ་མེད་ན་མྱང་འདས་ཀྱི་བསམ་པ་བརྟན་པོ་མི་འབྱུང་བས་ངེས་འབྱུང་གི་སྡོམ་པ་མི་སྐྱེ་ལ། ཡོད་ན་སྐྱེས་བས་སྡོམ་པ་ཀུན་གྱི་རྒྱུ་ཡིན་ཏེ། སློབ་ ནི
དཔོན་ཟླ་བས། གསུམ་ལ་སྐྱབས་འགྲོའི་དགེ་བསྙེན་ནི། །དེ་ནི་སྡོམ་བརྒྱུད་རྩ་བ་ཡིན། །ཞེས་སོ། །གཉིས་པ་ནི། སྔོན་ཆད་མགོན་མེད་པ་ལ། ད་ཕྱིན་ཆད་གསུམ་ལ་སྐྱབས་སུ་སོང་བས་མགོན་དང་བཅས་པར་གྱུར་ཏེ། ཚེ་འདིར་སེམས་ཅན་དང་
སེམས་ཅན་མ་ཡིན་པའི་གནོད་པ་ལས་སྲུང་། ཕྱི་མར་ངན་སོང་གི་སྡུག་བསྔལ་དང་། དེའི་རྒྱུ་ལྟ་བ་ངན་པ་དང་། གཏན་གྱི་འཁོར་བའི་སྡུག་བསྔལ་རྒྱུ་དང་བཅས་པ་དང་། ཁྱད་པར་དུ་མི་གནས་པའི་མྱ་ངན་ལས་འདས་པའི་སེམས་ཀྱིས་ཟིན་པས་ཐེག་
གོ
ང་རྒྱན་



དམན་ལས་ཀྱང་སྲུང་བའི་ཕྱིར་སྲུང་བ་ཆེན་པོར་འགྱུར་ཏེ། རྒྱན་ལས། སྣ་ཚོགས་འཇིགས་འགྱུར་འཇིགས་ཚོགས་ཀུན་དང་ཐེག་པ་དང་། །ངན་སོང་རྣམ་མང་སྡུག་བསྔལ་ཐབས་མིན་སོང་བ་རྣམས། །སྐྱེ་དང་འཆི་བ་ཉོན་མོངས་ལས་རྣམས་ཀུན་ལས་
སྲུང་༑ །ཞེས་སོ། །གསུམ་པ་ནི། འཇིག་རྟེན་པའི་སྟོན་པ་དང་། དེའི་བསྟན་པ་སྡིག་པའི་དྲི་མ་ཅན་ལ་རྒྱབ་ཀྱིས་ཕྱོགས་པས་ལས་ཀྱི་སྒྲིབ་པ་མི་བསོག་ཅིང་གསུམ་ལ་སྐྱབས་སུ་སོང་བས་སྔར་བསགས་ཀྱི་ལས་སྒྲིབ་སྲབ་མོར་བྱེད་ལ། འཇིག་རྟེན་པའི་
༈ སྐྱབས་ལ་བརྟེན་ན་ཉེས་པ་དུ་མ་འབྱུང་བར་བཤད་པའི་ཕྱིར་ཏེ། ཁྱད་པར་འཕགས་བསྟོད་ལས། བདག་ནི་སྟོན་པ་གཞན་སྤངས་ནས། །བཅོམ་ལྡན་ཁྱོད་ལ་སྐྱབས་མཆིས་པ། །ཅི་ཡི་སླད་དུ་ཞེ་ན་ཁྱོད། །སྐྱོན་མི་མངའ་ལ་ཡོན་ཏན་ལྡན། །གང་ཕྱིར་
# འཇིག་རྟེན་སྐྱོན་ལ་དགའ། །ཡོན་ཏན་འཛིན་པར་ཞེན་པས་ན། །སྐྱོན་ཡང་ཡོན་ཏན་ལྟར་མཐོང་ནས། །གཞན་ལ་སྐྱབས་སུ་མཆིས་པར་གྱུར། །ཁྱབ་འཇུག་དབང་ཕྱུག་ལ་སོགས་པ། །དེ་ལ་སྐྱེ་བོ་དགའ་དད་པས། །དེ་ཡི་ཡོན་ཏན་གང་བསྒྲགས་
པ༑ །ཁྱོད་ཀྱི་བསྟན་ལ་དེ་དག་སྐྱོན། །ཞེས་འཇིག་རྟེན་པའི་སྐྱབས་ལ་བརྟེན་ན་ཉེས་པ་དུ་མ་ཡོད་པར་བཤད་པས་སོ། །བཞི་པ་ནི། སྔར་ལྷ་གཞན་ལ་སྐྱབས་སུ་སོང་བ་ཡིན་ན་ཕྱི་རོལ་པ་ཡིན་ལ། གང་ལའང་སྐྱབས་སུ་མ་སོང་ན་ཐ་མལ་པ་
ཡིན༑ སྐྱབས་འགྲོ་མ་བྱས་པར་ནང་པའི་ཆོས་ལ་ཞུགས་ནས་འཆད་ཉན་དང་ཆོས་སྤྱོད་ལ་སོགས་པ་བྱས་ཀྱང་རྐུ་ཐབས་སུ་གནས་པ་དང་འདྲ་བས། བསྟན་པ་ལ་མཐོ་འཚམ་ཞིང་རྟེན་གྱི་བྱིན་རླབས་མེད་པས་ཐེག་པ་གསུམ་གྱི་བྱ་བ་གང་ཡང་མི་འགྲུབ་
3i



བཅུ་ཐམ་པ་
།ལ། གསུམ་ལ་སྐྱབས་སུ་སོང་བས་ནང་པ་སངས་རྒྱས་པའི་སྒོར་ཚུད་པས་དམ་པའི་གྲངས་སུ་འགྲོ་བ་ཡིན་ནོ། །ལྔ་པ་ནི། སྐྱབས་སུ་སོང་བའི་གང་ཟག་དེ་ལ། སྟོན་པ་དང་ཚངས་པ་མཚུངས་པར་སྤྱོད་པ་རྣམས་དང་
བསྟན་པ་ལ་མངོན་པར་དད་པའི་ལྷ་རྣམས་ཀྱིས་དགེས་ཤིང་ཡིད་དུ་འོང་བར་འགྱུར་ཏེ། དེ་ནི་བདག་ཅག་གི་གྲོགས་སུ་འགྱུར་བར་འོང་ངོ་སྙམ་ནས་ཡིད་དགའ་ཞིང་ཆེད་དུ་བརྗོད་པས་ཆེད་དུ་རྗོད་པར་བྱེད་ཅིང་བུ་སྡུག་བཞིན་དུ་བསྲུང་བའོ། །ལྔ་པ་བསླབ་
བྱ་ལ་ཐུན་མོང་གི་དང་། སོ་སོའི་བསླབ་བྱའོ། །དང་པོ་ལ་བཞི་ཚན་གཉིས་ཀྱི་སྔ་མ་ལ། སྐྱེས་བུ་དམ་པ་དང་འགྲོགས་པ། དམ་པའི་ཆོས་ཉན་པ། ཚུལ་བཞིན་ཡིད་ལ་བྱ་བ། ཆོས་དང་རྗེས་སུ་མཐུན་པའི་ཆོས་སྒྲུབ་པའོ། །དང་པོ་ནི། དགེ་བའི་
བཤེས་གཉེན་ལ་བསྟེན་པ་དེ་ཡོན་ཏན་ཐམས་ཅད་ཀྱི་གཞི་རྟེན་ཡིན་ཏེ། སྡུད་པ་ལས། སློབ་མ་བཟང་པོ་བླ་མ་གུས་ལྡན་དེ་དག་གིས། །བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ། །ཅི་ཕྱིར་ཞེ་ན་མཁས་པའི་ཡོན་ཏན་དེ་ལས་འབྱུང་། །སངས་རྒྱས་ བ
ཆོས་རྣམས་དགེ་བའི་བཤེས་ལ་བསྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བ་དེ་སྐད་གསུང་། །ཞེས་དང་། བཤེས་སྤྲིང་ལས། དགེ་བའི་བཤེས་གཉེན་བསྟེན་པ་ཚངས་པར་སྤྱོད། །ཡོངས་སུ་རྫོགས་པར་ཐུབ་པས་གསུངས་དེའི་ཕྱིར། །
སྐྱེས་བུ་དམ་པ་བསྟེན་བགྱི་རྒྱལ་བ་ལ། །བསྟེན་ནས་རབ་ཏུ་མང་པོས་ཞི་བ་ཐོབ། །ཅེས་ཏེ། ཐོ་ན་གྲོགས་ཀྱང་སྡིག་པའི་གྲོགས་པོ་སྤངས་ཏེ་དགེ་བའི་གྲོགས་ལ་བསྟེན་པར་བྱའོ། །གཉིས་པ་ནི། ཐོག་མཐའ་བར་གསུམ་དུ་དགེ་བའི་ཐུབ་པའི་གསུང་
གོ ང་རྒྱུན་



རྒྱུད་སྡེ་ཀུན་བཏུས་
རབ་རྣམས་མཉན་པས་ཐོས་པའི་ཤེས་རབ་ཀྱིས་སྤང་གཉེན་གྱི་བླང་དོར་ཤེས་པར་འགྱུར་བ་སྟེ། མདོ་ལས། ཐོས་པས་སྡིག་ལས་ཟློག་པར་བྱེད། །ཐོས་པས་དོན་མེད་སྤོང་བར་འགྱུར། །ཐོས་པས་མྱ་ངན་འདས་པ་ཐོབ། །ཅེས་གསུངས་པ་ལྟར་རོ། །
གསུམ་པ་ནི། ཐོས་པའི་དོན་དེ་ཐབས་དང་རིགས་པ་བཞིན་དུ་ཡིད་ལ་བྱེད་པས་བསམ་བྱུང་གི་ཤེས་རབ་བསྐྱེད་པ་སྟེ། བཤེས་སྤྲིང་ལས། དོན་དམ་གཟིགས་པར་བགྱི་སླད་དངོས་རྣམས་ལ། །ཚུལ་བཞིན་ཡིད་ལ་བགྱི་བ་དེ་གོམས་མཛོད། །ཅེས་
སོ༑ །བཞི་པ་ནི། ཆོས་མྱ་ངན་ལས་འདས་པའི་རྗེས་སུ་མཐུན་པ་སྟེ། ཕན་པའི་ཆོས་ཏེ་ལམ་མོ། །དེ་སྒྲུབ་པ་བདེན་པ་བཞི་ལ་རྟོག་ཅིང་བསྒོམ་པ་སྟེ། བཤེས་སྤྲིང་ལས། ཐར་པ་བདག་ལ་རག་ལས་འདི་ལ་ནི། །གཞན་གྱི་གྲོགས་བགྱིར་ཅི་ཡང་མ་
མཆིས་ཏེ། །ཐོས་དང་ཚུལ་ཁྲིམས་བསམ་གཏན་ལྡན་པ་ཡིས། །བདེན་པ་རྣམ་པ་བཞི་ལ་འབད་པར་མཛོད། །ཅེས་སོ། །ཡང་ན་ཆོས་སྤྱོད་བཅུ་ལ་བརྩོན་པར་བྱའོ། །བཞི་ཚན་གཉིས་པ་ལ་དབང་པོ་མི་རྒོད་པར་བྱ་བ། སེམས་ཅན་ལ་སྙིང་བརྩེ་
བ༑ དཀོན་མཆོག་མཆོད་པ་ལ་བརྩོན་པ། སྡོམ་པ་ཅི་ནུས་བླང་བའོ། །དང་པོ་ནི། དྲན་ཤེས་བཞིན་དང་ལྡན་པས་དབང་པོའི་སྒོ་བསྡོམས་ཏེ་ལུས་ངག་བྱ་བ་མ་ཡིན་པ་ལས་བཟློག་ནས་དགེ་བ་ལ་ཅི་ནུས་པར་སྦྱོར། དེ་མ་ནུས་ནའང་འཕྱར་གཡེང་ལས་
བཟློག་ནས་མཉམ་པ་ལ་འཇོག་པའོ། །གཉིས་པ་ནི། སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་བདག་གཞན་མཉམ་པའང་བརྗེ་བའི་ཚུལ་གྱིས་སེམས་ཅན་ཐམས་ཅད་བདག་ཏུ་མཛད་པར་ཐེ་ཚོམ་མེད་པའི་ཕྱིར། སེམས་ཅན་ལ་ཕན་གནོད་
312



༣
༄༅
།
།བྱས་ན་ཀན་
བཅུ་གཅིག་
།བྱས་ན་དེ་རྣམས་ལ་བྱས་པར་འགྱུར་ལ། ཐེག་ཆེན་ལྟར་ན་རང་གི་ཕ་མ་ལ་བྱས་པར་འགྱུར་པའི་ཕྱིར་རྣམ་པ་ཐམས་ཅད་དུ་གནོད་འཚེ་བྱེད་པ་སྤང་། སྡུག་བསྔལ་བ་དང་། མི་དགེ་བ་བྱེད་པ་མཐོང་ན་སྙིང་རྗེ་ཆེན་པོས་རྗེས་སུ་
བཟུང་ཞིང་། དེ་ལས་བཟློག་ནས་དགེ་བ་ལ་སྦྱར། བཟློག་པར་མ་ནུས་ནའང་ཁོང་ཁྲོ་མེད་པར་ཕན་སེམས་དང་ལྡན་པས་གནས་པར་བྱ་བའོ། །གསུམ་པ་ནི། ཉིན་མཚན་དུས་དྲུག་ལ་སོགས་པར་ཕྱག་དང་མཆོད་པ་འབུལ། འདོད་པ་སྒྲུབ་པ་དང་མི་
འདོད་པ་བསལ་བ་སོགས་ལ་ཐབས་གཞན་མི་འཚོལ་བར་དཀོན་མཆོག་མཆོད་དེ་གསོལ་བ་གདབ། ལོངས་སྤྱོད་ཐམས་ཅད་ཀྱི་ཕུད་ཀྱིས་མཆོད་ཅིང་སྲོག་གི་ཕྱིར་ཡང་དཀོན་མཆོག་མི་གཏོང་བའོ། །བཞི་པ་ནི། རང་གི་རྒྱུད་ཚོད་དང་སྦྱར་བའི་སྡོམ་པ་ཅི་
ནུས་ལེན། དེ་ཙམ་མ་ནུས་ན་སྐྱབས་སུ་སོང་བའི་ཕན་ཡོན་དང་། མ་སོང་བའི་ཉེས་པ་དྲན་པའི་སྒོ་ནས་སྐྱབས་སུ་འགྲོ་བ་ཅི་ནུས་བྱེད་ཅིང་། དེའི་བསླབ་བྱ་དང་མ་འགལ་བར་བྱེད་པའོ། །གཉིས་པ་སོ་སོའི་བསླབ་བྱ་ནི། སངས་རྒྱས་ལ་སྐྱབས་སུ་སོང་ཁོ་
བས་འཇིག་རྟེན་པའི་ལྷ་ལ་ཕྱག་མི་བྱ་ཞིང་སངས་རྒྱས་ཀྱི་སྐུ་གཟུགས་ཐ་ན་རྩེ་མོར་བྲིས་པ་ཚུན་ཆད་ལའང་གུས་པར་བྱ། འཇིག་རྟེན་པའི་ལྷ་རྟེན་ཡོད་པའི་སར་འགྲོ་དགོས་པ་བྱུང་ན། སྔོན་དུ་སེ་གོལ་གྱི་སྒྲ་བྱས་ལ། ཞལ་ནས་གསུངས་པའི་ཚིགས་བཅད་
ཀྱིས་ཆོས་བཤད་ལ་ཕན་གདགས་པར་བྱ་སྟེ། མདོ་རྩར། ལྷ་གཞན་ལ་ཕྱག་མི་བྱ། མཆོད་པ་མི་བྱ། བཀུར་བསྟི་མི་བྱའོ། །གནས་སུ་ཕྱིན་ན་མངོན་སུམ་དུ་འགྲེང་སྟེ་གཙུག་ལག་གི་ཚིགས་སུ་བཅད་པ་གདོན་པས་དེ་ལ་ཕན་གདགས་པར་བྱའོ། །
གོང་རྒྱན་



ཞེས་སོ། །ཆོས་ལ་སྐྱབས་སུ་སོང་བས་སེམས་ཅན་ལ་གནོད་འཚེ་སྤང་། ཆོས་ལ་ཕྱོགས་སུ་འཛིན་པ་དང་བཟང་ངན་དུ་མི་བལྟ། ཆོས་སྨྲ་བ་ལ་སྐུར་བ་མི་གདབ། དད་ཅིང་གུས་པར་བྱེད། གླེགས་བམ་དང་། ཐ་ན་ཡི་གེ་འབྲུ་གཉིས་སུ་ལོངས་པ་
ཚུན་ལའང་གུས་པར་བྱ་བ་སྟེ། སྤྱན་འདྲེན་རྒྱུད་གསུམ་པར། བླ་མའི་བླ་མ་བླ་མེད་དཀོན་མཆོག་གསུམ། །ཡི་གེ་གཉིས་འབྲེལ་དཀོན་མཆོག་གསུམ་གྱིས་མཚན། །ཞེས་སོ། །དགེ་འདུན་ལ་སྐྱབས་སུ་སོང་བས། གྲོགས་མུ་སྟེགས་ཅན་དང་མི་
འགྲོགས། དགེ་འདུན་གྱི་ཆ་ལུགས་འཛིན་ཙམ་ལའང་དད་ཅིང་གུས་པར་བྱ། ཐ་ན་ཆོས་གོས་ཀྱི་དུམ་བུ་ཚུན་ཆད་ལའང་མི་འགོམ་སྟེ། སྔོན་གླང་པོ་ཆེའི་རྒྱལ་པོས་རྔོན་པ་ངུར་སྨྲིག་གི་གོས་གྱོན་པ་ལ། ཆོས་གོས་ཚོན་ཅན་གྱོན་པ་འདི་དག་ནི། །འཁོར་
བའི་རྒྱ་མཚོ་ལས་ནི་སྒྲོལ་མཛད་པའོ། །ཞེས་གུས་པ་བསྐྱེད་པ་དང་། བསད་པའི་རོ་ཞིག་གི་མགུལ་དུ་ཆོས་གོས་ཀྱི་ཚལ་པ་ཞིག་རྙེད་པ་བཏགས་ནས་དུར་ཁྲོད་དུ་བསྐྱལ་བས། སྲིན་མོས་མཐོང་ནས། ཁྱོད་ཀྱི་མགུལ་དུ་བཏགས་པའི་ཚལ་བུ་འདི། །
དྲང་སྲོང་ཆེན་པོའི་ན་བཟའ་རྒྱལ་མཚན་ལགས། །དེ་ལ་མཆོད་ཅིང་བདག་ཅག་ཕྱག་འཚལ་ལོ། །ཞེས་ཟེར་ཞིང་གུས་པར་བྱས་སོ། །ཞེས་བཤད་པ་ལྟར་རོ། །དྲུག་པ་སྒྲ་དོན་ལ། སྐྱབས་སུ་འགྲོ་ཚུལ་གྱི་སྒྲ་དོན་ནི། འཇིགས་པ་དང་སྡུག་བསྔལ་ལས་
སྐྱོབ་པས་ན་སྐྱབས་ཡིན་ལ། དེའི་གནས་སུ་འགྲོ་བས་སྐྱབས་འགྲོ་སྟེ། རྒྱན་ལས། འཚེ་བ་དག་ནི་ཐམས་ཅད་དང་། །འཇིགས་ཚོགས་ཐེག་པ་དམན་པ་དང་། །ཐབས་མ་ཡིན་དང་ངན་སོང་ལས། །སྐྱོབ་ཕྱིར་སྐྱབས་ཀྱི་དམ་པ་ཡིན། །ཅེས་སོ། །
314



།སྐྱབས་ཡུལ་དཀོན་མཆོག་གི་སྒྲ་དོན་ནི། དགེ་བ་མ་བསྐྱེད་པ་རྣམས་ཀྱིས་རྙེད་དཀའ་བས་རིན་པོ་ཆེ་དང་མཚུངས་པ་དང་། ཐམས་ཅད་དུ་སྐྱོན་གྱི་དྲི་མ་དང་བྲལ་བ་དང་། མངོན་ཤེས་དྲུག་ལ་སོགས་པ་མཐུ་བསམ་གྱིས་མི་
ཁྱབ་པ་དང་ལྡན་པ་དང་
། འགྲོ་བ་ཀུན་གྱི་བསམ་པ་དགེ་བའི་རྒྱན་ཡིན་པ་དང་། འཇིག་རྟེན་ལས་འདས་ཤིང་འདུས་མ་བྱས་པའི་རང་བཞིན་ཡིན་པའི་ཕྱིར་དཀོན་མཆོག་ཅེས་བྱ་སྟེ། འབྱུང་བ་དཀོན་ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་རྟེན་
# གྱི༑ །རྒྱན་གྱུར་ཕྱིར་དང་མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད། །ཅེས་སོ། །བདུན་པ་དབྱེ་བ་ལ། དབྱེ་བ་དངོས་དང་། དེའི་ཁྱད་པར་རོ། །དང་པོ་ལ་རྒྱུ་འབྲས་ཀྱི་དབྱེ་བ་དང་། ཐུན་མོང་དང་ཐུན་མོང་མ་ཡིན་པར་དབྱེ་བའོ། །
དང་པོ་རྒྱུའི་སྐྱབས་འགྲོ་ནི། གང་ཟག་ཐམས་ཅད་ཀྱང་དཀོན་མཆོག་གསུམ་ལ་སྟོན་པ་དང་ལམ་དང་གྲོགས་སུ་འཛིན་པ་ཡིན་ལ། འབྲས་བུའི་སྐྱབས་འགྲོ་ནི། སྐྱབས་ཡུལ་སོ་སོའི་གནས་འདོད་པས་སྐྱབས་སུ་འགྲོ་བའོ། །གཉིས་པ་ནི་འཇིག་རྟེན་པ་
དང་ཉན་རང་གི་གང་ཟག་གི་སྐྱབས་འགྲོ་ནི་ཐུན་མོང་བའི་སྐྱབས་འགྲོ་ཡིན་ལ། ཐེག་ཆེན་གྱི་གང་ཟག་གི་སྐྱབས་འགྲོ་ནི་ཐུན་མོང་མ་ཡིན་པའི་སྐྱབས་འགྲོ་ཡིན་ནོ། །གཉིས་པ་དེ་གཉིས་ཀྱི་ཁྱད་པར་ལ་བཞི་ལས། འབྲས་བུའི་སྐྱབས་གནས་ཀྱི་ཁྱད་པར་
ནི༑ སྟོན་པ་སངས་རྒྱས་ཀྱི་ཡོན་ཏན་བསྟན་པའི་དོན་གྱིས་དེའི་ཡོན་ཏན་མཐོང་བས་སངས་རྒྱས་ཐོབ་པར་འདོད་པ་ཐེག་ཆེན་གྱི་རིགས་ཅན་སངས་རྒྱས་ལ་ལྷག་པར་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་སངས་རྒྱས་དཀོན་མཆོག་
315
གོང་རྒྱན་



དང་༑ བསྟན་པ་དམ་ཆོས་ཀྱི་ཡོན་ཏན་བསྟན་པའི་དོན་གྱི་དེའི་ཡོན་ཏན་མཐོང་བས་རྟེན་འབྲེལ་རྟོགས་པར་འདོད་པ་ཐེག་འབྲིང་གི་རིགས་ཅན་ཆོས་ལ་ལྷག་པར་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་ཆོས་དཀོན་མཆོག་དང༌། བསྟན་པ་ལ་
ཞུགས་པ་སློབ་པ་ཉན་ཐོས་ཀྱི་ཡོན་ཏན་བསྟན་པའི་དོན་གྱིས་དེའི་ཡོན་ཏན་མཐོང་བས་དགྲ་བཅོམ་ཐོབ་པར་འདོད་པ་ཉན་ཐོས་ཀྱི་ཐེག་པའི་རིགས་ཅན་དགེ་འདུན་ལ་ལྷག་པར་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་དགེ་འདུན་སྐྱབས་གནས་སུ་
བཞག་པ་ཡིན་ནོ། །དེ་ཡང་། སྟོན་པ་བསྟན་པ་སློབ་དོན་གྱིས། །ཐེག་པ་གསུམ་དང་ཕྱེད་གསུམ་ལ། །མོས་པ་རྣམས་ཀྱི་དབང་བྱས་ནས། །སྐྱབས་གསུམ་རྣམ་པར་གཞག་པ་ཡིན། །ཞེས་སོ། །དེའི་ཕྱིར་ཉན་ཐོས་དགྲ་བཅོམ་ཐོབ་པར་འདོད་པས་
དགེ་འདུན་དང་། རང་སངས་རྒྱས་རྟེན་འབྲེལ་རྟོགས་པར་འདོད་པས་ཆོས་དང་། བྱང་ཆུབ་སེམས་དཔའ་སངས་རྒྱས་ཐོབ་པར་འདོད་པས་སངས་རྒྱས་ལ་སྐྱབས་སུ་འགྲོའོ། །དེས་ན་རེ་ཤིག་པའི་ཆོས་དང་དགེ་འདུན་མཐར་ཐུག་གི་སྐྱབས་གནས་མ་
ཡིན་གྱི། དམ་པའི་དོན་དུ་འགྲོ་བའི་སྐྱབས་ནི་སངས་རྒྱས་ཉག་གཅིག་ཡིན་ལ། དེ་གཉིས་མཐར་ཐུག་པའང་སངས་རྒྱས་ཉིད་ཡིན་ཏེ། རྒྱུད་བླ་མར། སྤང་ཕྱིར་བསླུ་བའི་ཆོས་ཅན་ཕྱིར། །མེད་ཕྱིར་འཇིགས་དང་བཅས་པའི་ཕྱིར། །ཆོས་རྣམ་གཉིས་
དང་འཕགས་པའི་ཚོགས། །གཏན་གྱི་སྐྱབས་མཆོག་མ་ཡིན་ནོ། །དམ་པའི་དོན་དུ་འགྲོ་བ་ཡི། །སྐྱབས་ནི་སངས་རྒྱས་ཉག་གཅིག་ཉིད། །ཐུབ་པ་ཆོས་ཀྱི་སྐུ་ཅན་ཕྱིར། །ཚོགས་ཀྱང་དེ་ཡི་མཐར་ཐུག་ཕྱིར། །ཞེས་དང་། མདོ་ལས། ཆོས་དང་
316



བཅུ་གསུམ་
༄༅། །སངས་རྒྱས་དོན་གཅིག་སྟེ། །དེ་བཞིན་གཤེགས་པའི་ཆོས་ཀྱི་སྐུ། །དགེ་འདུན་དེ་བཞིན་གཤེགས་ཀྱི་མིང་། །ཞེས་སོ། །རྒྱུའི་ཁྱད་པར་ནི། ཐུན་མོང་གི་རྒྱུ་འཇིགས་པ་དང་དད་པ་ཡིན་ལ་ཐུན་མོང་མ་ཡིན་པའི་རྒྱུ་སྙིང་
རྗེའོ། །དེ་བཞིན་དུ་དུས་ཀྱི་ཁྱད་པར་ནི་ཇི་སྲིད་འཚོ་བར་ཙམ་དང་། བྱང་ཆུབ་ཀྱི་བར་རོ། །ཆེད་དུ་བྱ་བ་རང་འཇིགས་པ་ལས་གྲོལ་བའི་ཆེད་ཙམ་དང་། གཞན་སྐྱོབ་པའི་ཕྱིར་རོ། །སྤྱི་དོན་གཉིས་པ་གསོ་སྦྱོང་ལ། མིང་དོན་བསླབ་བྱ་ཆོ་ག་དགོས་
པའོ། །དང་པོ་ནི། དགེ་བ་གསོ་ཞིང་སྡིག་པ་སྦྱོང་བས་གསོ་སྦྱོང་དང་། འཕགས་པ་རྣམས་ཉེ་བར་བསྙེན་པས་བསྙེན་གནས་སོ། །དེ་ཡང་གསོ་སྦྱོང་རང་གིས་བླང་བའི་ཆོ་ག་ལས། གང་ཕྱིར་དགེ་བ་མ་ལུས་གསོ་བ་དང་། །རྙེད་པའི་སྡིག་པ་འདིར་
ཉྙོ ནི་དག་བྱེད་པ། །དེས་ན་གསོ་དང་སྡིག་པ་དག་བྱེད་པས། །དེ་བཞིན་གཤེགས་པས་གསོ་སྦྱོང་ཞེས་སུ་གསུངས། །ཞེས་གསུངས་པ་ལྟར་རོ། །གཉིས་པ་བསླབ་བྱ་ནི། ཚུལ་ཁྲིམས་ཀྱི་ཡན་ལག་ཏུ་སྲོག་གཅོད་མ་བྱིན་ལེན་མི་ཚངས་སྤྱོད་བརྫུན་སྨྲ་བ་སྟེ་
བཞི་སྤོང་། བག་ཡོད་ཀྱི་ཡན་ལག་ཏུ་ཆང་སྤོང་། བརྟུལ་ཞུགས་ཀྱི་ཡན་ལག་ཏུ་ཁྲི་སྟན་ཆེ་མཐོ་དང་། དུས་མིན་གྱི་ཁ་ཟས་དང་། གླུ་གར་རོལ་མོ་རྒྱན་བྱུག་པ་ཁ་དོག་འཆང་བ་སོགས་སྤོངས་བ་སྟེ། མཛོད་ལས། ཚུལ་ཁྲིམས་ཡན་ལག་བག་ཡོད་
པའི༔ །ཡན་ལག་བརྟུལ་ཞུགས་ཡན་ལག་སྟེ། །བཞི་གཅིག་དེ་བཞིན་གསུམ་རིམ་བཞིན། །དེ་ཡིས་དྲན་ཉམས་དྲེགས་པར་འགྱུར། །ཞེས་སོ། །གསུམ་པ་ཆོ་ག་ནི་ཆོས་མངོན་པ་ནས་འབྱུང་བའི་དགེ་བསྙེན་གྱི་གསོ་སྦྱོང་ཞེས་བྱ་བ་བསྙེན་གནས་ཡན་
317
གོ ང་རྒྱུན་



ལག་བརྒྱད་པ། བླང་བའི་ཡུལ་ནི་བྱེ་བྲག་ཏུ་སྨྲ་བ་ལྟར་ན་དགེ་སློང་དང་། མདོ་སྡེ་པ་དགེ་བསྙེན་སོགས་གང་ཡང་རུང་བ་ཆོ་ག་ཤེས་པ་ཞིག་ལས་ལེན་པར་འདོད་ལ། ལེན་པ་པོ་ནི། བྱེ་བྲག་སྨྲ་བ་གླིང་གསུམ་དུ་སྐྱེས་པའི་སྐྱེས་པ་དང་བུད་མེད་ཁོ་ན་
དང་༑ མདོ་སྡེ་པ་ལྟར་ན་དུད་འགྲོ་སོགས་ལ་ཡང་སྐྱེ་བ་ཡོད་པར་འདོད་དོ། །བསམ་པ་ནི། སྐབས་འདིར་འཇིགས་སྐྱོབ་ལེགས་སྨོན་ངེས་འབྱུང་གསུམ་གང་རུང་ལས་མཐའ་གཅིག་ཏུ་ངེས་པ་མེད་ཅིང་། ཆོ་ག་དངོས་ནི་སྔ་བར་ཁྲུས་བྱས། ལེན་པ་པོ་
དམའ་བར་འདུག་སྟེ། འབོགས་པ་པོའི་རྗེས་སུ་ཟློས་པས་སྐྱབས་འགྲོ་རྩོམ་བྱེད་དུ་བྱས་ནས་ཁས་ལེན་ལན་གསུམ་དུ་བྱེས་པ་ལས་སྐྱེ་བ་ཡིན་ཏེ། མཛོད་ལས། དམའ་བར་འདུག་སྨྲས་བཟླས་པ་ཡི། །མི་བརྒྱན་ནམ་ནི་ལང་བར་དུ། །བསྙེན་གནས་
ཡན་ལག་ཚང་བར་ནི། །ནང་པར་གཞན་ལས་ནོད་པར་བྱ། །ཞེས་སོ། །ཡང་ཐེག་པ་ཆེན་པོ་ལས་འབྱུང་བ་ནི། དོན་ཡོད་ཞགས་པའི་རྟོག་པ་ནས་བཤད་པའི་ཡན་ལག་བརྒྱད་པའི་གསོ་སྦྱོང་བླང་བའི་ཆོ་ག་སྟེ། འདི་ལ་གང་ཟག་རང་གིས་ལེན་པ་
དང་༑ གཞན་ལས་ལེན་པའི་ལག་ལེན་གཉི་ག་སྣང་ངོ༌། །ཆོས་འདུལ་བ་ནས་ལྷག་པ་ཚུལ་ཁྲིམས་ཀྱི་དབང་དུ་བྱས་ཏེ་གསོ་སྦྱོང་བཅུ་བཞི་པ་དང་། བཅོ་ལྔ་པ་དང་། གནོད་པ་བྱུང་བའི་དང་། བཀྲ་ཤིས་པའི་དང་། བསྡུ་བའི་གསོ་སྦྱོང་སྟེ་མཐུན་པའི་
གསོ་སྦྱོང་ལྔ་དང་། ལྷག་པ་སེམས་དང་ཤེས་རབ་ཀྱི་དབང་དུ་བྱས་ནས་སྤོང་བའི་ཡན་ལག་བསྒོམ་པ་ལ་ཞི་གནས་ཀྱི་གསོ་སྦྱོང་ཞེས་བཤད་པ་རྣམས་ནི་གང་ཟག་རིམ་གྱིས་སྦྱོང་བའི་དབང་དུ་བྱས་པའི་གསོ་སྦྱོང་མ་ཡིན་པས་རྣམ་པར་དབྱེ་བ་ཞིབ་ཏུ་མ་སྤྲོས་
31



བཅུ་བཞི་
།སོ། །བཞི་པ་དགོས་པ་ནི། ཐེག་པ་ཆེན་པོ་པས་སེམས་ཅན་གྱི་དོན་གྱི་དགོས་པ་ཡོད་ལ། ཉན་རང་གིས་ནི་བྱང་ཆུབ་ཀྱི་ཡན་ལག་ཏུ་འགྱུར་བའི་དགོས་པ་དང་། ལས་དང་པོ་པ་དམན་པ་རྣམས་ཀྱི་ནི་འཇིགས་སྐྱོབས་
དང་༑ ལེགས་སྨོན་གྱི་ཚུལ་ཁྲིམས་སུ་འགྱུར་བའི་དགོས་པ་ཡོད་དོ། །བཤེས་སྤྲིང་ལས། གསོ་སྦྱོང་འདོད་སྤྱོད་ལྷ་ལུས་ཡིད་འོང་བ། །སྐྱེས་པ་བུད་མེད་དག་ལ་སྩོལ་བར་བགྱིད། །ཅེས་སོ། །སྤྱི་དོན་གསུམ་པ་གཏན་ཁྲིམས་ཀྱི་རྣམ་གཞག་
ལ༑ གང་ཟག་བསམ་པ་རབ་དབྱེ་དང་། །ཐོབ་བྱེད་གཏོང་རྒྱུ་བསྲུང་ཚུལ་ལོ། །དང་པོ་ནི། གླིང་གསུམ་གྱི་སྐྱེས་པ་དང་བུད་མེད་མཚན་དོན་བྱེད་ནུས་པ་སྟེ། མཛོད་ལས། ཟ་མ་མ་ནིང་སྒྲ་མི་སྙན། །མཚན་གཉིས་མ་གཏོགས་མི་རྣམས་ལ། །ཞེས་
སོ༑ །གཉིས་པ་ནི། ཚེ་འདིའི་སྡུག་བསྔལ་གྱིས་འཇིགས་ནས་བསྲུང་ན་འཇིགས་སྐྱོབས་དང་། ཕྱི་མ་མཐོ་རིས་ཀྱི་བདེ་བ་དོན་དུ་གཉེར་བའི་སྒོ་ནས་བསྲུང་ན་ལེགས་སྨོན་དང་། འཁོར་བའི་རྒྱ་མཚོ་ལས་ཐར་པ་དོན་དུ་གཉེར་བའི་སྒོ་ནས་བསྲུང་ན་བྱང་
ཆུབ་ཀྱི་ཡན་ལག་གི་ཚུལ་ཁྲིམས་སམ་ངེས་པར་འབྱུང་བའི་ཚུལ་ཁྲིམས་སམ། སོ་སོར་ཐར་པའི་སྡོམ་པ་ཞེས་བྱ་ལ། བདེན་པ་མཐོང་བ་རྣམས་ལ་ཟག་པ་མེད་པའི་ཚུལ་ཁྲིམས་ཞེས་བྱའོ། །གསུམ་པ་རབ་ཏུ་དབྱེ་བ་ལ། སོ་ཐར་རིགས་བདུན་
དང་༑ དེ་བསླབ་པའི་གནས་བཅུར་བསྡུ་བའོ། །དང་པོ་ལ། དགེ་བསྙེན་ཕ་མ། དགེ་ཚུལ་ཕ་མ། བར་སློབ་མ། དགེ་སློང་ཕ་མ་སྟེ་རྫས་ཀྱི་སྒོ་ནས་བཞི་དང་། རྟེན་གྱི་སྒོ་ནས་བདུན་ནོ། །དང་པོ་ལ་བསླབ་པའི་རྣམ་གྲངས་དང་། དེ་ལ་འགལ་བ་
319
གོ ང་རྒྱུན་



སྤང་བའོ། །དང་པོ་ལ། སྐྱབས་གསུམ་འཛིན་དང་སྣ་གཅིག་སྣ་འགའ་སྤྱོད། །ཕལ་ཆེར་ཡོངས་སུ་རྫོགས་དང་ཚངས་སྤྱོད་དོ། །དང་པོ་ནི། བྱེ་སྨྲ་རྣམས་སྐྱབས་གསུམ་འཛིན་པ་ཙམ་དགེ་བསྙེན་དུ་མི་འདོད་ཀྱང་། མིང་ཆེན་གྱི་མདོར། མིང་ཆེན་
འདི་ལྟར་ཁྱིམ་པ་གོས་དཀར་པོ་བགོས་པ་སྐྱེས་པ་ཕོའི་དབང་པོ་དང་ལྡན་པ་ཞིག་སངས་རྒྱས་དང་ཆོས་དང་དགེ་འདུན་ལ་སྐྱབས་སུ་འགྲོ་ཞིང་བདག་ལ་དགེ་བསྙེན་དུ་བཟུང་དུ་གསོལ། ཞེས་ཚིག་ཏུ་སྨྲ་ན་འདི་ཙམ་གྱིས་དགེ་བསྙེན་དུ་འགྱུར་རོ་ཞེས་
གསུངས་པས། མདོ་སྡེ་པ་ཡན་ཆད་སྐྱབས་གསུམ་འཛིན་པའི་དགེ་བསྙེན་འདོད་དོ། །སྣ་གཅིག་སྤྱོད་པ་སོགས་ནི་མིང་ཆེན་གྱི་མདོར། བཙུན་པ་ཇི་ཙམ་གྱིས་ན་སྣ་གཅིག་སྤྱོད་པའི་དགེ་བསྙེན་དུ་འགྱུར་བ་ལགས། ཞེས་སོགས་ཞུས་པའི་ལན་
# དུ༑ གཅིག་བསྲུངས་པས་སྣ་གཅིག གཉིས་བསྲུངས་པས་ཕྱོགས་གཅིག གསུམ་མམ་བཞི་བསྲུངས་པས་ཕལ་ཆེར། ལྔ་བསྲུངས་པས་ཡོངས་རྫོགས་སུ་གསུངས་པ་ལ། ཁ་ཆེ་བ་རྣམས་སྡོམ་པ་ཐམས་ཅད་ཐོབ་ཀྱང་། གང་བསྲུངས་བ་དེ་
ལྡན༑ མི་བསྲུང་བའི་ཆ་ནས་འཆལ་བ་ཡིན་ནོ་ཞེས་ཟེར་ཏེ། མཛོད་ལས། དགེ་བསྙེན་ཉིད་དུ་ཁས་བླངས་པས། །སྡོམ་པ་བརྟན་པ་དགེ་སློང་བཞིན། །གལ་ཏེ་ཐམས་ཅད་བསྡམས་ཡིན་ན། །སྣ་གཅིག་སྤྱོད་སོགས་ཇི་ལྟ་བུ། །དེ་བསྲུང་བ་ལ་བསྲུང་
ཞེས་གྲག །ཅེས་སོ། །དེ་ལ་སྡོམ་པ་ཐམས་ཅད་བླངས་ནས་གཅིག་མ་གཏོགས་འཆལ་ན་སྣ་གཅིག་སྤྱོད་པའི་དགེ་བསྙེན་གང་ཡིན་ཞེས་ཞུ་བའང་མི་འཐད་ན། ལན་ལྟ་ཅི་སྨོས། དེས་ན་རང་གིས་ཇི་ཙམ་བསྲུང་ནུས་པ་བླངས་ནས་དེ་མི་ཉམས་པར་
320



བཅོ་ལྔ་
།བསྲུང་བ་ལ་སྣ་གཅིག་སྤྱོད་པ་སོགས་སུ་འཐད་ལ། ལེན་པའི་ཆོ་ག་འདུལ་བ་ན་མི་སྣང་ཡང་བླ་མ་གོང་མ་རྣམས་ཡོངས་རྫོགས་དགེ་བསྙེན་གྱི་ཆོ་ག་དེ་ཉིད་འདོན་པ་སྤོས་ནས་མཛོད་དོ་ཞེས་མཁས་པ་དག་བཞེད་དོ། །དེས་ན་
དེ་དག་རིགས་བརྒྱད་ཀྱི་ནང་ཚན་གྱི་དགེ་བསྙེན་ཡང་དག་པ་མ་ཡིན་ནོ། །ཡོངས་རྫོགས་ནི་སྡོམ་བརྒྱུད་ལས། ཇི་སྲིད་འཚོ་བར་གསོད་དང་རྐུ། །ལོག་པར་གཡེམ་དང་རྫུན་དང་ནི། །ཆང་གི་བཏུང་བ་རྣམས་ལས་བཟློག །ཅེས་པ་ལྟར་སྤང་བྱ་ལྔ་སྤོང་
བ་ཡང་དག་པར་བླངས་པ་ཡོངས་རྫོགས་དགེ་བསྙེན་དང་། དེའི་སྟེང་དུ་མི་ཚངས་པར་སྤྱོད་པ་སྤོང་ན་ཚངས་སྤྱོད་ཡིན་ལ། དེ་གཉིས་བུད་མེད་ལ་ལྡན་ན་དགེ་བསྙེན་མའོ། །བསྙེན་གནས་ཀྱི་བསླབ་བྱ་ཡན་ལག་བརྒྱད་ཇི་སྲིད་འཚོ་བར་དུ་བསྲུང་ན་གོ་མི་
དགེ་བསྙེན་དུ་འཕགས་པ་གནས་བརྟན་པའི་སྡེ་པ་དག་བཞེད་དོ། །གཉིས་པ་འགལ་སྤོང་ནི། དེ་ལྟར་ན་སྡོམ་བརྒྱད་ལས་བསླབ་བྱ་ལྔ་བཤད་པ་དང་། མདོ་ལས་དགེ་བསྙེན་སྟོན་པ་གཞན་ལ་མི་བསྟེན་པ་ཆོས་དགེ་བ་བཅུ་སྤྱོད་པ་ཞེས་གསུངས་པ་མི་
འགལ་ལམ་ཞེ་ན། ཡན་ལག་ལྔ་ཡི་ཆོ་ག་ནི། །གཞུག་པ་རུ་ནི་འདོད་པས་སོ། །ཞེས་གྲངས་ཉུང་བར་བཤད་པས་གཞན་འཇུག་པའི་དགོས་པ་ཡོད་ལ། ལྔ་བསྲུངས་པས་བཅུ་ཤུགས་ཀྱིས་བསྲུངས་པ་ཡིན་ཏེ། ཕྲ་མ་སོགས་ཕྱོགས་མཐུན་ཙམ་ཡིན་པས་
གླུ སོ༑ །དགེ་ཚུལ་ནི། སུམ་བརྒྱ་པ་ལས། གང་ཞིག་སྲོག་གཅོད་གཞན་གྱི་ནོར་འཕྲོག་དང་། །མི་ཚངས་སྤྱོད་རྫུན་བཅོས་པའི་ཆང་ལ་སོགས། །གར་སོགས་ཕྲེང་སོགས་མལ་སྟན་མཐོ་བ་དང་། །དུས་མིན་ཁ་ཟས་དངུལ་ཉིད་ལེན་པ་སྤོང་། །ཅེས་
321
གོ



བ
གསུངས་པ་ལྟར་རྩ་བ་བཞི་དང་ཡན་ལག་དྲུག་སྟེ་སྤང་བྱ་བཅུ་སྤོང་བ་ཡང་དག་པར་བླངས་པ་ཡིན་ལ། དེ་ལྟ་བུ་བུད་མེད་ཀྱི་རྟེན་ལ་ལྡན་ན་དགེ་ཚུལ་མ་ཡིན་ནོ། །བར་སློབ་མ་ནི། བུད་མེད་ཉོན་མོངས་པ་མང་བས། རིམ་གྱིས་དགེ་སློང་མ་ལ་གཞུག་
པའི་ཕྱིར་དགེ་ཚུལ་མའི་བསླབ་བྱའི་སྟེང་དུ་རྒྱ་ཆེར་འགྲེལ་ལས་འབྱུང་བའི། །གཅིག་པུ་ལམ་དུ་འགྲོ་མི་བྱ། །ཆུ་བོའི་ཕ་རོལ་རྐྱལ་མི་བྱ། །སྐྱེས་པ་ལ་ནི་མི་རེག་ཅིང་། །དེ་དང་ལྷན་ཅིག་འདུག་མི་བྱ། །ཁ་ན་མ་ཐོ་མི་བཅབ་ཅིང་། །སྨྱན་དུ་གྱུར་པ་མི་
བྱ་སྟེ། །འདི་དག་དགེ་སློབ་མ་རྣམས་ཀྱི། །ཆོས་དྲུག་ཅེས་ནི་ཡོངས་སུ་གྲགས། །ཞེས་ལྕི་བའི་ཆོས་དྲུག་དང་། གསེར་ལ་བཟུང་བར་མི་བྱ་ཞིང་། །གསང་བའི་གནས་ཀྱི་སྤུ་འབྲེག་དང་། །ས་རྣམས་རྐོ་བར་བྱེད་པ་དང་། །རྩྭ་སྔོ་ལ་སོགས་གཅོད་པ་
དང་༑ །བྱིན་ལེན་མ་བྱས་ཟ་བ་དང་། །སོག་འཇོག་བྱས་པ་ཟ་བ་ལས། །ཟློག་པ་ཞེས་བྱ་དེ་བཞིན་གཞན། །རྗེས་མཐུན་ཆོས་ནི་དྲུག་ཏུ་འདོད། །ཅེས་རྗེས་མཐུན་གྱི་ཆོས་དྲུག་དགེ་སློང་མའི་སྡོམ་པ་མ་ཐོབ་ཀྱི་བར་དུ་བསྲུང་བའོ། །དགེ་སློང་ནི་ཕམ་པ་
བཞི་དང་ལྷག་མ་བཅུ་གསུམ་དང་། སྤང་ལྟུང་སུམ་ཅུ་དང་འབའཞིག་པ་དགུ་བཅུ་སྟེ་ལྟུང་བྱེད་བརྒྱ་ཉི་ཤུར་བྱས་པ་དང་། སོ་སོར་བཤགས་པར་བྱ་བ་བཞི་དང་། ཉེས་བྱས་བརྒྱ་རྩ་ང་ཅུ་གཉིས་ཏེ། དེ་ལྟར་ལྟུང་བ་སྡེ་ལྔ་ལ་ཉིས་བརྒྱ་ལྔ་བཅུ་རྩ་གསུམ་དུ་
ཕྱེ་བ་སྟེ། ལུས་ངག་གི་སྤྱང་བྱ་ཐམས་ཅད་སྤོང་བ་ཡང་དག་པར་བླངས་པ་ཡིན་ལ། དེ་ལྟ་བུ་བུད་མེད་ཀྱི་རྟེན་ལ་སྐྱེས་ཤིང་ལྟུང་བ་སུམ་བརྒྱ་དྲུག་ཅུ་ལ་སོགས་པ་བསྲུང་བ་ནི་དགེ་སློང་མ་ཡིན་ནོ། །གཉིས་པ་དེ་བསླབ་པའི་གནས་བཅུར་བསྡུ་བ་
322



།ལ། བསྲུང་ཚུལ་གྱི་ངོས་ནས་བསྡུ་བ་དང་། རྟེན་གྱི་ངོས་ནས་བསྡུ་བའོ། །དང་པོ་ནི། སོ་ཐར་གྱི་སྡོམ་པ་ཐམས་ཅད་སྲུང་ཚུལ་གྱི་ངོས་ནས་མི་དགེ་བ་བཅུ་སྤོང་དུ་འདུག་པས། གཞན་ལ་གནོད་པ་ལུས་ངག་གི་ཁ་ན་མ་ཐོ་
བ་བདུན་དང་དེའི་གཞི་ཡིད་ཀྱི་མི་དགེ་བ་གསུམ་སྟེ་བཅུ་པོ་འཁོར་དང་བཅས་པ་བསྲུངས་པས་སྡོམ་པ་ཐམས་ཅད་ཤུགས་ཀྱིས་བསྲུངས་པ་ཡིན་ནོ། །གཉིས་པ་ལྟར་ན་སྐྱབས་གསུམ་འཛིན་པ་ནས་ཡོངས་རྫོགས་ཀྱི་བར་ལྔ་ནི་ཁྱིམ་པའི་ཕྱོགས་
2དང་༑ ཚངས་སྤྱོད་གོ་མི་དགེ་ཚུལ་བུད་མེད་ལ་ལྷག་པོར་བར་སློབ་མ། དགེ་སློང་སྟེ་ལྔ་ནི་རབ་ཏུ་བྱུང་བའི་ཕྱོགས་ཏེ་བཅུ་ལའང་བཤད་དུ་རུང་བར་རྗེ་བཙུན་མཆོག་གིས་བཤད་ལ། ཡང་ན་དགེ་ཚུལ་གྱི་རགས་སྡོམ་བཅུ་ལ་བཤད་ཀྱང་རུང་བར་རྣམ་
བཤད་ཉི་འོད་ལས་འབྱུང་ངོ་། །བཞི་པ་ཐོབ་བྱེད་ཀྱི་ཆོ་ག་ནི་སོ་སོའི་ཡུལ་གང་ཟག་གམ་དགེ་འདུན་ལས་སྦྱོར་དངོས་རྗེས་གསུམ་ཚང་བའི་སྒོ་ནས་ལེན་པ་སྟེ་ཀརྨ་ཤ་ཏཾ་ལ་སོགས་པར་ཤེས་པར་བྱའོ། །ལྔ་པ་གཏོང་བའི་རྒྱུ་ནི། མཛོད་ལས། བསླབ་པ་
ཕུལ་དང་ཤི་འཕོས་དང་། །མཚན་གཉིས་དག་ནི་བྱུང་བ་དང་། །རྩ་བ་ཆད་དང་མཚན་འདས་ལ། །སོ་སོར་ཐར་པའི་འདུལ་བ་གཏོང་། །ཞེས་གསུངས་ཏེ། རིམ་པ་ལྟར་བླངས་པ་དང་འགལ་བའི་རྣམ་རིག་སྐྱེས་པ་དང་། རྟེན་བོར་བ་དང་། རྟེན་
ཉམས་པ་དང་། གཞི་ཆད་པ། དེ་སྲིད་དུ་འཕངས་པ་རྫོགས་པའི་ཕྱིར་རོ། །དེ་ཡང་དང་པོ་བཞི་སོ་ཐར་སྤྱི་དང་ལྔ་པ་བསྙེན་གནས་ཀྱི་གཏོང་རྒྱུ་ཡིན་ནོ། །དེའི་སྟེང་དུ་ཉི་འོག་པ་དང་མདོ་སྡེ་པ་དག་རྩ་བ་བཞི་པོ་གང་རུང་བྱུང་བས་གཏོང་སྟེ་རྒྱུད་ངོ་ཚ་དང་



ཁྲེལ་མེད་ཤས་ཆེན་པོས་གང་བའི་ཕྱིར་ཞེས་སྨྲ་ལ། གོས་དམར་བ་དག་དམ་ཆོས་ནུབ་པ་ལས་ཀྱང་གཏོང་བར་འདོད་ཅིང་ཁ་ཆེ་བ་རྣམས་རྩ་ལྟུང་ཁ་ཅིག་བྱུང་བ་ལ་དཔེར་ན་བུ་ལོན་ཡང་ཆགས་ནོར་ཡང་ཡོད་པའི་གང་ཟག་ལྟར་ཕྱོགས་གཅིག་བཏང་བའི་ཆ་
ནས་འཆལ་བ་ཡང་ཡིན་ལ། ལྷག་མ་མ་ཉམས་པར་ཡོད་པས་ཚུལ་ཁྲིམས་ཅན་ཡང་ཡིན་པར་འདོད་དེ། མཛོད་ལས། ཁ་ཅིག་ལྟུང་བར་གྱུར་ལ་སྨྲ། །གཞན་དག་དམ་ཆོས་ནུབ་པ་ལས། །ཁ་ཆེ་རྣམས་ནི་བྱུང་བ་ན། །བུ་ལོན་ནོར་ཅན་གཉིས་སུ་
འདོད༑ །ཅེས་གསུངས་པས་སོ། །དྲུག་པ་ཐོབ་པ་བསྲུང་བའི་ཚུལ་ལ། མི་ཉམས་པར་བསྲུང་བ་དང་། ཉམས་པ་ཕྱིར་བཅོས་པ་སྟེ་རྣམ་པ་གཉིས་ཀྱི་སྒོ་ནས་གཞན་དུ་ཤེས་པར་བྱའོ། །སྤྱི་དོན་བཞི་པ་དུས་ནམ་སྐྱེ་ངེས་པ་མེད་པའི་སེམས་བསྐྱེད་ནི་སྤྱོད་
པ་ཡིན་པས་སྐབས་འདིར་འབྱུང་མོད་ཀྱང་། གང་ཟག་སྐལ་ལྡན་ཅིག་ཅར་བ་རྣམས་ལ་ཡང་བླ་མ་བརྒྱུད་པའི་ཕྱག་ལེན་གྱི་རིམ་པས་ཐུན་མོང་མ་ཡིན་པའི་སྐྱབས་འགྲོ་དང་སེམས་བསྐྱེད་ཙམ་མཛད་པས་རེ་ཞིག་བཟུང་བདེ་བའི་ཕྱིར་འོག་ཏུ་བརྗོད་པར་
བྱའོ། །སྤྱི་དོན་གཉིས་པ་ཚུལ་ཁྲིམས་ལ་གནས་པའི་གང་ཟག་དེས་ཐོས་པར་བྱ་བའི་ཕྱིར་དུ་ལྟ་བ་རིམ་པ་ཅན་ལ་བསླབ་པ་ལ། བྱེ་མདོ་རྣལ་འབྱོར་སྤྱོད་དང་དབུ་མའོ། །དང་པོའི་རྣམ་གཞག་ལ། ཤེས་བྱའི་གནས་ཟག་པ་དང་བཅས་པ། ཟག་པ་མེད་
པའོ། །དང་པོ་ལ་རྒྱས་པར་དབྱེ་བ་དང་། བསྡུས་ཏེ་བསྟན་པའོ། །དང་པོ་ལ་རྒྱས་པར་དབྱེ་བའི་ཚུལ་དང་། དེ་བསྡུ་བའི་ཚུལ་ལོ། །དང་པོ་ལ་རིལ་པོ་ལ་བདག་ཏུ་འཛིན་པའི་གཉེན་པོར་ཕུང་པོ་ལྔ། གཟུགས་ལ་བདག་ཏུ་འཛིན་པའི་གཉེན་པོར་སྐྱེ་
324
བཏུས་



བཅུ་བདུན་
།མཆེད་བཅུ་གཉིས། གཉི་ག་ལ་བདག་ཏུ་འཛིན་པའི་གཉེན་པོར་ཁམས་བཅོ་བརྒྱད་གསུངས་པ་བཤད་པའོ། །དང་པོ་ལ་ཕུང་པོ་ཞེས་པ་ནི་རིགས་མཐུན་དུ་མ་ཕྱོགས་གཅིག་ཏུ་སྤུངས་པ་ཡིན་ལ། དབྱེ་ན། བྱང་ཆུབ་སེམས་
འགྲེལ་ལས། གཟུགས་དང་ཚོར་བ་འདུ་ཤེས་དང༌། །འདུ་བྱེད་རྣམ་ཤེས་ཕུང་པོ་ལྔ། །དེ་ལྟར་ཉན་ཐོས་རྣམས་ལ་གསུངས། །ཞེས་པ་ལྟར་ལྔའི་དང་པོ་གཟུགས་ཕུང་གི་མཚན་ཉིད་ནི་གཞིག་ཅིང་གཞོམ་དུ་རུང་བ་སྟེ་མིག་སོགས་དབང་པོ་ལྔ་
དང་༑ གཟུགས སོགས་དོན་ལྔ་དང་། རྣམ་པར་རིག་བྱེད་མ་ཡིན་པའི་གཟུགས་རྣམས་སོ། །དེ་ཡང་མཛོད་ལས། གཟུགས་ནི་དབང་པོ་ལྔ་དང་དོན། །ལྔ་དང་རྣམ་རིག་བྱེད་མིན་ཉིད། །ཅེས་སོ། །དབང་པོ་ལྔ་ནི་འཆོད་འགྱུར་གྱི་ཡུལ་རྣམས་འཛིན་
% པའི་རྣམ་ཤེས་ཀྱི་རྟེན་གཟུགས་དྭངས་བ་སྟེ། དེ་དག་རྣམས་ཀྱི་རྣམ་ཤེས་རྟེན། །གཟུགས་དྭངས་པ་ནི་མིག་སོགས་རྣམས། །ཞེས་དང་། ཕུང་པོ་ལྔའི་རབ་བྱེད་ལས། །མིག་གི་དབང་པོ་གང་ཞེ་ན། །མིག་གི་རྣམ་པར་ཤེས་པའི་རྟེན་གཟུགས་དྭངས་
བའོ། །ཞེས་ཏེ་འོག་མ་རྣམས་ལ་ཡང་དེ་བཞིན་དུ་ཤེས་པར་བྱའོ། །དོན་ལྔ་ལས་གཟུགས་ནི་སྔོ་སེར་སོགས་ཁ་དོག་གི་གཟུགས་དང་། རིང་ཐུང་སོགས་དབྱིབས་ཀྱི་གཟུགས་གཉིས་སམ། སྔ་མ་ལ་ཁ་དོག་མི་འདྲ་བ་བཅུ་གཉིས་དང་། ཕྱི་མ་ལ་
ཚུ དབྱིབས་མི་འདྲ་བ་བརྒྱད་དེ་ཉི་ཤུའོ། །སྒྲ་ནི་ཟིན་པའི་འབྱུང་བ་ཆེན་པོའི་རྒྱུ་ལས་བྱུང་བ་སྟེ། སེམས་ཅན་གྱི་རྒྱུད་ཀྱིས་བསྡུས་པ་ལུང་དུ་སྟོན་མི་སྟོན་གཉིས་དང་། མ་ཟིན་པའི་འབྱུང་བ་ཆེན་པོའི་རྒྱུ་ལས་བྱུང་བ་སྟེ། མ་བསྡུས་པ་ལུང་དུ་སྟོན་མི་སྟོན་
325
གོ
ང་རྒྱུན་



གཉིས་ཡིན་ལ། དེ་རེ་རེ་ལ་ཡང་ཡིད་དུ་འོང་བ་དང་མི་འོང་བ་པ།ཉིས་གཉིས་ཀྱི་དབྱེ་བས་བརྒྱད་དོ། །རོ་ནི་མངར་སྐྱུར་ལན་ཚྭཚ། །ཁ་བ་སྐ་བ་རྣམ་པ་དྲུག །ཅེས་པ་ལྟར་རོ། །དྲི་ནི་ཞིམ་པ་དང་། ང་བ་དང༌། དེ་དག་ཉིད་ཤས་ཆུང་བ་དང་། ཆེ་བ་
ནི་མཉམ་པ་དང་མི་མཉམ་པ་སྟེ་བཞིའོ། །རེག་བྱ་ནི་རྒྱུའི་རེག་བྱ་འབྱུང་བ་བཞིའི་རེག་བྱ་བཞི་དང་། འབྲས་བུའི་རེག་བྱ་འཇམ་རྩུབ་ལྕི་ཡང་གྲང་བཀྲེས་སྐོམ་ཞེས་པ་ལྟར་བདུན་ཏེ་བཅུ་གཅིག་གོ །དེ་དག་ཀྱང་མཛོད་ལས། གཟུགས་རྣམ་གཉིས་དང་
རྣམ་ཉི་ཤུ། །སྒྲ་ནི་རྣམ་པ་བརྒྱད་ཡོད་དེ། །རོ་ནི་རྣམ་དྲུག་དྲི་རྣམ་བཞི། །རེག་བྱ་བཅུ་གཅིག་བདག་ཉིད་དོ། །ཞེས་སོ། །རྣམ་པར་རིག་བྱེད་མ་ཡིན་པ་ནི་གནས་སྐབས་ཀྱི་ཁྱད་པར་རང་ཀུན་ནས་སློང་བྱེད་ལས་གཞན་དུ་སེམས་གཡེངས་པའི་ཚེ་
ལྷདང་། སེམས་མེད་པའི་སྙོམས་འཇུག་གཉིས་ལ་གནས་པའི་ཚེ་ན་ཡང་ཡོད་ལ། ངོ་བོའི་ཁྱད་པར་དགེ་མི་དགེ་ཁོ་ནར་ངེས་པ། རྒྱུན་གྱི་ཁྱད་པར་གནས་སྐབས་དེ་དག་ཏུ་ཡང་མི་གཏོང་བས་རྒྱུན་རྗེས་སུ་འབྲེལ་ཞིང་བརྟེན་པ་ཡིན་ལ། དེ་ཙམ་ཞིག་དེའི་
ཐོབ་པ་ལ་ཡང་ཡོད་པས་རྒྱུའི་ཁྱད་པར་འབྱུང་བ་ཆེན་པོ་རྣམས་རྒྱུར་བྱས་པ་གང་ཡིན་པ་སྟེ། གཡེངས་དང་སེམས་མེད་པ་ཡི་ཡང་། །དགེ་དང་མི་དགེ་རྗེས་འབྲེལ་གང་། །འབྱུང་བ་ཆེ་རྣམས་རྒྱུར་བྱས་པ། །དེ་ནི་རྣམ་རིག་བྱེད་མིན་བརྗོད། །ཅེས་
སོ༑ །ཞར་ལ་འབྲས་གཟུགས་རྣམས་འབྱུང་བའི་རྒྱུར་གྱུར་པ་འབྱུང་བ་བཞིནི། སྲ་གཤེར་དྲོ་གཡོའི་མཚན་ཉིད་ཅན་གྱི་ས་ལ་སོགས་པ་བཞི་སྟེ། དེ་དག་གིས་འབྲས་གཟུགས་རྣམས་སྐྱེད་པར་བྱེད་ཅིང་། ཁྱད་པར་དུ་སས་འཛིན་ཆུས་སྡུད་མེས་སྨིན་རླུང་



ལྔ
༄༅། །གི་མི་རུལ་བའམ་རྒྱས་པར་བྱེད་པ་ཡིན་ཏེ། འབྱུང་བ་དག་ནི་ས་ཁམས་དང་། །ཆུ་དང་མེ་དང་རླུང་ཁམས་རྣམས། །འཛིན་པ་ལ་སོགས་ལས་སུ་གྲུབ། །སྲ་གཤེར་དྲོ་ཉིད་གཡོ་རྣམས་ཏེ། །ཞེས་སོ། །དབང་དོན་བཅུ་པོ་
དེ་དགཉིད་སྐྱེ་མཆེད་བཅུ་གཉིས་གསུང་བ་ན་གཟུགས་ཅན་གྱི་སྐྱེ་མཆེད་བཅུ་དང་། ཁམས་བཅོ་བརྒྱད་གསུང་བ་ན་ཐོགས་བཅས་ཀྱི་ཁམས་བཅུ་ཞེས་བསྟན་ཏེ། དབང་དོན་དེ་དག་ཁོ་ན་ལ། །སྐྱེ་མཆེད་བཅུ་དང་ཁམས་བཅུར་འདོད། །ཅེས་སོ། །ཚོར་
བ་ནི་ཡུལ་གྱི་ཁྱད་པར་ཉམས་སུ་མྱོང་བ་སྟེ། ངོ་བོའི་སྒོ་ནས་བདེ་སྡུག་བཏང་སྙོམས་གསུམ་དང་། རྟེན་གྱི་སྒོ་ནས་མིག་གི་འདུས་ཏེ་རེག་པ་ལས་བྱུང་བའི་ཚོར་བ་ལ་སོགས་པ་དྲུག་གོ །འདུ་ཤེས་ནི་ཡུལ་གྱི་བྱེ་བྲག་མ་འདྲེས་པར་མཚན་མར་འཛིན་
པའམ་འདུ་ཤེས་པ་སྟེ། སྔོ་སེར་སོགས་དོན་དང་། ཕོ་མོ་སོགས་ཐ་སྙད་ཀྱི་ཁྱད་པར་ལ་མཚན་མར་འཛིན་པའོ། །དེ་ཡང་ཚོར་བ་མྱོང་བའོ་འདུ་ཤེས་ནི། །མཚན་མར་འཛིན་པའི་བདག་ཉིད་དོ། །ཞེས་སོ། །འདུ་བྱེད་ལས་མི་ལྡན་པའི་འདུ་བྱེད་ནི་ཕུང་
པོ་གཞན་བཞི་ལས་རྫས་གཞན་དུ་གྱུར་པའི་འདུས་བྱས་ཞེས་བྱེ་སྨྲའི་ལུགས་ལ་ཡིན་ཡང་། མདོ་སྡེ་པ་ལ་སོགས་པ་མི་ལྡན་པའི་འདུ་བྱེད་རྣམས་ཕུང་པོ་གཞན་བཞི་ལས་རྫས་གཞན་དུ་མི་འདོད་པས་ཡུལ་མངོན་པར་འདུ་བྱེད་པས་འདུ་བྱེད་དུ་བརྗོད་དགོས་
སོ༑ །དེ་ལ་སེམས་དང་མཚུངས་པར་ལྡན་པའི་འདུ་བྱེད་དང་། མི་ལྡན་པའི་འདུ་བྱེད་གཉིས་ལས། དང་པོ་ནི། སེམས་བྱུང་བཞི་བཅུ་རྩ་དྲུག་ལས་ཚོར་འདུ་གཉིས་མ་གཏོགས་པའི་ལྷག་མ་རྣམས་ཏེ། དེ་ཡང་བཞི་བཅུ་རྩ་དྲུག་ནི། །ཚོར་དང་འདུ་ཤེས་
327



རྒྱུད་སྡེ་ཀུན་བཏུས་
སེམས་དཔའ་དང་། །བདུན་དང་རེག་དང་བློ་གྲོས་དྲན། །ཡིད་ལ་བྱེད་དང་མོས་པ་དང་། །ཏིང་ངེ་འཛིན་སེམས་ཐམས་ཅད་པའོ། །ཞེས་སེམས་ཀྱིས་མང་པོ་པ་བཅུ་དང༌། དད་དང་བག་ཡོད་ཤིན་ཏུ་སྦྱངས། །བཏང་སྙོམས་ངོ་ཚ་ཤེས་ཁྲེལ་ཡོད། །
རྩ་བ་རྣམ་གཉིས་མི་འཚེ་དང་། །བརྩོན་འགྲུས་རྟག་ཏུ་དགེ་ལས་བྱུང་། །ཞེས་དགེ་བའི་ས་པ་བཅུ་དང༌། རྨོངས་དང་བག་མེད་ལེ་ལོ་དང༌། །མ་དད་པ་དང་རྨུགས་དང་རྒོད། །ཉོན་མོངས་ཅན་ལས་རྟག་ཏུ་བྱུང་། །ཞེས་ཉོན་མོངས་པའི་ས་པ་དྲུག་
དང་༑ མི་དགེ་ལ་ནི་ཁྲེལ་མེད་དང་། །ངོ་ཚ་མེད་པའོ། །ཞེས་མི་དགེ་བའི་ས་པ་གཉིས་དང་། ཁྲོ་བ་དང་། མཁོན་དུ་འཛིན་དང་གཡོ་དང་ནི། །ཕྲག་དོག་འཚིག་འཆབ་སེར་སྣ་དང་། །སྒྱུ་དང་རྒྱགས་དང་རྣམ་འཚོ་ནི། །ཉོན་མོངས་ཆུང་ངུའི་ས་པ་
རྣམས༑ །ཞེས་ཉོན་མོངས་པ་ཆུང་ངུའི་ས་པ་བཅུ་དང་། དེའི་སྟེང་དུ་དབྱིག་བཤེས་ཀྱིས། །རྟོག་དང་དཔྱོད་དང་འགྱོད་པ་དང་། །གཉིད་དང་ཁོང་ཁྲོ་ཆགས་རྣམས་དང་། །ང་རྒྱལ་ཐེ་ཚོམ་ཞེས་བྱ་བ། །བརྒྱུད་ནི་ངེས་པ་མིན་པར་བཤད། །ཅེས་མ་
ངེས་པ་བརྒྱད་བཤད་པ་རྣམས་སོ། །གཉིས་པ་ནི། མི་ལྡན་པ་ཡི་འདུ་བྱེད་རྣམས། །ཐོབ་དང་མ་ཐོབ་སྐལ་མཉམ་དང་། །འདུ་ཤེས་མེད་སྙོམས་འཇུག་དག་དང་། །སྲོག་དང་མཚན་ཉིད་རྣམས་དང་ནི། །མིང་གི་ཚོགས་ལ་སོགས་པ་ཡང་། །ཞེས་པ་
རྣམས་ཏེ་ངོས་འཛིན་འོག་ཏུ་འཆད་དོ། །དེ་ལྟར་ཚོར་འདུ་འདུ་བྱེད་རྣམ་པར་རིག་བྱེད་མ་ཡིན་པ། འདུས་མ་བྱས་གསུམ་དང་བཅས་པ་རྣམས་སྐྱེ་མཆེད་བཅུ་གཉིས་སྟོན་པ་ན་ཆོས་ཀྱི་སྐྱེ་མཆེད་དང་། ཁམས་བཅོ་བརྒྱད་སྟོན་པ་ན་ཆོས་ཀྱི་ཁམས་ཞེས་མིང་



ཟ
བཅུ་དགུ་
༄༅ ། །ཐ་དད་དུ་བརྗོད་ལ་རྫས་ནི་དེ་དག་ཉིད་ཡིན་ནོ། །དེ་ལྟར་ཡང་། དེ་གསུམ་རྣམ་རིག་བྱེད་མིན་དང་། །འདུས་མ་བྱས་དང་བཅས་པ་ནི། །ཆོས་ཀྱི་སྐྱེ་མཆེད་ཁམས་ཞེས་བྱ། །ཞེས་སོ། །རྣམ་ཤེས་ཀྱི་ཕུང་པོ་ནི། བདག་
རྐྱེན་མིག་སོགས་དབང་པོ་དྲུག་ལ་བརྟེན་ནས་གཟུགས་སོགས་དོན་གྱི་ངོ་བོ། སོ་སོར་རྣམ་པར་རིག་པ་སྟེ། །རྣམ་ཤེས་སོ་སོར་རྣམས་རིག་པ། །ཞེས་སོ། །སོ་སོའི་སྒྲ་ནི། རྣམ་ཤེས་དྲུག་པོ་ལ་ཡུལ་གྱི་ངེས་པ་སོ་སོར་ཡོད་པས་སྨོས་པའོ། །དེ་ཡང་
མིག་ལ་བརྟེན་ནས་གཟུགས་ཀྱི་དོན་གྱི་ངོ་བོ་རིག་པ་མིག་གི་རྣམ་པར་ཤེས་པ། ཞེས་པ་ནས། ཡིད་ལ་བརྟེན་ནས་ཆོས་ཀྱི་དོན་གྱི་ངོ་བོ་རིག་པ་ཡིད་ཀྱི་རྣམ་པར་ཤེས་པ་ཞེས་པའི་བར་དུ་ཤེས་པར་བྱའོ། །རྣམ་ཤེས་ཕུང་པོ་དེ་དག་སྐྱེ་མཆེད་གཉིས་འཆད་པ་
ན་ཡིད་ཀྱི་སྐྱེ་མཆེད་དང་། ཁམས་བཅོ་བརྒྱུད་འཆད་པ་ན་རྣམ་ཤེས་ཀྱི་ཁམས་དྲུག་དང་ཡིད་ཀྱི་ཁམས་ཏེ་བདུན་དུའང་འདོད་དེ། ཡིད་ཀྱི་སྐྱེ་མཆེད་ཀྱང་དེ་ཡིན། །ཁམས་བདུན་དག་ཏུའང་འདོད་པ་སྟེ། །ཞེས་སོ། །གཉིས་པ་སྐྱེ་མཆེད་ནི། རྣམ་ཤེས་
དྲུག་གི་ཉེར་སྤྱོད་སྐྱེ་བའི་སྒོ་འབྱེད་པའི་ཆ་ནས་སྐྱེ་མཆེད་དེ་དེ་ཡང་དེ་དྲུག་གི་ཉེར་སྤྱོད་གནས་ཀྱི་སྒོ་ནས་སྐྱེ་བའི་སྒོ་འབྱེད་པའི་ཕྱིར་མིག་སོགས་དབང་པོ་དྲུག་ནང་གི་སྐྱེ་མཆེད་དང་། དེ་དྲུག་གི་ཉེར་སྤྱོད་དམིགས་པའི་སྒོ་ནས་སྐྱེ་བའི་སྒོ་འབྱེད་པའི་ཕྱིར་
– གཟུགས་སོགས་ཡུལ་དྲུག་ཕྱིའི་སྐྱེ་མཆེད་དུ་བཞག་ལ། མཚན་གཞི་ནི་གོང་དུ་བཤད་ཟིན་ཏོ། །གསུམ་པ་ཁམས་ནི་ཉེར་སྤྱོད་འཛིན་པ་སྟེ། དེ་ཡང་རྣམ་ཤེས་དྲུག་གི་ཉེར་སྤྱོད་གནས་ཀྱི་སྒོ་ནས་འཛིན་པ་ལ་མིག་སོགས་དབང་པོའི་ཁམས་དྲུག དམིགས་
329
གོ



རྒྱུད་སྡེ་ཀུན་བཏུས་
པའི་སྒོ་ནས་འཛིན་པ་ལ་གཟུགས་སོགས་ཡུལ་གྱི་ཁམས་དྲུག རང་གི་མཚན་ཉིད་ཀྱིས་འཛིན་པ་ལ་རྣམ་པར་ཤེས་པའི་ཁམས་དྲུག་སྟེ་བཅོ་བརྒྱད་དོ། །དེ་ལ་མིག་གི་ཁམས་ནི་འདས་པ་དང་ད་ལྟར་གྱི་མིག་གི་དབང་པོ་སྟེ། མིག་གི་རྣམ་པར་ཤེས་པའི་
ཉེར་སྤྱོད་གཟུང་ཟིན་པ་དང་། འཛིན་བཞིན་པ་ཡིན་པའི་ཕྱིར་རོ། །ཐེག་ཆེན་པ་རྣམས་ཀུན་གཞི་ལ་ཡོད་པའི་མིག་གི་ས་བོན་དང་། ད་ལྟ་མིག་དབང་གི་རྣམ་པར་སྣང་བའི་ཀུན་གཞིའི་རྣམ་སྨིན་གྱི་ཆ་སྟེ་དེ་དག་མིག་གི་རྒྱུ་ཡིན་པས་མིག་གི་ཁམས་ཞེས་
བྱའོ་ཞེས་འདོད་དོ། །དེ་བཞིན་དུ་དབང་དོན་རྣམ་ཤེས་ལྷག་མ་རྣམས་ལ་ཤེས་པར་བྱའོ། །འོ་ན་རྣམ་ཤེས་ཚོགས་དྲུག་ནི་རྣམ་ཤེས་ཀྱི་ཁམས་སུ་བཤད་པ་མིན་ནམ། དེ་དག་ལས་གཞན་པའི་ཡིད་ཀྱི་ཁམས་དེ་གང་ཞེ་ན། དེ་དག་ལས་གཞན་པའི་ཡིད་ཀྱི་
ཁམས་མེད་ཀྱི། འོན་ཀྱང་འཇུག་ཤེས་དྲུག་པོ་གང་རུང་འདས་མ་ཐག་པའི་གནས་སྐབས་ཀྱི་རྣམ་ཤེས་གང་ཡིན་པ་དེ་ཉིད་ཡིད་ཤེས་ཕྱི་མའི་རྟེན་བྱེད་པའི་ཕྱིར་ཡིད་ཀྱི་ཁམས་ཡིན་ནོ། །དེ་ལྟར་ན་རྣམ་ཤེས་ཁམས་དྲུག་ཡིད་ཀྱི་ཁམས་སུ་འདུས་པའི་ཕྱིར་
ཁམས་བཅོ་བརྒྱད་དུ་མི་འགྱུར་རོ་ཞེ་ན། རྣམ་ཤེས་དང་པོ་ལྔ་མིག་སོགས་དབང་པོ་ལྔ་ལ་བརྟེན་ལ། ཡིད་ཤེས་ལ་རྟེན་གཞན་མེད་པས་དྲུག་པ་ཡིད་ཀྱི་རྣམ་ཤེས་ཀྱི་རྟེན་བསྒྲུབ་པའི་ཕྱིར་རྣམ་ཤེས་ཁམས་དྲུག་ལས་ལོགས་སུ་ཡིད་ཀྱི་ཁམས་རྣམ་པར་གཞག་
པས་ཁམས་བཅོ་བརྒྱད་དུ་འགྱུར་རོ། །དེ་ལྟར་ཡང་། རྣམ་པར་ཤེས་པ་དྲུག་དང་ཡིད། །དྲུག་པོ་འདས་མ་ཐག་པ་ཡི། །རྣམ་ཤེས་གང་ཡིན་དེ་ཡིད་དོ། །དྲུག་པའི་རྟེན་ནི་རབ་བསྒྲུབ་ཕྱིར། །ཁམས་ནི་བཅོ་བརྒྱད་དག་ཏུ་འདོད། །ཅེས་སོ། །འདི་



༄༅། །དག་འོག་ཏུ་ཤེས་བྱ་གཞི་ལྔའི་སྐབས་སུ་བཤད་ཀྱང་རུང་མོད། ལྗོན་ཤིང་ཉིད་ཀྱི་ས་བཅད་འདེབས་ཚུལ་གྱི་དགོངས་པ་བསྐང་བའི་ཕྱིར་དང་། བློ་དམན་པ་རྣམས་ལ་ཕན་པའི་ཆེད་དུ་འདིར་བཤད་པ་ཡིན་ནོ། །གཉིས་པ་བསྡུ་
བའི་ཚུལ་ལ། ཟག་བཅས་ཟག་མེད་ཀྱིས་བསྡུ་བ་དང་། ཆོས་ཀྱི་བསྡུ་བའོ། །དང་པོ་ལ་ཟག་བཅས་ནི་ལམ་བདེན་མ་གཏོགས་པའི་འདུས་བྱས་རྣམས་ཏེ། དེ་ཡང་ཕུང་པོ་ལྔ་དང་སྐྱེ་མཆེད་བཅུ་གཉིས་དང་། ཁམས་ཕྱེད་དང་བཅོ་བརྒྱད་དེ། མདོར་ན་
༡ སྡུག་ཀུན་གཉིས་ཀྱིས་བསྡུས་པ་རྣམས་ཟག་པ་དང་བཅས་པ་ཡིན་ཏེ་དེ་དག་ལ་ཟག་པ་དམིགས་པ་དང་མཚུངས་ལྡན་གྱི་སྒོ་ནས་རྒྱས་པར་འགྱུར་བའི་ཕྱིར་རོ། །དེ་ཡང་། ལམ་མ་གཏོགས་པའི་འདུས་བྱས་རྣམས། །ཟག་བཅས་གང་ཕྱིར་དེ་དག་ལ། །
༼ ཟག་རྣམས་ཀུན་ཏུ་རྒྱས་པར་འགྱུར། །ཅེས་ཏེ། འདིར་རྒྱས་པའི་དོན་ཕན་ཚུན་འཕྲོད་ཅིང་མཐུན་པར་འགྱུར་བ་ཡིན་ནོ། །ཟག་མེད་པ་ནི་འདུས་བྱས་ཀྱི་ནང་ནས་ལམ་བདེན་དང་། དེར་མ་ཟད་ཆོས་ཀྱི་སྐྱེ་མཆེད་དང་ཁམས་ཀྱི་ཕྱོགས་གཅིག་གིས་བསྡུས་
པའི་འདུས་མ་བྱས་གསུམ་ཡང་ཡིན་ཏེ། གང་ལས་ཟག་པ་རྒྱས་པར་མི་འགྱུར་བའི་ཕྱིར་རོ། །དེ་ཡང་། ཟག་མེད་ལམ་གྱི་བདེན་པ་དང་། །འདུས་མ་བྱས་རྣམ་གསུམ་ཡང་སྟེ། །ཞེས་སོ། །གོང་དུ་ལམ་མ་གཏོབ།ས་པའི་ཞེས་པས་ལམ་བདེན་ཟག་
* མེད་དུ་རྟོགས་ནུས་ཀྱང༌། འཇིག་རྟེན་པའི་ལམ་ཡང་ཟག་མེད་དུ་དོགས་པའི་གནས་ཡོད་པས་འདིར་ལམ་གྱི་བདེན་པ་ཞེས་བཤད་པ་ཡིན་ནོ། །ལྗོན་ཤིང་གི་དཔེ་ཕལ་ཆེར་ལས། ཆོས་ཀྱི་ཁམས་ཀྱི་ཕྱོགས་གཅིག་ཅེས་པའི་མཐར་དང་ཞེས་འབྱུང་བ་



ནི༑ འོག་གི་དྲུག་ནི་ཞེས་པས་འཁྲུལ་གཞི་བྱས་ནས་མི་མཁས་པ་དག་གིས་བཅོས་པར་སྣང་བས་མི་དགོས་ལ་དེའི་ཚབ་ཏུ་སྟེ་ཞེས་པ་འབྱུང་བ་རྣམས་དཔེ་དག་པ་ཡིན་ནོ། །གཉིས་པ་ནི་ནམ་མཁའ་དང་འགོག་པ་གཉིས་མ་གཏོགས་པའི་ཆོས་རྣམས་ནི་
འདུས་བྱས་ཏེ། རྒྱུ་རྐྱེན་གྱིས་བྱས་པའི་དངོས་པོ་ཡིན་པའི་ཕྱིར་རོ། །གསུམ་པོ་ནི་བྱས་པའི་དངོས་པོ་མ་ཡིན་པའི་ཕྱིར་འདུས་མ་བྱས་སོ། །དེ་ཡང་ཞལ་ལུང་ལས། ནམ་མཁའ་དང་ནི་འགོག་པ་གཉིས། །ཤིན་ཏུ་འདུས་མ་བྱས་པ་སྟེ། །ཤིན་ཏུ་བརྟན་
བྱས་འདུས་བྱས་ཀུན། །སྐད་ཅིག་མ་སྟེ་བདག་པོ་མེད། །ཅེས་སོ། །ཡང་ན་བསྡུ་བྱ་ཤེས་བྱའི་གནས་སུམ་ཅུ་རྩ་ལྔ་པོ་དེ་དག་སྡུད་བྱེད་གཟུགས་ཕུང་དང་ཡིད་ཀྱི་སྐྱེ་མཆེད་དང་ཆོས་ཁམས་གསུམ་གྱིས་རང་གི་ངོ་བོ་ཡིན་པ་ཉིད་ཀྱི་སྒོ་ནས་བསྡུས་ཏེ། དེ་
ཡང་གཟུགས་ཕུང་གིས་གཟུགས་ཅན་གྱི་སྐྱེ་མཆེད་བཅུ་དང་ཁམས་བཅུ་སྟེ་ཉི་ཤུ་བསྡུས། ཡིད་ཀྱི་སྐྱེ་མཆེད་ཀྱིས་སེམས་ཀྱི་ཁམས་བདུན་དང་རྣམ་ཤེས་ཀྱི་ཕུང་པོ་སྟེ་བརྒྱད་བསྡུས། ཆོས་ཁམས་ཀྱིས་ཚོར་འདུ་འདུ་བྱེད་ཀྱི་ཕུང་པོ་གསུམ་དང་། ཆོས་ཀྱི་
སྐྱེ་མཆེད་དེ་བཞི་བསྡུས་པའི་ཕྱིར་རོ། །དེ་ཡང་། ཕུང་པོ་དང་ནི་སྐྱེ་མཆེད་དང་། །ཁམས་གཅིག་གིས་ནི་ཐམས་ཅད་བསྡུས། །ཞེས་སོ། །དབང་པོ་ཉི་ཤུ་རྩ་གཉིས་ནི། སེམས་ཀྱི་རྟེན་མིག་སོགས་དབང་པོ་དྲུག བྱེ་བྲག་འབྱེད་བྱེད་ཕོ་དབང་མོ་
དབང་གཉིས། གནས་བྱེད་སྲོག་གི་དབང་པོ། ཀུན་ནས་ཉོན་མོངས་པར་བྱེད་པ་ཚོར་བ་བདེ་སྡུག ཡིད་བདེ་ཡིད་མི་བདེ་བཏང་སྙོམས་ཏེ་ལྔ། རྣམ་བྱང་ཚོགས་སོག་བྱེད། དད་པ། བརྩོན་འགྲུས། དྲན་པ། ཏིང་ངེ་འཛིན། ཤེས་རབ་སྡེ་ །
332



ས་
ཉེར་གཅིག་
༄༅། །ལྔ། རྣམ་པར་བྱང་བར་བྱེད་པ་ལ་མི་ཤེས་པ་ཀུན་ཤེས་པར་བྱེད་པ། ཀུན་ཤེས་པ། ཀུན་ཤེས་ལྡན་པའི་དབང་པོ་དང་གསུམ་སྟེ་ཉེར་གཉིས་སོ། །དེ་ཡང་། སེམས་ཀྱི་རྟེན་དང་དེའི་བྱེ་བྲག །གནས་དང་ཀུན་ནས་ཉོན་
མོངས་དང་། །ཚོགས་དང་རྣམ་བྱང་ཇི་སྙེད་པ། །དབང་པོ་དག་ཀྱང་དེ་སྙེད་དོ། །ཞེས་སོ། །རྒྱུ་དྲུག་ནི། བྱེད་རྒྱུ་ལྷན་ཅིག་འབྱུང་བ་དང་། །སྐལ་མཉམ་མཚུངས་པར་ལྡན་པ་དང་། །ཀུན་ཏུ་འགྲོ་དང་རྣམ་སྨིན་ཏེ། །རྒྱུ་ནི་རྣམ་པ་དྲུག་ཏུ་འདོད། །
ཅེས་སོ། །འབྲས་བུ་ལྔ་ནི་རྣམ་སྨིན། རྒྱུ་མཐུན། བདག་པོ། སྐྱེས་བུ་བྱེད་པ། དྲི་མ་མེད་པའོ། །རྐྱེན་བཞི་ནི། རྒྱུའི་རྐྱེན། དམིགས་པ། དེ་མ་ཐག་པ། བདག་པོའི་རྐྱེན་ཏེ་འདི་དག་ཞིབ་ཏུ་མ་སྤྲོས་སོ། །སྤྱི་དོན་གཉིས་པ་བསྡུས་ཏེ་བསྟན་པ་
ལ༑ སྣང་བ་གཟུགས་ཀྱི་གཞི། གཙོ་བོ་སེམས་ཀྱི་གཞི། འཁོར་སེམས་བྱུང་གི་གཞི། ལྡན་པ་མ་ཡིན་པ་འདུ་བྱེདཀྱི་གཞི། འདུས་མ་བྱས་རྟག་པའི་གཞིའོ། །དང་པོ་གཟུགས་ཀྱི་གཞི་ནི་སྔར་བཤད་པའི་གཟུགས་ཀྱི་ཕུང་པོ་སྟེ། དེ་ཡང་ཁམས་ ཡཾ
འོག་མ་གཉིས་ཁོ་ན་ན་ཡོད་དོ། །དེ་ལ་རྫས་ཤིན་ཏུ་ཉུང་བ་ལ་དྲུག་ཡོད་དེ། དཔེར་ན་གཟུགས་ཁམས་ན་དྲི་རོ་གཉིས་མེད་པས་དབང་པོའི་རྡུལ་དང་སྒྲའི་རྡུལ་གང་ཡང་མེད་པའི་བསགས་པའི་གོང་བུ་ཕྲ་རབ་གཅིག་ལ་སོག་བྱེད་འབྱུང་བ་བཞི་
ཙྪཱ དང་༑ གཟུགས་དང་རེག་བྱའི་རྡུལ་ཏེ་རྫས་དྲུག་དང་ལྡན་ལ། དེའི་སྟེང་དུ་སོར་མོའི་རྩེ་མོ་ལྟ་བུ་ལུས་དབང་དང་ལྡན་ན་རྫས་བདུན་ལྷན་ཅིག་ཏུ་སྐྱེཞིང་མིག་སོགས་དབང་པོ་གཞན་དང་ལྡན་པ་ལ་དེ་ཉིད་དང་ཁྱབ་བྱེད་སྔར་གྱི་བདུན་ཏེ་རྫས་བརྒྱད་ལྷན་ཅིག་
གོ ང་རྒྱན་



ཏུ་སྐྱེའོ། །འདོད་ཁམས་ན་དྲི་རོ་གཉིས་ཀྱང་ཡོད་པས་བསགས་པའི་རྡུལ་ཕྲ་རབ་གཅིག་ལ་རྫས་བརྒྱད་དང་། ལུས་དབང་དང་ལྡན་པ་ལ་དགུ་དང་། དབང་པོ་གཞན་ལྡན་ལ་རྫས་བཅུ་ལྷན་ཅིག་ཏུ་སྐྱེ་སྟེ། འདོད་ན་དབང་པོ་མེད་པ་དང་། །སྒྲ་མེད་ཕྲ་
རབ་རྡུལ་རྫས་བརྒྱད། །ལུས་དབང་ལྡན་ལ་རྫས་དགུ་དང་། །དབང་པོ་གཞན་ལྡན་རྫས་བཅུའོ། །ཞེས་སོ། །དེ་ཉིད་སྒྲ་དང་ལྡན་པར་སྐྱེ་ན་རྫས་བཅུ་གཅིག་དང་ལྡན་པར་སྐྱེའོ། །འདིར་རྫས་ཀྱི་དོན་ཡང་འབྱུང་བ་བཞི་ནི་རྫས་ཀྱི་རིགས་ལ་རྫས་སུ་བཟུང་
ཞིང་༑ གཞན་རྣམས་སྐྱེ་མཆེད་ཀྱི་རིགས་ལ་རྫས་སུ་བཟུང་བ་ཡིན་ནོ། །རྫས་རྣམས་མཉམ་པོར་ཡོད་ཀྱང་འགའ་ཞིག་གསལ་བར་དམིགས་པ་ནི་རྫས་ཀྱི་ནུས་པའི་བྱེ་བྲག་ལས་ཡིན་ཏེ། དཔེར་ན་ཁབ་དང་ལྷན་ཅིག་པའི་ཤིང་ལོས་ལུས་ལ་དྲུད་པ་ན་ཁབ་ཀྱི་
རྒྱུ རེག་བྱ་གསལ་བ་བཞིན་ནོ་ཞེས་འདོད་དོ། །དེལྟར་ན་གཟུགས་ཀྱི་གཞི་ཐམས་ཅད་རྫས་སུ་ཡོད་པ་ཁོ་ན་ཡིན་ལ། དེ་ལ་རྡུལ་ཕྲན་དང་རགས་པ་གཉིས་ལས། དང་པོ་ནི། ཆ་ཤས་མེད་པ་དབུས་རྡུལ་ལ་ཕྱོགས་དྲུག་གི་རྡུལ་གྱིས་བསྐོར་བ་བར་དང་བཅས་།
པ་སྟེ། ཕྱི་རོལ་དོན་གྲུབ་ལས། ཐ་དད་ཕྱོགས་ནས་མང་པོ་དང་། །འགའ་ལ་ཀུན་ནས་བསྐོར་ཙམ་དུ། །བརྗོད་པར་ཟད་ཀྱི་རྡུལ་དེ་ནི། །ཆ་ཤས་བཅས་པའི་བདག་ཉིད་མིན། །ཞེས་ཏེ་ཆ་ཡོད་ན་ཆ་ཤས་གཞན་དབྱེར་རུང་བས་རྡུལ་ཕྲན་དུ་མི་རུང་བའི་
ཕྱིར་རོ། །དེས་བརྩམས་པའི་རགས་པ་རྣམས་ནི་གཡག་རྔ་དང་ནེའུ་སིང་ལྟར་ཕྱོགས་གཅིག་ཏུ་འདུས་ནས་བྱ་བ་གཅིག་བྱེད་པ་རྫས་སུ་གྲུབ་པར་འདོད་ལ། རྡུལ་ཕྲན་སོ་སོར་མི་འགྱེས་པ་ནི་འཛིན་པར་བྱེད་པའི་རླུང་གིས་བསྡུས་པས་སོ་ཞེས་ཟེར་རོ། །
334



ཉེར་གཉིས་
༄༅།
།རྡུལ་ཕྲན་དེའང་དབང་ཤེས་ལ་སྣང་བ་ལ། རྟོག་པས་རགས་པར་ངེས་པར་འདོད་དེ། དེ་ཉིད་ལས། རྣམ་པར་རྟོག་པའི་ཤེས་པ་ཡིས། །དེ་གཅིག་ཉིད་དུ་ངེས་པར་བྱེད། །དེ་ཕྱིར་རང་གི་མཚན་ཉིད་ཀྱི། །རྣམ་པར་ཤེས་
།དུ་ལཕནད་གང་ནས་
པས་རྡུལ་ཕྲན་རྣམས། །མི་སྣང་ཞེས་ནི་སྨྲ་བ་གང་། །དེ་རྣམས་ཐམས་ཅད་སྒྲུབ་མ་ཡིན། །ཞེས་སོ། །སེམས་ཀྱི་གཞི་ནི་སྔར་བཤད་པའི་རྣམ་ཤེས་ཀྱི་ཕུང་པོ་སྟེ་རྣམ་པར་ཤེས་པའི་ཚོགས་དྲུག་གོ །དེ་ཡང་གཟུགས་སོགས་གཟུང་བ་དང་། མིག་
ཤེས་སོགས་འཛིན་པ་རྣམས་རྫས་ཐ་དད་དུས་མཉམ་པ་ཤེས་པ་ལ་དོན་གྱི་རྣམ་པ་མ་ཤར་བ་ལ་དོན་ཉིད་ཐུག་ཕྲད་དུ་འཛིན་པར་འདོད་དེ་ཡེ་ཤེས་སྙིང་པོ་ལས། དབང་སྐྱེས་བློ་ནི་རྣམ་མེད་ཀྱིས། །ཕྲ་རབ་བསགས་པ་དངོས་སུ་རིག །ཅེས་སོ། །གལ་ཏེ་བློ་
དོན་ཐ་དད་དུས་མཉམ་ལ་འབྲེལ་བ་མེད་པས་གཟུང་འཛིན་དུ་མི་འཐད་དོ་ཞེ་ན། །དམིགས་རྐྱེན་དང་ཤེས་པ་དུས་མཉམ་པའི་རྒྱུ་འབྲས་སུ་འདོད་ཅིང་། རྒྱུ་ཚོགས་གཅིག་ལས་སྐྱེས་པས་མཚེ་མ་ལྟ་བུའི་འབྲེལ་བ་འཐད་ང་ར་འདོད་དོ། །རྣམ་པ་མེད་ན་མིག་
ཤེས་ཀྱི་སྒྲ་ཡང་རིག་པར་ཐལ་ལོ་སྙམ་ན་མ་ཡིན་ཏེ། དོན་དེ་དག་དབང་པོ་ཐ་དད་ཀྱི་ཡུལ་ཡིན་པའི་ཕྱིར་ཏེ། ཕྱི་རོལ་དོན་གྲུབ་ལས། གཟུགས་སྒྲ་ལ་སོགས་དོན་རྣམས་ནི། །དབང་པོ་ཐ་དད་སྤྱོད་ཡུལ་ལོ། །དེས་ན་དེ་དག་གཅིག་པོ་ཡི། །མྱོང་བར་བྱ་
བ་མ་ཡིན་འདིར། །ཞེས་སོ། །དེས་ན་རྟེན་བཅས་ཀྱི་དབང་པོ་དོན་ལ་ལྟ་བྱེད་ཡིན་གྱིས། ཤེས་པ་ཁོ་ན་མ་ཡིན་ཏེ། མཛོད་ལས། མིག་གི་གཟུགས་རྣམས་མཐོང་རྟེན་བཅས། །དེ་ལ་བརྟེན་པའི་རྣམ་ཤེས་མིན། །གང་ཕྱིར་བར་དུ་ཆོད་པ་ཡི། །
གོ
ང་རྒྱུན་



E
གཟུགས་རྣམས་མཐོང་བ་མེད་ཕྱིར་ལོ། །ཞེས་སོ། །སེམས་བྱུང་གི་གཞི་ནི་སྔར་བཤད་པའི་ཚོར་འདུ་གཉིས་ཀྱང་གཏོགས་པའི་སེམས་བྱུང་ལྔ་བཅུ་རྩ་གཅིག་སྟེ། དེ་ཡང་མཛོད་རྗེས་འབྲངས་དང་བཅས་པ་ལས་བཞི་བཅུ་རྩ་དྲུག་ཏུ་གསུངས་པ་ནི། གཏི་
མུག་མེད་པ་དང་ལྟ་བ་དང་ཤེས་བཞིན་མ་ཡིན་པ་གསུམ་ཤེས་རབ་ཀྱི་རྫས་དང་། རྣམ་གཡེངས་ཏིང་ངེ་འཛིན་ཉོན་མོངས་ཅན་ཡིན་པས་ཏིང་ངེ་འཛིན་གྱི་རྫས་དང༌། བརྗེད་ངས་དྲན་པ་ཉོན་མོངས་ཅན་ཡིན་པས་དྲན་པའི་རྫས་སུ་འདུས་པ་ལ་བསམ་པ་ཡིན་
ལ༑ ལྗོན་ཤིང་ལས། སེམས་བྱུང་ལྔ་བཅུ་རྩ་གཅིག་ཏུ་གསུངས་པ་ནི་དེ་ལྔ་སོ་སོར་ཕྱེ་བ་ལ་དགོངས་པ་ཡིན་གྱི། ཀུན་ལས་བཏུས་ཀྱི་གྲངས་འདྲེན་ལུགས་ལྟར་ནི་མ་ཡིན་ནོ། །སེམས་དང་སེམས་ལས་བྱུང་བ་གཉིས་ནི་ལྷན་ཅིག་ཏུ་སྐྱེའོ། །དེའང་
དབང་པོ་བ།ཅིག་ལ་བརྟེན་པས་རྟེན་མཚུངས་པ་དང་། ཡུལ་གཅིག་ལ་དམིགས་པས་དམིགས་པ་མཚུངས་པ་དང་
། སེམས་སྔོན་པོའི་རྣམ་ལྡན་ཡིན་ན་དེའི་འཁོར་གྱི་ཚོར་བ་སོགས་ཀྱང་སྔོན་པོའི་རྣམ་ལྡན་ཡིན་པས་རྣམ་པ་མཚུངས་པ་དང་། གཅིག་ཅར་
དུ་འཇུག་པ་སོགས་དུས་མཚུངས་པ་དང་། རིགས་འདྲ་གྲངས་མཉམ་པ་སྟེ་གཙོ་སེམས་རྫས་གཅིག་ཡིན་པ་ན་དེའི་འཁོར་གྱི་ཚོར་བའང་རྫས་རེ་བར་མཚུངས་པས་སོ། །དེ་ཡང་མཚུངས་པར་ལྡན་པ་རྣམ་པ་ལྔ། །ཞེས་སོ། །སེམས་བྱུང་རྣམས་ཀྱང་
རྣམ་མེད་རྫས་གྲུབ་ཏུ་འདོད་ལ། སེམས་དང་སེམས་བྱུང་གཉི་གའང་གཞན་རིག་འབའ་ཞིག་ཏུ་འདོད་ཀྱི། རང་རིག་མི་འདོད་དེ། ཀ་མ་ཤཱི་ལས་བྱེ་བྲག་ཏུ་སྨྲ་བ་ལ་སོགས་པ་ནི་རང་རིག་པའི་མངོན་སུམ་ཡང་རིགས་པ་མ་ཡིན་ཏེ། བདག་ཉིད་ལ་བྱེད་པ་
ན་བཏུས་



ཉེར་གསུམ་
༣ ༄༅། །འགལ་བའི་ཕྱིར་རོ། །ཞེས་སོ། །ལྡན་པ་མ་ཡིན་པ་འདུ་བྱེད་ཀྱི་གཞི་ནི་སྔར་བཤད་པའི་ཐོབ་པ་ལ་སོགས་པ་བཅུ་བཞི་སྟེ། ཐོབ་པ་ནི་སྔར་མ་རྙེད་པ་རྙེད་པ་དང་། རྙེད་ཀྱང་ཉམས་པ་ལས་སླར་རྙེད་པ་དང་། དེ་དག་གི་རྒྱུན་
ལྡན་པའོ། །མ་ཐོབ་པ་ནི་དེ་ལས་ལྡོག་པའོ། །སྐལ་མཉམ་ནི་སེམས་ཅན་རྣམས་འདྲ་བར་བྱེད་པའི་རྫས་ཁམས་དང་འགྲོ་བ་དང་སྐྱེ་གནས་ལ་སོགས་པ་རིགས་མཐུན་པའོ། །འདུ་ཤེས་མེད་པ་ནི་འདུ་ཤེས་མེད་པའི་ལྷ་དག་གི་ནང་དུ་སྐྱེས་པ་ན་སྔོན་འདུ་
ཤེས་མེད་པའི་སྙོམས་འཇུག་བསྒོམས་པའི་སྟོབས་ཀྱིས་སེམས་དང་སེམས་བྱུང་རང་གི་ངང་གིས་འགགས་པའོ། །འདུ་ཤེས་མེད་པའི་སྙོམས་འཇུག་ནི། བསམ་གཏན་བཞི་པ་ལ་བརྟེན་ཏེ་ཚོགས་དྲུག་བཀག་པ་ལ་ཐར་པ་དང་ཐར་ལམ་དུ་འདུ་ཤེས་པས་
# སེམས་སེམས་བྱུང་རྣམས་བཀག་པའི་སྙོམས་འཇུག་གོ །འགོག་པའི་སྙོམས་འཇུག་ནི། སྲིད་རྩེ་ལ་བརྟེན་ནས་འདུ་ཤེས་དང་ཚོར་བས་སྐྱོ་སྟེ། འགོག་སྙོམས་ལ་ཞི་བ་མྱང་འདས་དང་འདྲ་བར་འདུ་ཤེས་པས་སེམས་སེམས་བྱུང་རྣམས་བཀག་པའི་
སྙོམས་པར་འཇུག་པའོ། །སྲོག་ནི་ཁམས་གསུམ་པའི་ཚེ་སྟེ་དྲོད་དང་རྣམ་ཤེས་ཀྱི་རྟེན་ནོ། །འདུས་བྱས་ཀྱི་མཚན་ཉིད་བཞི་ལས་སྐྱེ་བ་ནི་འདུས་བྱས་སྐྱེད་པར་བྱེད་པའོ། །གནས་པ་ནི་སྐྱེས་པ་དེ་ཉིད་སྐད་ཅིག་གནས་པའོ། །རྒ་བ་ནི་འདུས་བྱས་སྙིང་པར་
# བྱེད་པའོ། །མི་རྟག་པ་ནི་འདུས་བྱས་འཇིག་པའོ། །མིང་གི་ཚོགས་ནི། གཟུགས་ཞེས་པ་ལྟ་བུ་དོན་དེའི་བརྡར་བྱས་པའོ། །ཚིག་ནི་འདུས་བྱས་མི་རྟག་ཅེས་པ་ལྟ་བུ་དོན་གྱི་ཁྱད་པར་ཙམ་སྟོན་པའི་ངག་གོ །ཡི་གེ་ནི་ཨ་ལ་སོགས་པ་མིང་ཚིག་གི་གཞིར་
337



རྒྱུད་སྡེ་ཀུན་བཏུས་
གྱུར་པའོ། །འདི་རྣམས་ཀྱང་གཟུགས་སེམས་སེམས་བྱུང་ལས་ཐ་དད་པ་རྫས་སུ་ཡོད་པ་ཁོ་ན་ཡིན་ནོ་ཞེས་འདོད་དོ། །འདུས་མ་བྱས་ཀྱི་གཞི་ནི་ནམ་མཁའ་ནི་བསྒྲིབ་བྱ་སྒྲིབ་བྱེད་དང་བྲལ་ཞིང་གཟུགས་ཅན་གྱི་གོ་འབྱེད་པའོ། །སོ་སོར་བརྟགས་འགོག་
ནི༑ བདེན་པ་བཞི་ལ་བར་ཆད་མེད་ལམ་གྱི་ཤེས་རབ་ཀྱིས་སོ་སོར་བརྟགས་པས་ཐོབ་པའི་འགོག་པ་གང་ཞིག་ཟག་པ་དང་བཅས་པའི་ཆོས་དང་བྲལ་བའོ། །སོ་སོར་བརྟགས་མིན་གྱི་འགོག་པ་ནི་རྐྱེན་མ་ཚང་པས་མ་འོངས་པའི་ཆོས་ཟག་བཅས་ཟག་མེད་
| རྣམས་སྐྱེ་བ་ལ་གཏན་དུ་གེགས་བྱེད་པའི་འགོག་པ་སྟེ་སྔ་མ་ལས་གཞན་དུ་གྱུར་པའོ། །འདི་དག་ཀྱང་རྟག་པའི་རྫས་སུ་ཡོད་པ་ཁོ་ནའོ། །ཡུལ་དབུས་ཀྱི་བྱེ་བྲག་ཏུ་སྨྲ་བ་རྣམས་དེ་བཞིན་ཉིད་དང་བཞི་ཡིན་ཟེར་རོ། །སྤྱི་དོན་གཉིས་པ་ཟག་བཅས་བྱེ་བྲག་ཏུ་
བཤད་པ་ལ་འབྲས་བུ་སྡུག་བསྔལ་གྱི་བདེན་པ་དང་། རྒྱུ་ཀུན་འབྱུང་གི་བདེན་པའོ། །དང་པོ་ནི། ཀུན་འབྱུང་གི་འབྲས་བུར་གྱུར་པའི་ཟག་བཅས་ཏེ། དེ་ལ་ཡང་གང་དུ་ཀུན་ནས་ཉོན་མོངས་པ་དང་། གང་ཀུན་ནས་ཉོན་མོངས་པའོ། །དང་པོ་
ནི། ཁམས་གསུམ་དང་ས་དགུས་བསྡུས་པའི་སྣོད་ཀྱི་འཇིག་རྟེན་ནོ། །གཉིས་པ་ནི། འདོད་པའི་ཁམས་ན་ངན་སོང་གི་འགྲོ་བ་པ་གསུམ། གླིང་བཞིའི་མི། འདོད་ལྷ་རིགས་དྲུག་དང་། གཟུགས་ཁམས་ན་གནས་རིགས་བཅུ་བདུན་དང་། གཟུགས་
མེད་ན་སྐྱེ་མཆེད་མུ་བཞི་སྟེ་མདོར་ན་འདོད་ཁམས་ས་གཅིག གཟུགས་ཁམས་བསམ་གཏན་བཞི། གཟུགས་མེད་སྐྱེ་མཆེད་མུ་བཞི་སྟེ་ས་དགུའོ། །འདི་དག་གི་སྡུག་བསྔལ་གྱི་རྣམ་གྲངས་ནི་འོག་ཏུ་འཆད་དོ། །གཉིས་པ་ཀུན་འབྱུང་གི་བདེན་པ་ནི་
34



།སྡུག་བསྔལ་བདེན་པའི་རྒྱུར་གྱུར་པ་སྟེ། དབྱེ་ན་ལས་ཀྱི་ཀུན་འབྱུང་དང་། །ཉོན་མོངས་པའི་ཀུན་འབྱུང་གཉིས་ལས། དང་པོ་ལས་ཀྱི་ཀུན་འབྱུང་ལ་སེམས་པ་དང་བསམ་པའི་ལས་ནི། མཛོད་ལས། ལས་ལས་འཇིག་
རྟེན་སྣ་ཚོགས་སྐྱེས། །དེ་ནི་སེམས་པ་དང་དེས་བྱས། །སེམས་པ་ཡིད་ཀྱི་ལས་ཡིན་ནོ། །དེས་བསྐྱེད་ལུས་དང་ངག་གི་ལས། །ཞེས་པ་ལྟར་ཡིད་དང་ལུས་ངག་གི་ལས་སོ། །འདི་ལ་རིག་བྱེད་ཀྱི་ལས་དང་། རིག་བྱེད་མ་ཡིན་པའི་ལས་གཉིས་
ལས༑ དང་པོ་ནི། སེམས་པའི་དབང་གིས་བསྟོད་ཕྱག་བྱེད་པ་ལ་སོགས་པའི་ཕྱི་ལུས་ངག་གི་རྣམ་འགྱུར་གྱིས་ནང་གི་ཀུན་སློང་རིག་པར་བྱེད་པས་ན་རྣམ་པར་རིག་བྱེད་ཀྱི་ལས་སོ། །གཉིས་པ་ལ་སྡོམ་པ་སྡོམ་མིན་བར་མ་གསུམ་ལས། དང་པོ་ལ་སོ་
» ཐར་བསམ་གཏན་ཟག་མེད་ཀྱི་སྡོམ་པ་གསུམ་གྱི་དང་པོ་ནི། ཆོས་འདི་བདག་གིས་འདོད་པ་ན་སྤྱོད་པའི་ཚུལ་ཁྲིམས་ཏེ་སྔར་སྤྱོད་པ་རིམ་པ་ཅན་ལ་སློབ་པའི་སྐབས་སུ་བཤད་ཟིན་ཏོ། །གཉིས་པ་ནི། གཟུགས་ན་སྤྱོད་པའི་ཚུལ་ཁྲིམས་ཏེ་ལུས་ངག་གི་སྤོང་
བ་བདུན་ནོ། །གསུམ་པ་ནི། ཟག་པ་མེད་པའི་སྤོང་བ་བདུན་ནོ། །སྡོམ་མིན་ནི། སྡོམ་མིན་ཅན་གྱི་རིགས་སུ་སྐྱེས་ནས་དེའི་ལས་བྱེད་པ་འམ། ཇི་སྲིད་འཚོ་བར་དུ་སྡིག་པའི་ལས་ཁས་བླངས་པ་ལས་སྐྱེས་པའི་ལུས་ངག་གི་ལས་ཏེ། མཛོད་
ལས༑ སྡོམ་པ་མིན་པ་བྱ་བའམ། །ཁས་ལེན་པ་ལས་སྐྱེ་བར་འགྱུར། །ཞེས་སོ། །བར་མའི་རིག་བྱེད་མ་ཡིན་པ་ནི་སྡོམ་པ་སྡོམ་མིན་གཉི་ག་མ་ཡིན་པའི་དགེ་མི་དགེའི་ལས་ནང་གི་ཀུན་སློང་རིག་པར་མི་བྱེད་པ་རྣམས་སོ། །སྡོམ་མིན་ཅན་དད་པའི་
339
གོ
ང་རྒྱན་



ཤུགས་ཀྱིས་མཆོད་རྟེན་ལ་ཕྱག་བྱེད་པ་དང་
། སྡོམ་པ་ཅན་ཉོན་མོངས་པའི་ཤུགས་ཀྱིས་གསོད་སོགས་ལ་འཇུག་པའི་ཚེ་བར་མ་སྐྱེ་བར་འདོད་དོ། །གཞན་ཡང་མདོ་ལས་འབྱུང་བའི་ལས་ཀྱི་རྣམ་གྲངས་ནི་རྣམ་སྨིན་ཡིད་དུ་འོང་བ་འབྱིན་པ་དང་། ཡིད་དུ་
མི་འོང་བ་འབྱིན་པ་དང༌། དེ་གཉི་ག་ལུང་དུ་མི་སྟོན་པ་དགེ་མི་དགེ་ལུང་མ་བསྟན་གྱི་ལས་གསུམ་དང་། ཡང་འདོད་ཁམས་ཀྱི་དགེ་བ་དང་། མི་དགེ་བ་ལ་བསོད་ནམས་དང་བསོད་ནམས་མ་ཡིན་པའི་ལས་དང་། ཁམས་གོང་གི་ལས་དགེ་བ་ལ་མི་
གཡོ་བའི་ལས་ཞེས་བྱ་བ་གསུམ་དང་། ཡང་འདོད་ཁམས་ནས་བསམ་གཏན་གསུམ་པའི་བར་གྱི་ལས་དགེ་བ་ལ་བདེ་བ་མྱོང་འགྱུར་དང་། དེ་དག་གི་ལས་མི་དགེ་བ་ལ་སྡུག་བསྔལ་མྱོང་འགྱུར་དང་། བསམ་གཏན་བཞི་པ་དང་གཟུགས་མེད་ཀྱི་ལས་
དགེ་བ་ལ་བཏང་སྙོམས་མྱོང་འགྱུར་ཞེས་བྱ་ལ། དེ་དག་མྱོང་བར་ངེས་མ་ངེས་ཀྱི་བྱེ་བྲག་གིས་གཉིས་དང་། མྱོང་བར་ངེས་པ་ལའང་ཚེ་འདི་དང་། ཕྱི་མ་དང་ཚེ་རབས་གཞན་ལ་མྱོང་འགྱུར་གསུམ་དང༌། མ་ངེས་པ་སྟེ་བཞིར་ཡང་ཡོད་དོ། །གཞན་ ཁོ
ཡང་ངོ་བོ་ཉོན་མོངས་ཅན་རྣམ་སྨིན་ཡིད་དུ་མི་འོང་བ་འབྱིན་པའི་ཕྱིར་ལས་གནག་རྣམ་སྨིན་གནག་པ་དང༌། ངོ་བོ་མི་དགེ་བ་དང་མ་འདྲེས་ཤིང་རྣམ་སྨིན་ཡིད་དུ་འོང་བ་འབྱིན་པ་གཉི་ག་དཀར་བ་དང་། ངོ་བོ་འདྲེས་པ་མ་ཡིན་ཀྱང་དེ་ལྡན་གྱི་རྒྱུད་ལ་འདྲེས་
པར་འཇུག་ལ་རྣམ་སྨིན་ཡང་འདྲེས་མར་མྱོང་བ་ལས་དཀར་གནག་ལ་རྣམ་སྨིན་དཀར་གནག་དང་། ངོ་བོ་ཉོན་མོངས་ཅན་མ་ཡིན་ཞིང་། རྣམ་སྨིན་དཀར་བ་མེད་པ། མི་དཀར་མི་གནག་གི་ལས་ཏེ་བཞིར་ཡང་བཤད་དོ། །གཉིས་པ་ལ་རྩ་བའི་ཉོན་
34



a
ཉེར་ལྔ་
༄༅། །མོངས་པ་དང་། ཉེ་བའི་ཉོན་མོངས་པ་གཉིས་ལས། དང་པོའི་ངོ་བོ་ནི། གནས་མ་བུ་ཉོན་མོངས་པའི་ཐོབ་པ་ལ་དང་། བྱེ་བྲག་སྨྲ་བ་ཀུན་དཀྲིས་མངོན་གྱུར་དང་མདོ་སྡེ་པ་བག་ལ་ཉལ་ཏེ། ཉོན་མོངས་པའི་ས་བོན་ལ་ཕྲ་
རྒྱས་སུ་འདོད་དོ། །དེ་ལ་དབྱེ་ན། སྲིད་པའི་རྩ་བ་ཕྲ་རྒྱས་དྲུག །འདོད་ཆགས་དེ་བཞིན་ཁོང་ཁྲོ་དང་། །ང་རྒྱལ་མ་རིག་ལྟ་བ་དང་། །ཐེ་ཚོམ་ཡིན་ཏེ་དེ་དྲུག་ཀྱང་། །འདོད་ཆགས་དབྱེ་བས་བདུན་དུ་བཤད། །ཅེས་དང་། ཁམས་གཉིས་ལས་སྐྱེས་
སྲིད་འདོད་ཆགས། །ཞེས་གསུངས་པས། འདོད་ཆགས་ལ་འདོད་པའི་འདོད་ཆགས་དང་། སྲིད་པའི་འདོད་ཆགས་གཉིས་ཀྱི་དབྱེ་བས་བདུན་དུ་འགྱུར་རོ། །ལྟ་བ་ལ་དབྱེ་ན། ལྟ་བ་ལྔ་སྟེ་འཇིག་ཚོགས་དང་། །ལོག་དང་མཐར་འཛིན་ལྟ་བ་དང་། །
ལྟ་བ་དང་ནི་ཚུལ་ཁྲིམས་དང་། །བརྟུལ་ཞུགས་མཆོག་ཏུ་འཛིན་དང་བཅུ། །ཞེས་ཏེ། གོ་རིམ་བཞིན་དུ་ཉེར་ལེན་གྱི་ཕུང་པོ་ལྔ་ལ་བདག་དང་བདག་གིར་ལྟ་བ་ལྔ་དང་། བདེན་པ་སོགས་མེད་པར་དང་། རྟག་ཆད་དང་། ལྟ་སོགས་ཟག་བཅས་ཀུན་ལ་ བའི
མཆོག་ཏུ་དང་། བྱད་གྲོལ་མཐོ་རིས་ཀྱི་ལམ་ལ་ལམ་དུ་དང་། དེ་དག་གི་རྒྱུ་མིན་ལ་རྒྱུར་ལྟ་བའོ། །ང་རྒྱལ་ནི་སེམས་ཁེངས་པ་སྟེ། དབྱེ་ན། ཆུང་ངུ་བས་བདག་མཆོག་ལ་མཉམ་པ་དང་མཉམ་མོ་སྙམ་དུ་སེམས་ཁེངས་པ་ང་རྒྱལ་དང་། མཉམ་པོ་
བས་ལྷག་གོ་སྙམ་དུ་སེམས་ཁེངས་པ་ལྷག་པའི་དང་། མཆོག་པས་ཀྱང་བདག་ལྷག་གོ་སྙམ་པ་ང་རྒྱལ་ལས་ཀྱང་ང་རྒྱལ་དང་། ཉེར་ལེན་གྱི་ཕུང་པོ་ལ་བདག་གིར་ཁེངས་པ་ངའོ་སྙམ་པའི་དང་། བསམ་གཟུགས་ལ་བརྟེན་པའི་ཟག་བཅས་ཟག་མེད་ཀྱི་
གོ
ང་རྒྱན་



ཆོས་མངོན་དུ་མ་བྱས་པ་ལ་བདག་གིས་བྱས་སོ་སྙམ་པ་མངོན་པའི་དང་
། ཆེས་ཁྱད་པར་དུ་འཕགས་པ་ལས་བདག་ཅུང་ཟད་ཅིག་གིས་དམན་སྙམ་པའི་སེམས་ཁེངས་པ་ཅུང་ཟད་སྙམ་པའི་དང་། ཡོན་ཏན་མེད་པ་ལ་ཡོན་ཏན་དང་ལྡན་ནོ་སྙམ་པའི་ལོག་
པའི་ང་རྒྱལ་ལོ། །གཉིས་པ་ཉེ་བའི་ཉོན་མོངས་པ་ནི་སུམ་ཅུ་པར། ཁྲོ་བ་མཁོན་དུ་འཛིན་པ་དང་། །འཆབ་དང་འཚིག་དང་ཕྲག་དོག་དང༌། །སེར་སྣ་དང་ནི་རྒྱུར་བཅས་དང་། །གཡོ་རྒྱགས་རྣམ་འཚེ་ངོ་ཚ་མེད། །ཁྲེལ་མེད་རྨུགས་དང་རྒོད་པ་
དང་༑ །མ་དད་པ་དང་ལེ་ལོ་དང་། །བག་མེད་པ་དང་བརྗེད་ངས་དང་། །རྣམ་གཡེངས་ཤེས་བཞིན་མ་ཡིན་པ། །ཞེས་པ་རྣམས་སོ། །སྤྱི་དོན་གསུམ་པ་ཟག་མེད་བྱེ་བྲག་ཏུ་བཤད་པ་ལ། བདེན་པའི་དབྱེ་བ་བསྟན་པ། དེའི་མངོན་པར་རྟོགས་པ་སྐྱེ་
ཞཚུལ༑ དེའི་གང་ཟག་གི་དབྱེ་བ། གང་ཟག་རྣམས་ཀྱི་ཤེས་པའི་དབྱེ་བ། ཏིང་ངེ་འཛིན་གྱི་ཁྱད་པར་བསྟན་པའོ། །དང་པོ་ལ་བདེན་པ་བཞིར་དབྱེ་བ་དང་། གཉིས་སུ་དབྱེ་བའོ། །དང་པོ་ལ་སྡུག་ཀུན་འགོག་ལམ་བཞི་ལས། དང་པོ་ལ་མཚན་གཞི་དང་
མཚན་ཉིད་གཉིསཀྱི་དང་པོ་ནི་སྡུག་བསྔལ་གསུམ་མམ་བརྒྱད་ཀྱིས་གདུང་བ་དང་བཅས་པས་ན་སྡུག་བསྔལ་ཏེ། དེ་ལ་སྡུག་བསྔལ་གསུམ་ནི་སྡུག་བསྔལ་གྱི་སྡུག་བསྔལ་དང་། འགྱུར་བའི་དང་། འདུ་བྱེད་ཀྱི་སྡུག་བསྔལ་ལོ། །སྡུག་བསྔལ་གྱི་སྡུག་
བསྔལ་ནི་ཚོར་བ་སྡུག་བསྔལ་གནས་དང་བཅས་པ་ཐམས་ཅད་དེ། རང་གི་མཚན་ཉིད་ཀྱིས་སྡུག་བསྔལ་བའི་ཕྱིར་རོ། །འགྱུར་བའི་སྡུག་བསྔལ་ནི་ཟག་བཅས་ཀྱི་ཚོར་བ་བདེ་བ་གནས་དང་བཅས་པ་སྟེ། ཉམས་ན་གདུང་བ་བསྐྱེད་པའི་ཕྱིར་རོ། །འདུ་བྱེད་
342



ཉེར་དྲུག་
།ཀྱི་སྡུག་བསྔལ་ནི་ཟག་བཅས་ཀྱི་ཚོར་བ་བཏང་སྙོམས་གནས་དང་བཅས་པ་སྟེ། སྡུག་བསྔལ་གཞན་གཉིས་ཀྱི་ས་བོན་དང་ལྡན་པས་བཏང་སྙོམས་ཁོར་མོ་ཡུག་ཏུ་མི་གནས་པའི་ཕྱིར་དང་། གཅིག་ཏུ་གྲུབ་པ་དང་། བདེ་བ་
མ་ཡིན་པའི་ཕྱིར་རོ། །དེས་ན་སྣོད་བཅུད་ཐམས་ཅད་ཟག་བཅས་ཡིན་པས་འདུ་བྱེད་ཀྱི་སྡུག་བསྔལ་ཡིན་ནོ། །བརྒྱད་ནི། ཕྲད་བྲལ་འགྱུར་དང་རེ་བ་མེད། །སྐྱེ་རྒ་ན་དང་འཆི་བའོ། །ཞེས་ཏེ། དེ་དག་ཀྱང་རིམ་པ་ལྟར། དགྲ་ལ་སོགས་པ་ཡུལ་ཡིད་
དུ་མི་འོང་བ་དང་ཕྲད་པ་དང་། བུ་སྡུག་པ་ལ་སོགས་པ་ཡིད་དུ་འོང་བ་དང་བྲལ་བ་དང་། ཕྱུག་པོ་དབུལ་པོར་སོང་བ་སོགས་སྔར་བཤད་པའི་འགྱུར་བ་དང༌། འདོད་པའི་དངོས་པོ་བཙལ་ཡང་མ་རྙེད་པ་རེ་བ་འབྲས་བུ་མེད་པ་དང་། མངལ་དོག་པ་ལ་
སོགས་པའི་སྡུག་བསྔལ་འབྱུང་བ་སྐྱེ་བ་དང་། ན་ཚོད་འགྱུར་བས་སྡུག་བསྔལ་བ་རྒ་བ་དང་། ཁམས་མ་སྙོམས་པས་སྡུག་བསྔལ་བ་ན་བ་དང་། སྲོག་འགྱུར་བས་སྡུག་བསྔལ་བ་འཆི་བ་སྟེ། མདོར་ན་ཉེ་བར་ལེན་པའི་ཕུང་པོ་ལྔ་གནས་ངན་ལེན་གྱིས་ ལོ
སྡུག་བསྔལ་བའི་ཕྱིར་སྡུག་བསྔལ་ཡིན་ནོ། །གཉིས་པ་མཚན་ཉིད་ནི་སྡུག་བདེན་ལ་བྱིས་པ་རྣམས་ཕྱིན་ཅི་ལོག་བཞིར་ཞེན་པའི་ཕྱིར་དེའི་གཉེན་པོར་མཚན་ཉིད་བཞི་སྟེ། རྟག་འཛིན་གྱི་གཉེན་པོར་མི་རྟག་པ་དང་། བདེ་བ་དང་གཙང་བར་འཛིན་པའི་གཉེན་
# པོར་སྡུག་བསྔལ་བ་དང་། བདག་འཛིན་ལ་གཉིས་ཀྱི་ཕུང་པོའི་ངོ་བོ་ལ་བདག་ཏུ་འཛིན་པའི་གཉེན་པོར་བདག་མེད་པ་དང་། དོན་གཞན་ལ་བདག་ཏུ་འཛིན་པའི་གཉེན་པོར་སྟོང་པའོ། །དེ་ཡང་སྐད་ཅིག་གིས་མི་སྡོད་ཅིང་རྒྱུན་གྱིས་འགྱུར་བའི་ཕྱིར་མི་



རྟག ལུས་སེམས་ཡོངས་སུ་གདུང་བའི་ཕྱིར་སྡུག་བསྔལ། དཔྱད་ན་ཕུང་པོ་ལས་དོན་གཞན་པའི་བྱེད་པ་པོ་དང་ཟ་བ་པོའི་བདག་མེད་པའི་ཕྱིར་སྟོང་པ། མི་རྟག་པ་དང་དུ་མའི་ཕྱིར་ཕུང་པོ་རྣམས་རྟག་པ་གཅིག་པུ་བའི་བདག་མེད་པ་སྟེ་བཞི་དང་ལྡན་
ནོ༑ །གཉིས་པ་ཀུན་འབྱུང་ལ་གཉིས་ལས། མཚན་གཞི་ནི་འཁོར་བའི་སྡུག་བསྔལ་གྱི་རྒྱུ་ཟག་བཅས་ཀྱི་ལས་དང་། ཉོན་མོངས་པ་གཉིས་སོ། །དང་པོ་ལས་ལ་དགེ་སྡིག་གཉིས་ལས། དགེ་བ་ནི་མ་ཆགས་ཞེ་སྡང་གཏི་མུག་མེད་པ་སྟེ། རྩ་བ་གསུམ་
|གྱིས་བསྐྱེད་པའི་སྒོ་གསུམ་གྱི་ལས་ཏེ། རྣམ་སྨིན་ཡིད་དུ་འོང་བ་འབྱིན་བྱེད་ཡིན་པའི་ཕྱིར་རོ། །སྤྱིར་དགེ་བ་ལ་ངོ་བོ་ཉིད་དང་། འབྲེལ་བ་དང་། ཀུན་ནས་སློང་བའི་དགེ་བའོ། །དང་པོ་ནི། སེམས་བྱུང་གི་ནང་ཚན་དད་སོགས་རྣམས་ཏེ། སྨན་
# བཟང་པོ་ལྟར་རང་བཞིན་གྱིས་རྣམ་པར་དཀར་བའི་ངོ་བོར་སྐྱེས་པའི་ཕྱིར་རོ། །གཉིས་པ་ནི། དེ་དག་དང་མཚུངས་ལྡན་གྱི་སེམས་སེམས་བྱུང་རྣམས་ཏེ། སྨན་དང་སྦྱར་བའི་བཏུང་བ་ལྟར་གྲོགས་སྟོབས་ཀྱིས་དགེ་བར་སྐྱེས་བའི་ཕྱིར་རོ། །གསུམ་པ་ནི་
སྔ་མ་དེ་དག་གིས་ཀུན་ནས་བསླངས་པའི་ལུས་ངག་གི་ལས་ཏེ། སྨན་གྱི་བཏུང་བའི་སྤྲིས་མ་ལྟར་རྒྱུའི་སྟོབས་ཀྱིས་དགེ་བར་སྐྱེས་པའི་ཕྱིར་རོ། །མི་དགེ་བ་ནི་དུག་གསུམ་གྱིས་ཀུན་ནས་བསླངས་བའི་སྒོ་གསུམ་གྱི་ལས་ཏེ། རྣམ་སྨིན་ཡིད་དུ་མི་འོང་བ་
འབྱིན་བྱེད་ཡིན་པས་སོ། །དེ་ལའང་སྔ་མ་ལྟར་གསུམ་ལས། ངོ་བོ་ཉིད་ཀྱི་མི་དགེ་བ་ནི་ལུས་ངག་གི་ཉེས་སྤྱོད་ཀུན་ནས་སློང་བའི་ཉོན་མོངས་པ་དང་
། ཉེ་བའི་ཉོན་མོངས་པ་རྣམས་སོ། །འབྲེལ་བ་ནི་དེ་དག་དང་མཚུངས་ལྡན་གྱི་སེམས་སེམས་བྱུང་།
34



ཉེར་བདུན་
།རྣམས་སོ། །སློང་བའི་ནི་དེ་དག་གིས་ཀུན་ནས་བསླངས་བའི་ལུས་ངག་གི་ལས་རྣམས་སོ། །འདི་དག་ཅུང་ཟད་བཤད་ཟིན་ལ། རྒྱས་པར་གཞན་དུ་ཤེས་པར་བྱའོ། །ཉོན་མོངས་པའི་ཀུན་འབྱུང་ལ་སྤྱིར་བཤད་པ་
དང་༑ སོ་སོར་བཤད་པའོ། །དང་པོ་སྤྱིར་བཤད་པ་ལ་རྩ་བའི་དབྱེ་བ་བཟའ་བྱ་བདེ་སྡུག་བཏང་སྙོམས་གསུམ་ལ་ལོག་པར་ཞུགས་པ་གོ་རིམ་བཞིན་དུ་འདོད་ཆགས་ཞེ་སྡང་གཏི་མུག་གསུམ་ཡིན་ལ། ཟ་བ་པོ་སེམས་ཅན་ལ་ལོག་པར་ཞུགས་པ་ང་རྒྱལ་
༧ དང་༑ ཕྱིན་ཅི་མ་ལོག་པར་ངེས་པ་ལ་ལོག་པར་སྒྲུབ་པ་ལྟ་བ་དང་ཐེ་ཚོམ་སྟེ་དྲུག་ཡིན་ནོ། །དྲུག་པོ་དེ་དག་ལས་ལྟ་བ་ལ་ལྔར་ཕྱེ་བས་བཅུར་འགྱུར་རོ། །འོ་ན་ང་རྒྱལ་ལ་ཡང་བདུན་དུ་འབྱེད་པར་རིགས་སོ་ཞེ་ན། མི་མཚུངས་ཏེ། ལྟ་བ་དག་ནི་ཉེས་།
དམིགས་ཆེ་བའི་ཕྱིར། ལྔར་ཕྱེ་སྟེ་འབད་དེ་སྤང་བར་བྱ་བའི་ཕྱིར་དུ་ཡིན་པས་སོ། །འདི་དག་ཉེ་ཉོན་དང་བཅས་པ་གོང་དུའང་ཅུང་ཟད་བཤད་ཟིན་ཏོ། །གཉིས་པ་སོ་སོར་བཤད་པ་ལ་བྱེ་སྨྲའི་ལུང་དང་ཐུན་མོང་དུ་གྲགས་པའོ། །དང་པོ་ནི། འདོད་
ཁམས་ན་སྡུག་བསྔལ་མཐོང་བས་སྤང་བར་བྱ་བ་བཅུ། ཀུན་འབྱུང་དང་འགོག་པ་ལ་ལྟ་བ་དང་པོ་གཉིས་དང་ལྔ་པ་མ་གཏོགས་བདུན་བདུན། ལམ་ལ་ལྟ་བ་དང་པོ་གཉིས་མ་གཏོགས་བརྒྱད་དེ་སུམ་ཅུ་རྩ་གཉིས། བདེན་པ་མཐོང་བ་ཙམ་གྱིས་ཀྱང་སྤོང་མ་
ནུས་པའི་འདོད་ཁྲོ་ང་རྒྱལ་མ་རིག་པ་སྟེ་བཞིའི་རིགས་ཁ་ཅིག་ནི་བསྒོམ་སྤངས་ཏེ་སུམ་ཅུ་རྩ་དྲུག ཁམས་གོང་མ་གཉིས་རྒྱུད་ཞི་གནས་དང་ལྡན་པའི་ཕྱིར་ཉོན་མོངས་རྩུབ་བག་ཅན་ཁོང་ཁྲོ་མེད་པས་དེ་གཉིས་ན་མཐོང་སྤང་དགུ་དང་དྲུག་དྲུག་བདུན་ཏེ་ཉེར་
གོ
ང་རྒྱན་



བརྒྱད༑ འདོད་ཆགས་ང་རྒྱལ་མ་རིག་པ་གསུམ་བསྒོམ་སྤང་ཡང་ཡིན་པས་སུམ་ཅུ་རྩ་གཅིག་རེ་སྟེ། ཁམས་གསུམ་ན་མཐོང་བསྒོམ་གྱི་སྤང་བྱ་དགུ་བཅུ་རྩ་བརྒྱད་ཡོད་དོ། །དེ་ཡང་། དེ་དག་བཅུ་དང་བདུན་བདུན་བརྒྱད། །ལྟ་བ་གསུམ་གཉིས་མ་
གཏོགས་པ། །འདོད་ན་སྡུག་བསྔལ་ལ་སོགས་པ། །མཐོང་བས་རིམ་བཞིན་སྤོང་བར་བྱེད། །བཞི་ནི་བསྒོམ་པས་སྤངས་བྱ་ཡིན། །ཁོང་ཁྲོ་མ་གཏོགས་དེ་དག་ཉིད། །གཟུགས་ཁམས་གཟུགས་མེད་དེ་དང་འདྲ། །ཞེས་སོ། །གཉིས་པ་ལ། མཐོང་
སྤང་༑ བསྒོམ་སྤང༌། ཐུན་མོང་དུ་ངོ་བོ་ངོས་བཟུང་བའོ། །དང་པོ་ནི། འདོད་ཁམས་ན་བདེན་པ་བཞི་པོ་རང་རང་གི་ཆོས་ཉིད་མཐོང་བ་ཙམ་གྱིས་སྤང་བར་བྱ་བའི་ཉོན་མོངས་པ་བཅུ་ཕྲག་བཞི་སྟེ། སྡུག་བསྔལ་མཐོང་བས་སྤང་བར་བྱ་བའི་ཉོན་མོངས་
པ་བཅུ། དེ་བཞིན་དུ་གཞན་གསུམ་ལའང་བཅུ་བཅུ་སྟེ་བཞི་བཅུའོ། །ཁམས་གོང་མ་གཉིས་ནས་ཁོང་ཁྲོ་མེད་པས་དགུ་དགུ་སྟེ་སུམ་ཅུ་རྩ་དྲུག ཐམས་ཅད་བསྡོམས་ན་ཁམས་གསུམ་ན་མཐོང་སྤང་གི་ཉོན་མོངས་པ་བརྒྱ་རྩ་བཅུ་གཉིས་ཡོད་དོ། །དེ་ལ་
འཇིགས་ལྟ་དང་མཐར་ལྟ་ཀུན་བརྟགས་ཀྱི་ཆ་དང་། ལྟ་བ་གཞན་གསུམ་དང་། ཐེ་ཚོམ་དང་། ལྟ་བ་དེ་དག་ལ་ལོག་ཞུགས་ཀྱི་འདོད་ཆགས་ཁོང་ཁྲོ་ང་རྒྱལ་མ་རིག་པ་རྣམས་མཐོང་སྤང་ཡིན་ནོ། །གཉིས་པ་བསྒོམ་སྤང་ནི། ཡུལ་ལ་ལོག་པར་ཞུགས་
པའི་འདོད་ཆགས་སོགས་བཞི་དང་། ལྷན་སྐྱེས་ཀྱི་འཇིག་ལྟ་དང་མཐར་ལྟ་སྟེ། འདོད་པ་ན་བསྒོམ་སྤང་དྲུག ཁམས་གོང་གཉིས་ན་ཁོང་ཁྲོ་མ་གཏོགས་པ་ལྔ་ལྔ་སྟེ་ཁམས་གསུམ་ན་བསྒོམ་སྤང་གི་ཉོན་མོངས་པ་བཅུ་དྲུག་ཡོད་དོ། །གསུམ་པ་ཐུན་མོང་
346



ཉེར་བརྒྱུད་
༄༅། །དུ་ངོ་བོ་ངོས་བཟུང་བ་ནི། དེ་ལ་མཐོང་སྤང་རྣམས་ནི་ཐོས་བསམ་ལོག་པར་བྱས་པ་སོགས་ལས་འབྱུང་བས་ཀུན་བརྟགས་ཞེས་བྱ་སྟེ། མུ་སྟེགས་བྱེད་ཀྱིས་བདག་དང་གཙོ་བོ་སོགས་སུ་སྒྲོ་བཏགས་པ་ལྟ་བུའོ། །བསྒོམ་
སྤང་ནི་ཐོག་མ་མེད་པ་ནས་གོམས་པའི་དབང་གིས་སེམས་ཅན་ཐམས་ཅད་ལ་རྗེས་སུ་ཞུགས་པས་ལྷན་ཅིག་སྐྱེས་པ་ཞེས་བྱ་སྟེ། དུད་འགྲོ་ཡན་ཆད་ལ་ཕུང་པོ་ལ་ངའོ་སྙམ་པའི་བློ་རྗེས་སུ་འབྲེལ་བ་ལྟ་བུའོ། །དེས་ན་དེ་གཉིས་ལ་སྤང་དཀའ་སླའི་ཁྱད་པར་
ཡོད་དོ། །གཉིས་པ་མཚན་ཉིད་ནི། ལས་ཉོན་གྱི་ཀུན་འབྱུང་དེ་དག་སྲིད་པའི་བག་ཆགས་འཇོག་བྱེད་ཡིན་པས་རྒྱུ། སྡུག་བསྔལ་རྫས་རིགས་སྣ་ཚོགས་འབྱུང་བར་བྱེད་པས་ཀུན་འབྱུང་། སེམས་ཅན་གྱི་ཡུལ་དུས་རྣམ་པ་ཐ་དད་བསྐྱེད་པའི་ཕྱིར་རབ་
སྐྱེ༑ ལུས་བླང་ཟིན་འདོར་བ་དང་། མ་བླངས་པ་ལེན་པར་བྱེད་པས་རྐྱེན་ཞེས་བྱ་བ་བཞི་དང་ལྡན་ནོ། །གསུམ་པ་འགོག་བདེན་ལ་ཡང་གཉིས་ལས། མཚན་གཞིའི་ངོ་བོ་ནི། འཇིག་རྟེན་དང་འཇིག་རྟེན་ལས་འདས་པའི་བསྒོམ་བྱུང་གི་ཤེས་རབ་ཀྱིས་པའོ
མཐོང་བསྒོམ་གྱི་སྤང་བྱའི་ཉོན་མོངས་པ་སྤངས་པའི་སོ་སོར་བརྟགས་འགོག་དང་། དབྱིངས་རང་བཞིན་གྱིས་རྣམ་པར་དག་པ་སྤྱང་བྱ་གློ་བུར་གྱི་དྲི་མ་དང་བྲལ་བ་ཡང་འགོག་བདེན་ནོ། །མཚན་ཉིད་ནི་ཉོན་མོངས་པ་འགོགས་པས་འགོག་པ། སྡུག་
བསྔལ་གྱི་མེ་རབ་ཏུ་ཞི་བས་ཞི་བ། ཐར་པ་འདོད་པ་རྣམས་ཀྱི་འདོད་བྱ་དམ་པ་ཡིན་པས་གྱ་ནོམ། གཏན་དུ་ཕན་པའི་གཞིར་གྱུར་པས་ངེས་འབྱུང་སྟེ་བཞི་དང་ལྡན་ནོ། །བཞི་པ་ལམ་བདེན་ལ་གཉིས་ཀྱི་མཚན་གཞི་ལ། མཐོང་ལམ་དང་། བསྒོམ་ལམ་
གོང་རྒྱན་



ཟག་མེད་དང་མི་སློབ་ལམ་ནི་ལམ་བདེན་དངོས་ཡིན་ལ། ཚོགས་སྦྱོར་གཉིས་སྨོས་པ་ནི་འཁོར་དང་བཅས་པའི་དབང་དུ་བྱས་པ་ཡིན་པས་དེ་དང་ཟབ་བཅས་བསྒོམ་ལམ་ནི་ཟག་བཅས་ཡིན་པས་ལམ་བདེན་མ་ཡིན་ནོ། །འོན་ཀྱང་རྣམ་དབྱེ་ཤེས་པའི་ཆེད་དུ་
ཅུང་ཟད་བཤད་ན། རྒྱུད་སྨིན་པར་བྱེད་པ་གཉེན་པོ་ཚོགས་ཀྱི་ལམ། ཉེ་བར་སྤོང་བའི་གཉེན་པོ་སྦྱོར་ལམ། ཕྱོགས་གཅིག་སྤྱོང་བའི་གཉེན་པོ་མཐོང་ལམ་མཐའ་དག་སྤོང་བའི་གཉེན་པོ་བསྒོམ་ལམ། སྤངས་པ་ཡོངས་སུ་རྫོགས་པ་མི་སློབ་ལམ་སྟེ་ལྔ་
ཡིན་ལ། ཉོན་མོངས་ཟད་པ་ལ་ཟད་པར་ཤེས་པ་དང་། སྡུག་བསྔལ་མི་སྐྱེ་བ་ལ་མི་སྐྱེ་བར་ཤེས་པ་གཉིས་ཀྱང་མི་སློབ་ལམ་གྱི་ཁྱད་པར་ཡིན་ནོ། །གཉིས་པ་མཚན་ཉིད་ནི། ཐར་པའི་གྲོང་དུ་རིམ་གྱིས་བགྲོད་པའི་ཕྱིར་ལམ། ཉོན་མོངས་སྤོང་བའི་
གཉེན་པོ་ཡིན་པའི་ཕྱིར་རིགས་པ། སེམས་ཕྱིན་ཅི་མ་ལོག་པར་སྒྲུབ་པས་སྒྲུབ་པ། སྲིད་པ་ལས་གཏན་དུ་གྲོལ་ཞིང་རྟག་པའི་གནས་སུ་ངེས་པར་འབྱིན་པར་བྱེད་པའི་ཕྱིར། ངེས་འབྱིན་ཏེ་མཚན་ཉིད་བཞིའོ། །གཉིས་པ་བདེན་པ་གཉིས་སུ་དབྱེ་བ་ནི། ཐོ་
བ་ལ་སོགས་པ་འཇོམས་བྱེད་ཀྱིས་བཅོམ་པ་དང་། གཟུགས་དང་དྲི་རོ་ལ་སོགས་པ་ཡན་ལག་གི་ཆོས་བློས་སོ་སོར་ཕྱེ་ན། དེ་དང་དེའི་བློ་མི་འཇུག་པ་དེ་ནི་ཀུན་རྫོབ་ཡིན་ཏེ། དཔེར་ན་ཐོ་བས་བཅོམ་ན་དེའི་བློ་མི་འཇུག་པ་བུམ་པ་ལྟ་བུ་དང་། ཡན་ལག་
གི་ཆོས་རྣམས་སོ་སོར་ཕྱེ་ཞིང་བསལ་ན་དེའི་བློ་མི་འཇུག་པ་ཆུ་ལ་སོགས་པ་བཞིན་ཏེ། ཐ་སྙད་དུ་བུམ་པ་ཡོད་དོ་ཆུ་ཡོད་དོ། །ཞེས་བརྗོད་ན་བདེན་པ་ཁོ་ནར་འགྱུར་གྱི། རྫུན་པར་མི་འགྱུར་བ་བཞིན་ནོ། །བཅོམ་པ་དང་ཡན་ལག་སོ་སོར་དབྱེ་བར་མི་ནུས་



༄༅། །ཤིང་རང་དབང་དུ་སྐྱེད་པར་བྱེད་པ་ནི་དོན་དམ་པར་ཡོད་པ་ཡིན་ཏེ། ཆ་མེད་ཀྱི་ཤེས་པ་དང་། རྡུལ་ཕྲན་དང་། ནམ་མཁའ་ལ་སོགས་པ་བཞིན་ནོ། །དེ་ཡང་། གང་ལ་བཅོམ་དང་བློ་ཡིས་གཞན། །བསལ་ན་དེ་བློ་མི་
འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་སོ། །སྤྱི་དོན་གཉིས་པ་དེའི་མངོན་པར་རྟོགས་པ་སྐྱེ་ཚུལ་ལ། ལམ་སྤྱིའི་སྔོན་འགྲོ་དང་། སོ་སོའི་སྐྱེ་ཚུལ་དངོས་སོ། །དང་པོ་ནི། སོ་སོ་ཐར་པ་རིགས་བདུན་གང་
རུང་གི་ཚུལ་ཁྲིམས་ལ་གནས་ནས་སྒོ་གསུམ་ཉེས་སྤྱོད་མཐའ་དག་ལས་བཟློག་པར་བྱ་ཞིང་། དེའི་འོག་ཏུ་བདེན་པ་མངོན་པར་རྟོགས་པ་དང་རྗེས་སུ་མཐུན་པའི་གསུང་རབ་ཉན་པའི་སྒོ་ནས་ཐོས་པ་བྱ། ཐོས་པའི་དོན་རིགས་པས་རྣམ་པར་དཔྱད་དེ་ཚུལ་
བཞིན་དུ་སེམས་པའི་བསམ་བྱུང་གི་ཤེས་རབ་མངོན་དུ་བྱེད། དེ་དང་ལྡན་པའི་སྒོ་ནས་བསམ་པའི་དོན་རྩེ་གཅིག་ཏུ་ཡིད་ལ་བྱེད་པའི་བསྒོམ་པ་ལ་སྦྱོར་བའི་ཚུལ་གྱིས་ལྷག་མཐོང་གི་རྒྱུ་ཞི་གནས་བསྒྲུབ་སྟེ། དེ་ཡང་། འདོད་ཆགས་དང་རྣམ་རྟོག་ཤས་ཆེ་
བའི་གང་ཟག་གིས་མི་སྡུག་པ་དང་དབུགས་འབྱུང་རྔུབ་དྲན་པ་སྟེ། དེ་ལ་འཇུག་པ་མི་སྡུག་དང་། །དབུགས་འབྱུང་རྔུབ་པ་དྲན་པ་ཡིས། །འདོད་ཆགས་རྣམ་རྟོག་ལྷགས་རྣམས་ལ། །ཞེས་སོ། །གཉིས་པ་ལྷག་མཐོང་བསྐྱེད་པ་ལ་ལམ་ལྔ་ལ་འཇུག་
པའི་དང་པོ་དྲན་པ་ཉེར་གཞག་བཞིས་ཚོགས་ཀྱི་ལམ་ནི། ཞི་གནས་གྲུབ་པར་གྱུར་པ་ཡིས། །དྲན་པ་ཉེར་གཞག་བསྒོམ་པར་བྱ། །ཞེས་ཏེ། ལུས་ཚོར་སེམས་དང་ཆོས་རྣམས་ལ། །མཚན་ཉིད་གཉིས་སུ་ཡོངས་བརྟགས་པས། །ཞེས་པ་ལྟར་རང་གི་
གོང་རྒྱན་



རྒྱུད་སྡེ་ཀུན་བཏུས་
མཚན་ཉིད་གཞིག་ཅིང་གཞོམ་དུ་རུང་བ་སོགས་དང་། སྤྱིའི་མཚན་ཉིད་མི་རྟག་སྡུག་བསྔལ་ལ་སོགས་གཉིས་སུ་བརྟགས་པས་སོ། །དེ་ལ་ཡང་ཐོས་སོགས་ལས་བྱུང་བ་རང་བཞིན་དང་དེའི་གྲོགས་མཚུངས་ལྡན་གཞན་ནི་འབྲེལ་བ་དང་། ཡུལ་རྣམས་ནི་
དམིགས་པའི་དྲན་པ་ཉེར་གཞག་སྟེ། ཤེས་རབ་ཐོས་སོགས་ལས་བྱུང་བ། །གཞན་ནི་འབྲེལ་དང་དམིགས་པ་ལས། །ཞེས་སོ། །དེ་ལྟར་ན། ལུས་དང་ཚོར་བ་སེམས་དང་ཆོས། །དྲན་པ་ཉེར་གཞག་ཤེས་རབ་བསྒོམ། །ཞེས་ཏེ། ཤེས་རབ་ཀྱིས་
རང་སྤྱིའི་མཚན་ཉིད་ལ་ལྟས་ནས་དྲན་པས་དམིགས་པ་དེ་ཉིད་ལ་ཡང་ཡང་དུ་གཏོད་པར་བྱེད་པས་དྲན་པ་ཉེར་གཞག་གོ །གཉིས་པ་སྦྱོར་ལམ་ལ། དྲོ་བ་ནི་ཆོས་དྲན་པ་ཉེར་གཞག་གོམས་པས་བདེན་པ་བཅུ་དྲུག་པོ་རྣམས་ལ་ཞི་ལྷག་ཟུང་འབྲེལ་གྱི་སྣང་བ་
ཅུང་ཟད་སྐྱེས་པས་བརྩོན་འགྲུས་ཁྱད་པར་ཅན་ཐོབ་ནས་འཕགས་ལམ་གྱི་སྔ་ལྟས་སུ་གྱུར་པའི་དགེ་རྩ་དྲོ་བར་གྱུར་པ་སྐྱེ་སྟེ། དེ་ནི་དམིགས་པ་བདེན་བཞིའི་སྤྱོད་ཡུལ་ཅན་ལ་རྣམ་པ་མི་རྟག་ལ་སོགས་བཅུ་དྲུག་དང་ལྡན་པ་ཡིན་ནོ། །དེའི་ཚེ། སྡིག་པ་
སྐྱེས་སྤོང་སླར་མི་བསྐྱེད། །དགེ་བ་སྐྱེས་སྤེལ་མ་སྐྱེས་བསྐྱེད། །ཡང་དག་སྤོང་བ་བརྩོན་འགྲུས་ཡིན། །ཞེས་པ་བཞི་བསྒོམ་མོ། །དེ་ཐོབ་པ་ལས་ཀྱང་ངེས་པར་མྱང་འདས་ཐོབ་པའི་ཆོས་ཅན་ཡིན་ནོ། །རྩེ་མོ་ནི་དྲོད་གསུམ་རིམ་གྱིས་བསྒོམས་པས་
སྔར་གྱི་བདེན་པ་ལ་དམིགས་པའི་ཟུང་འབྲེལ་དེ་རིམ་གྱིས་འཕེལ་བ་ལས་དགེ་རྩ་གཡོ་བ་རྣམས་ཀྱི་རྩེ་མོར་གྱུར་པ་སྟེ་དམིགས་རྣམ་ནི་སྔར་བཞིན་ནོ། །དེའི་ཚེ། དགེ་ལ་འདུན་པ་དགེ་ལ་བརྩོན། །དགེ་ལ་སེམས་པ་དགེ་ལ་སྤྱོད། །རྫུ་འཕྲུལ་རྐང་པ་ཏིང་
35



སུམ་ཅུ་ཐམ་པ་
༣ ༄༅། །འཛིན་ཡིན། །ཞེས་པ་བཞི་བསྒོམ་མོ། །དེ་ཐོབ་ནས་མཚམས་མེད་བྱེད་སྲིད་ཀྱང་དགེ་རྩ་མི་འཆད་དོ། །དེ་ལས་དྲོ་བར་གྱུར་པ་འབྱུང་། །དེ་ནི་བདེན་བཞིའི་སྤྱོད་ཡུལ་ཅན། །རྣམ་པ་བཅུ་དྲུག་དྲོ་བ་ལས། །རྩེ་མོ་དེ་ཡང་དེ་
དང་འདྲ། །ཅེས་དང་། རྩེ་མོ་ཐོབ་པ་རྩ་མི་ཆད། །ཅེས་སོ། །རྩེ་མོ་གསུམ་རིམ་གྱིས་འཕེལ་བ་ལས། བདེན་པ་རྣམས་ཀྱི་ཆོས་ཉིད་ཀྱི་ཆ་ཤས་མཐོང་བ་ལ་བཟོད་པའི་བཟོད་པ་སྐྱེས་སྟེ། དེའི་ཆུང་འབྲིང་གཉིས་ཀྱི་རྣམ་པ་སྔ་མ་དང་འདྲ་སྟེ། ཆོས་དྲན་
པ་ཉེར་གཞག་གི་དམིགས་པའི་བདེན་པ་རྣམས་ལ་རྣམ་པ་གཏོད་པའི་ཕྱིར་རོ། །ཆེན་པོ་ནི་འདོད་པའི་སྡུག་བསྔལ་ཁོ་ན་ལ་དམིགས་ཤིང་སྐད་ཅིག་མ་གཅིག་ཡིན་ཏེ། དེ་ཡང་། དེ་ལས་བཟོད་པ་ཡང་སྐྱེ་སྟེ། །རྣམ་གཉིས་དེ་བཞིན་ཞེས་དང་། ཆེན་པོ་ -
ཙྪཱ འདོད་གཏོགས་སྡུག་བསྔལ་ཡུལ། །ཞེས་དང་། དེ་ནི་སྐད་ཅིག་གཅིག་ཅེས་སོ། །དེའི་ཚེ། དད་དང་བརྩོན་འགྲུས་དྲན་པ་དང་། །ཏིང་འཛིན་ཤེས་རབ་དབང་པོ་ལྔ། །ཞེས་པ་རྣམས་བསྒོམ་མོ། །དེ་ཐོབ་པ་ལས་ཉམས་ཀྱང་ངན་སོང་དུ་མི་འགྲོ་
སྟེ༑ དེར་འགྲོ་བའི་ལས་ཉོན་ཐག་བསྲིངས་པའི་ཕྱིར་ཏེ། བཟོད་ཐོབ་ངན་སོང་ཡོངས་མི་འགྲོ། །ཞེས་སོ། །དེའི་འོག་ཏུ་རྒྱུ་གཞན་མེད་པར་ཏིང་ངེ་འཛིན་དེས་དེ་མ་ཐག་ཏུ་རང་གི་རྩལ་གྱིས་འཕགས་ལམ་འདྲེན་པར་བྱེད་པས་འཇིག་རྟེན་པའི་ཆོས་རྣམས་
ཀྱི་མཆོག་ཏུ་གྱུར་པའི་ཆོས་མཆོག་སྐྱེའོ། །དམིགས་རྣམ་ནི་བཟོད་ཆེན་དང་འདྲ་སྟེ། དེ་བཞིན་ཆོས་མཆོག་ཅེས་སོ། །དེའི་ཚེ། དད་བརྩོན་དྲན་པ་ཏིང་འཛིན་དང་། །ཤེས་རབ་སྟོབས་སུ་གྱུར་པ་ལྔ། །ཞེས་པ་རྣམས་བསྒོམ་མོ། །དེ་བཞི་ལ་ངེས་
གོ ང་རྒྱུན་



པ་
འབྱེད་ཆ་མཐུན་ཞེས་བྱ་སྟེ། སྡུག་བསྔལ་ལ་སོགས་པའི་བདེན་པ་རྣམས་ལ་ཐེ་ཚོམ་སྤོང་ཞིང་། འདི་ནི་སྡུག་བསྔལ་ལོ་ཞེས་སོགས་སུ་ངེས་པར་བྱེད་པའི་འཕགས་ལམ་གྱི་ཆ་མཐོང་ལམ་གྱི་ཕྱོགས་གཅིག་སྡུག་བསྔལ་ལ་ཆོས་ཤེས་པའི་བཟོད་པ་འདྲེན་
པར་བྱེད་པས་སོ། །གསུམ་པ་མཐོང་ལམ་དེ་ཆོས་མཆོག་གི་མཇུག་ཐོགས་སུ་འདོད་པའི་སྡུག་བསྔལ་ལ་དམིགས་པའི་ཆོས་ཤེས་པའི་བཟོད་པ་སྐྱེ་ལ། དེའི་མཇུག་ཏུ་དེ་ཉིད་ལ་དམིགས་པའི་སྡུག་བསྔལ་ལ་ཆོས་ཤེས་པ་སྐྱེ་ཞིང་དེའི་རྗེས་སུ་ཁམས་གོང་གི་
སྡུག་བསྔལ་ལ་རྗེས་སུ་ཤེས་པའི་བཟོད་པ་དང་། རྗེས་སུ་ཤེས་པ་གཉིས་སྐྱེའོ། །བདེན་པ་ལྷག་མ་རྣམས་ལའང་སྔ་མ་ལྟར་དམིགས་པའི་ཤེས་བཟོད་བཅུ་གཉིས་སྐྱེ་ཞིང་། དེའང་འདོད་པའི་ཀུན་འབྱུང་ལ་དམིགས་པའི་ཆོས་བཟོད་ཆོས་ཤེས་གཉིས་
དང་༑ དེ་ནས་ཁམས་གོང་གི་ཀུན་འབྱུང་ལ་དམིགས་པའི་རྗེས་བཟོད་རྗེས་ཤེས་གཉིས་སྐྱེ། དེ་ནས་འདོད་པའི་སྡུག་བསྔལ་འགོག་པ་ལ་གཉིས་དང་། དེ་བཞིན་དུ་ཁམས་གོང་མའི་སྡུག་བསྔལ་འགོག་པ་ལ་གཉིས་དང་། འདོད་པའི་སྡུག་བསྔལ་གྱི་
གཉེན་པོ་ལམ་ལ་དམིགས་པའི་གཉིས་དང་། ཁམས་གོང་གི་སྡུག་བསྔལ་གྱི་གཉེན་པོ་ལམ་ལ་དམིགས་པའི་གཉིས་ཏེ་བཅུ་དྲུག་གོ །སེམས་ཀྱི་སྐད་ཅིག་བཅུ་དྲུག་པོ་དེའི་བཟོད་པ་རྣམས་ནི་མཐོང་སྤང་གི་ཉོན་མོངས་རྣམས་ཀྱི་ཐོབ་པ་གཅོད་པ་ལ་གཞན་
གྱིས་བར་ཆད་བྱ་བར་མི་ནུས་པས་བར་ཆད་མེད་ལམ་དང་། ཤེས་པ་རྣམས་ནི་ཉོན་མོངས་པ་རྣམས་དང་བྲལ་བའི་ཐོབ་པ་དང་ལྷན་ཅིག་སྐྱེས་པའི་ཕྱིར་ཉོན་མོངས་ལས་རྣམ་པར་གྲོལ་བའི་ལམ་མོ། །དེ་ཡང་། འཇིག་རྟེན་པ་ཡི་ཆོས་མཆོག་ལས། །ཆོས་
352



སོ་གཅིག་
།ཀྱི་བཟོད་པ་ཟག་པ་མེད། །འདོད་སྡུག་བསྔལ་ལ་དེ་ནས་ནི། །དེ་ཉིད་ཆོས་ཤེས་དེ་བཞིན་ཡང་། །སྡུག་བསྔལ་ལྷག་ལ་རྗེས་བཟོད་ཤེས། །བདེན་པ་གསུམ་ལ་དེ་བཞིན་ནོ། །ཞེས་སོ། །དེ་དག་ཀྱང་སྐད་ཅིག་མ་བཅོ་ལྔ་ནི་
བདེན་པའི་རིགས་སྔར་མ་མཐོང་བ་མཐོང་བས་མཐོང་ལམ་དང་། བཅུ་དྲུག་པ་ལ་བདེན་པའི་རིགས་སྔར་མ་མཐོང་བ་མཐོང་བ་མེད་ཅིང་། མཐོང་ཟིན་གོམས་པར་འབྱེད་པའི་ཕྱིར་བསྒོམ་ལམ་སྟེ། དེ་ནི་ཆོས་མཆོག་དང་ས་གཅིག །བཟོད་དང་ཤེས་པ་
ལྟ གོ་རིམ་བཞིན། །བར་ཆད་མེད་དང་རྣམ་གྲོལ་ལམ། །དེ་ལས་སྐད་ཅིག་བཅོ་ལྔ་ནི། །མ་མཐོང་མཐོང་ཕྱིར་མཐོང་བའི་ལམ། །ཞེས་སོ། །དེའི་ཚེ། ཡང་དག་ལྟ་བ་རྟོག་པ་དག །ལས་མཐའ་འཚོ་བ་རྩོལ་བ་དང་། །དྲན་པ་ཏིང་འཛིན་འཕགས་ལམ་
བརྒྱད༑ །ཅེས་པ་རྣམས་བསྒོམ་པ་བྱེད་སྨྲའི་ལུགས་སོ། །ལྗོན་ཤིང་གི་དཔེ་རྣམས་ལས་ཤེས་བཟོད་ཕྱི་མ་གཉིས་ཀུན་ལས་བཏུས་དང་མཐུན་པར་འབྱུང་བ་ནི། སྐབས་དེར་ཕྲེང་ཆད་ཅུང་ཟད་བྱུང་བ་ལ་གཞན་ཞིག་གིས་ཀུན་ལས་བཏུས་དང་མཐུན་པར་
| བསམས་པ་ཡིན་གྱི། རྩོམ་པ་པོའི་བཞེད་པ་ནི་མཛོད་ལྟར་དུ་ཡིན་པར་འོག་གི་ཤེས་པ་ལྡན་ཚུལ་གྱི་སྐབས་ལ་དཔྱད་པས་ཤེས་སོ། །ཞེས་བླ་མ་དག་གསུང་ངོ༌། །བཞི་པ་བསྒོམ་ལམ་ནི་ལམ་ལྔའི་བྱེ་བྲག་གང་ཞིག བསྒོམ་སྤང་གི་དངོས་ཀྱི་གཉེན་པོར་
# གྱུར་པའོ། །དེ་ལ་ས་འོག་མ་དང་གོང་མ་ལ་དམིགས་ནས་རགས་སོགས་དང་། ཞི་སོགས་ཀྱི་རྣམ་པ་ཅན་འཇིག་རྟེན་པའི་བསྒོམ་ལམ་ཟག་བཅས་དང་། ཟག་མེད་འཇིག་རྟེན་ལས་འདས་པའི་བསྒོམ་ལམ་གཉིས་སོ། །དེ་ཡང་། བསྒོམ་པའི་ལམ་ནི་



རྒྱུད་སྡེ་ཀུན་བཏུས་
རྣམ་གཉིས་ཏེ། །ཞེས་སོ། །དེའི་ཚེ། དྲན་དང་ཆོས་རབ་རྣམ་འབྱེད་དང་། །བརྩོན་འགྲུས་དགའ་དང་ཤིན་ཏུ་སྦྱངས། །ཏིང་འཛིན་བཏང་སྙོམས་བྱང་ཆུབ་ཀྱི། །ཡན་ལག་རྣམ་པ་བདུན་ཡིན་ནོ། །ཞེས་པ་རྣམས་བསྒོམ་མོ། །ལྔ་པ་མི་སློབ་ལམ་
ནི༑ རྡོ་རྗེ་ལྟ་བུའི་ཏིང་ངེ་འཛིན་གྱི་མཇུག་ཐོགས་སུ་བྱུང་བའི་རྣམ་གྲོལ་གྱི་ལམ་ཟད་མི་སྐྱེ་ཤེས་འཁོར་བཅས་ཏེ། མི་སློབ་པའི་ཡན་ལག་བཅུ་ལྡན་ཏེ། ཡན་ལག་བཅུ་ནི་མི་སློབ་པའི་ཡང་དག་པའི་ལྟ་བ་ནས་ཏིང་ངེ་འཛིན་གྱི་བར་བརྒྱད་དང་། མི་སློབ་པའི་
ཡང་དག་པའི་རྣམ་གྲོལ་ཏེ་མོས་པ་དང་། མི་སློབ་པའི་ཡང་དག་པའི་ཤེས་པ་སྟེ་བཅུའོ། །སྤྱི་དོན་གསུམ་པ་དེའི་གང་ཟག་གི་དབྱེ་བ་ལ། ཉན་རང་སངས་རྒྱས་རིགས་ཅན་ནོ། །དང་པོ་ནི། སྤྱིར་རིགས་ཅན་གསུམ་པོ་དང་པོ་ཉིད་ནས་ལམ་སོ་སོ་ཉིད་ལ་
འཇུག་པའང་ཡོད་ལ། རང་སངས་རྒྱས་དང་སངས་རྒྱས་གཉིས་ནི་དྲོད་རྩེ་གཉིས་ཉན་ཐོས་ཀྱི་ལམ་གྱིས་བགྲོད་ནས། དེ་ནས་སངས་རྒྱས་གཉིས་ཀྱི་ལམ་དུ་བསྒྱུར་བར་བྱེད་པ་འང་ཡོད་མོད། འདིར་འོག་མ་ནས་རིམ་གྱིས་བཤད་ན། ཉན་ཐོས་ཀྱི་རིགས་
ཅན་གྱི་གང་ཟག་རྣམས་རང་ཉིད་གཅིག་པུ་འཁོར་བ་ལས་ཐར་བར་བྱ་བའི་སེམས་བསྐྱེད་དེ། མཐོང་ལམ་དུ་སྡུག་ཀུན་ལ་ཡིད་འབྱུང་བ་དང༌། བསྒོམ་ལམ་དུ་ཆགས་པ་དང་བྲལ་བ་དང་། ཉོན་མོངས་ལས་རྣམ་པར་གྲོལ་བའི་བསམ་པས་ཉན་ཐོས་ཀྱི་སྡེ་
སྣོད་ལ་དམིགས་ནས་མྱང་འདས་དང་རྗེས་སུ་མཐུན་པའི་ལམ་བསྒྲུབ་པས་ཁམས་གསུམ་གྱི་འདོད་ཆགས་དང་བྲལ་ཏེ། ལུས་ཞིག་ཚོར་བ་བསིལ་བར་འགྱུར། །འདུ་ཤེས་འགག་ཤིང་འདུ་བྱེད་ཞིག །རྣམ་པར་ཤེས་པ་ནུབ་གྱུར་པ། །འདི་འདྲ་འདི་ནི་
354



ལྟ
༄༅། །སྡུག་བསྔལ་མཐའ། །ཞེས་པའི་མཚན་ཉིད་ཅན་གྱི་མྱང་འདས་མངོན་དུ་བྱེད་པར་འདོད་དོ། །ཉན་ཐོས་ཀྱི་འབྲས་བུ་ནི་མྱུར་ན་ཚེ་གསུམ་ལ་ཚོགས་ལམ་སྦྱོར་ལམ་འཕགས་ལམ་གསུམ་མངོན་དུ་བྱེད་དེ། མྱུར་བ་སྲིད་པ་
གསུམ་གྱི་མཐར། །ཞེས་སོ། །བུལ་བ་ལ་ནི་ངེས་པ་མེད་དོ། །གཉིས་པ་རང་སངས་རྒྱས་ཀྱི་རིགས་ཅན་ནི་རང་བཞིན་གྱི་ཉོན་མོངས་ཆུང་བས་འདུ་འཛི་ལ་མི་དགའ་ཞིག་གཅིག་པུ་ལ་དགའ་བ་དང་། སྙིང་རྗེ་ཆུང་བས་སེམས་ལས་ཆུང་ངུར་གནས་པ་ལ་
སྐ འཇུག་པ་དང་། ང་རྒྱལ་སྤྱོད་པ་ཡིན་པས་སློབ་དཔོན་མེད་པ་དང་། འགྲན་ཟླ་མེད་པར་བྱང་ཆུབ་པར་འདོད་པ་དང་། འཁོར་བ་ལ་ཡིད་འབྱུང་བ་དང་། མཐོང་ལམ་གྱི་འདོད་ཆགས་དང་བྲལ་བ་དང་། བསྒོམ་ལམ་གྱིས་ཉོན་མོངས་ལས་གྲོལ་བ་
དང་༑ ཉན་ཐོས་ཀྱི་སྡེ་སྣོད་ལ་དམིགས་ནས་སངས་རྒྱས་མི་བཞུགས་པའི་ཞིང་དུ་སྔར་བཤད་པའི་མཚན་ཉིད་ཅན་གྱི་བྱང་ཆུབ་མངོན་དུ་བྱེད་པ་སྟེ། དེ་ཡང་དབང་རྣོན་ནི། བསེ་རུ་བསྐལ་པ་བརྒྱ་ཡི་རྒྱུས། །ཞེས་པ་ལྟར་ཚོགས་བསགས་པས་རྒྱུད་སྨིན་
པར་བྱེད་ཅིང་། མཁས་བྱའི་དངོས་པོ་ཕུང་པོ་ཁམས་དང་སྐྱེ་མཆེད་དང་རྟེན་འབྲེལ་དང་། གནས་དང་གནས་མིན་པ་དང་བདེན་པ་སྟེ་དྲུག་ལ་མཁས་པར་བྱེད་ལ། ངེས་འབྱེད་ཆ་མཐུན་སྔོན་སློབ་དཔོན་ལ་བརྟན་པའི་ཚེ་མངོན་དུ་མ་བྱས་པར། སངས་
རྒྱས་མེད་པའི་ཞིང་གཞན་གྱི་སྒྲ་ལ་མ་བརྟེན་པར་བདག་ཉིད་ཀྱིས་བྱང་ཆུབ་མངོན་དུ་བྱེད་པར་གྱུར་ཅིག ཅེས་སོགས་ཀྱི་སྨོན་ལམ་བཏབ་པས། སྲིད་པ་ཐ་མར་གྱུར་པའི་དུས་སུ་བསམ་གཏན་བཞི་རིམ་གྱིས་བགྲོད་དེ་བསམ་གཏན་བཞི་པའི་རབ་མཐའ་ལ་
355



།
བརྟེན་ནས་དྲོད་ནས་ཟད་མི་སྐྱེ་ཤེས་ཀྱི་བར་སྟན་ཐོག་གཅིག་ཏུ་མངོན་དུ་བྱས་པས་བསེ་རུ་ལྟ་བུར་གྱུར་ཏེ་གཅིག་པུར་གནས་སོ། །དབང་པོ་འབྲིང་ནི་བསྐལ་པ་བརྒྱ་ཚང་བར་ཚོགས་སོག་པའི་ངེས་པ་མེད་ཅིང་། ངེས་འབྱེད་ཆ་མཐུན་སློབ་དཔོན་ལས་བསྐྱེད་
ནས༑ གནས་དྲུག་ལ་མཁས་པ་སོགས་སྔ་མ་ལྟར་བྱས་པས་རང་རྒྱལ་དུ་གྱུར་ཏེ་ཚོགས་སྤྱོད་ཆེ་བའོ། །དབང་རྟུལ་གྱིས་ནི་སངས་རྒྱས་མཉེས་པར་བྱེད་པ་སོགས་ཀྱིས་སྔོན་དགེ་སྦྱོང་གི་ཚུལ་གྱི་འབྲས་བུ་རྒྱུན་ཞུགས་སོགས་བཞི་ཐོབ་ནས། དངོས་པོ་
དྲུག་ལ་མཁས་པ་སོགས་སྔ་མ་ལྟར་བྱས་པས་རང་རྒྱལ་དུ་འགྱུར་ཏེ། ཚོགས་སྤྱོད་ཆུང་བའོ། །དེ་གཉིས་ཀྱིས་ནི་ཉན་ཐོས་དང་འདྲ་བར་གང་ཟག་གི་བདག་མེད་ཙམ་རྟོགས་ལ། བསེ་རུ་ལྟ་བུས་ནི་ཆོས་བདག་གི་ཕྱོགས་གཅིག་གཟུང་བ་རང་བཞིན་མེད་
པར་རྟོགས་སོ། །ཞེས་ཉི་འོག་པ་རྣམས་འདོད་ལ། ཁ་ཆེ་བ་རྣམས་བསེ་རུ་ལྟ་བུ་ལས་མི་བཞེད་ཅིང་། དངོས་སྨྲའི་ལུགས་ལ་ཉན་རང་ལ་རྟོགས་པའི་ཁྱད་པར་ཡང་མི་འདོད་ཅེས་འགའ་ཞིག་ལས་བཤད་དོ། །སངས་རྒྱས་ནི་བསྐལ་པ་གྲངས་མེད་
གསུམ་དུ་ཚོགས་བསགས་ཏེ། གོང་རང་རྒྱལ་གྱི་སྐབས་སུ་བཤད་པ་ལྟར་སྟན་ཐོག་གཅིག་ཏུ་བྱང་ཆུབ་མངོན་དུ་བྱེད་པ་ཡིན་ནོ། །དེ་ཡང་། སྟོན་དང་བསེ་རུ་བྱང་ཆུབ་བར། །བསམ་གཏན་མཐའ་རྟེན་གཅིག་ལ་ཀུན། །དེ་ཡི་གོང་དུ་ཐར་ཆ་མཐུན། །
ཞེས་གསུངས་སོ། །སྔར་བཤད་པའི་ཉན་ཐོས་ཀྱི་གང་ཟག་ལ་དབྱེ་ན། སོ་སོ་སྐྱེ་བོ་དང་འཕགས་པའི་གང་ཟག་གཉིས་ཀྱི་དང་པོ་ལ་དད་པའི་རྗེས་འབྲངས་དང་ཆོས་ཀྱི་རྗེས་འབྲངས་གཉིས་སུ་གནས་སོ། །འཕགས་པའི་གང་ཟག་ལ་ཟུང་བཞི་དང་ཡ་



༄༅། །བརྒྱུད་དེ། དེའང་མཐོང་སྤང་གི་ཉོན་མོངས་པ་སྤངས་པའི་མཐོང་ལམ་སྐད་ཅིག་བཅོ་ལྔ་པོ་ལ་གནས་པ་ནི་རྒྱུན་ཞུགས་ཞུགས་པ། བཅུ་དྲུག་པ་ལ་གནས་པ་ནི་དེའི་འབྲས་གནས། དེས་འདོད་པའི་སྒོམ་སྤང་ལྔ་པའི་བར་
སྤངས་ན་ཕྱིར་འོངས་ལ་ཞུགས་པ། དྲུག་པ་སྤངས་ན་དེའི་འབྲས་གནས། བདུན་པའམ་བརྒྱད་པ་སྤངས་ན་ཕྱིར་མི་འོང་ལ་ཞུགས་པ། འདོད་པའི་དགུ་པ་སྤངས་ན་དེའི་འབྲས་གནས། དེས་བསམ་གཏན་དང་པོའི་ཉོན་མོངས་གཅིག་སྤངས་པ་ནས་
བཟུང་སྟེ། སྲིད་རྩེའི་བར་གྱི་བརྒྱུད་པ་ཟད་པ་ན་དགྲ་བཅོམ་ལ་ཞུགས་པ། སྲིད་རྩེའི་ཉོན་མོངས་དགུ་པ་མ་ལུས་པ་སྤོང་བའི་བར་ཆད་མེད་ལམ་རྡོ་རྗེ་ལྟ་བུ་ལ་གནས་པའང་དེ་ཡིན་ལ། དེས་རྣམ་གྲོལ་ལམ་ཟད་པ་ཤེས་པ་ཐོབ་པ་ན་དགྲ་བཅོམ་པར་འགྱུར་།
རོ༑ །དེ་ལ་ཡང་དགྲ་བཅོམ་དབང་པོ་རྟུལ་པོ་དྲན་ཤེས་བཞིན་གྱི་ཟིན་རུང་མ་ཟིན་རུང་། མཐོང་ཆོས་ཀྱི་བདེར་གནས་ཀྱི་བསམ་གཏན་ལས་ཡོངས་སུ་ཉམས་པའི་ཆོས་ཅན་དང་། མ་ཤི་ན་མཐོང་ཆོས་ཀྱི་བདེར་གནས་ལས་ཉམས་སུ་དོགས་པས་མ་ཉམས་
པར་ཤི་བ་རུང་སྙམ་པ་སྟེ་འཆི་བར་བསམ་པའི་དང་། དྲན་ཤེས་བཞིན་གྱི་ཟིན་ན་མི་ཉམས་པས་རྗེས་སུ་བསྲུང་བའི་དང་། རང་གི་སེམས་འབད་རྩོལ་གྱིས་དབང་པོ་མི་སྦྱོར་བ་གནས་པ་ལས་མི་བསྐྱོད་པ་དང་། འབད་རྩོལ་གྱི་དབང་པོ་རྣོར་གཏོང་བ་
# རྟོགས་པའི་སྐལ་བ་ཅན་དང་། རང་བཞིན་གྱིས་དབང་པོ་རྣོ་བས་མ་སྦྱངས་ཀྱང་དབང་པོ་མི་ཉམས་པ་མི་གཡོ་བའི་ཆོས་ཅན་ཏེ་དྲུག་ཡོད་པར་བཤད་ཅིང་རང་སངས་དང་རྒྱས་གཉིས་ཀྱང་ཕྱི་མའི་བྱེ་བྲག་ཡིན་པར་འདོད་དོ། །བཞི་པ་གང་ཟག་རྣམས་ཀྱི་



ཤེས་པའི་དབྱེ་བ་ལ། གསུམ་དུ་བསྡུ་དང་བཅུར་དབྱེ་བ། །གང་ཟག་གང་ལ་ལྡན་པའོ། །དང་པོ་ནི། ཀུན་རྫོབ་ཤེས་པ་དང་། ཆོས་ཤེས་པ་དང་། རྗེས་སུ་ཤེས་པ་གསུམ་ཡིན་ནོ། །གཉིས་པ་ནི། ཆོས་ཤེས་རྗེས་ཤེས་ཀུན་རྫོབ་ཤེས། །ཕ་རོལ་
སེམས་ཤེས་བདེན་བཞི་ཤེས། །ཟད་དང་མི་སྐྱེ་ཤེས་པའོ། །དེ་དག་ཀྱང་བུམ་སྣམ་ལ་སོགས་པ་འདུས་བྱས་དང་འདུས་མ་བྱས་ཀྱི་ཆ་ལ་འཇུག་པ་ཀུན་རྫོབ་ཤེས་པ། འདོད་པ་ན་སྤྱོད་པའི་སྡུག་བསྔལ་ལ་སོགས་པའི་བདེན་པ་བཞི་ཤེས་པ་ཆོས་ཤེས་
པ༑ ཁམས་གོང་གཉིས་ན་སྤྱོད་པའི་བདེན་པ་བཞི་ཤེས་པ་རྗེས་སུ་ཤེས་པ། ཕ་རོལ་གྱི་སེམས་ཀྱི་རྣམ་པ་འཛིན་པ་ཕ་རོལ་གྱི་སེམས་ཤེས་པ། བདེན་པ་བཞི་ལ་བཅུ་དྲུག་ཏུ་ཕྱེ་བ་ཉིད་ལ་འཇུག་པ་ནི་བདེན་པ་བཞི་ཤེས་པ་སྟེ། འདིནི་སྡུག་བསྔལ་འཕགས་
།པའི་བདེན་པའོ་ཞེས་བྱ་བ་ལ་སོགས་པ་ཤེས་པའོ། །བདག་གིས་སྡུག་བསྔལ་ཤེས་སོ། ཀུན་འབྱུང་སྤངས་སོ། །འགོག་པ་མངོན་དུ་བྱས་སོ། །ལམ་བསྟེན་ཏོ། །ཞེས་བྱ་བ་ནི་ཟད་པ་ཤེས་པ། བདག་གིས་སྡུག་བསྔལ་ཡོངས་སུ་ཤེས་སོ། །ཤེས་
པར་བྱར་མེད་དོ། །ཞེས་བྱ་བ་ལ་སོགས་པ་ནི་མི་སྐྱེ་བ་ཤེས་པའོ། །གསུམ་པ་ལ་སོ་སོ་སྐྱེ་བོ་གཅིག་གམ་གཉིས། མཐོང་བསྒོམ་བདུན་ནམ་བརྒྱད་དགྲ་བཅོམ་བཅུ་ཀ སངས་རྒྱས་ཐུན་མོང་དང་ཐུན་མོང་མ་ཡིན་པའི་ཡོན་ཏན་དང་ལྡན་པའོ། །དང་པོ་
ནི༑ སོ་སོ་སྐྱེ་བོ་ངེས་འབྱེད་ཆ་མཐུན་མན་ཆད་ལ་ནི་ཀུན་རྫོབ་ཤེས་པ་གཅིག་པུ་དང་ལྡན་ལ། གལ་ཏེ་ཆགས་བྲལ་ཞིག་ཡིན་ན་ཕ་རོལ་གྱི་སེམས་ཤེས་པ་དང་ལྡན་ནོ། །གཉིས་པའི་སྐབས་འདིར་དཔེ་རྙིང་ཁ་ཅིག་ལས། དེའང་སྐད་ཅིག་དང་པོ་ལ་ཀུན་



།རྫོབ་ཤེས་པ་དང་ལྡན་ནོ། །སྐད་ཅིག་གཉིས་པ་ལ་སྡུག་བསྔལ་ཤེས་པ་དང་། ཆོས་ཤེས་པ་དང་། ཀུན་རྫོབ་ཤེས་པ་དང་ལྡན་ནོ། །དེ་བཞིན་དུ་རེ་རེ་བསྣན་པས་བདུན་དུ་འགྱུར་ལ། ཞེས་པ་འབྱུང་བར་བླ་མ་དག་གསུང་
པས་དཔེ་དེ་བཞིན་དག་པ་ཡིན་ཏེ། མཛོད་ལས། ཟག་མེད་སྐད་ཅིག་དང་པོ་ལ། །ཆགས་ཅན་ཤེས་པ་གཅིག་དང་ལྡན། །གཉིས་པ་ལ་གསུམ་དེ་ཡན་ཆད། །བཞི་ལ་རེ་རེ་འཕེལ་དང་ལྡན། །ཞེས་བཤད་པ་དང་འགྲིག་པས་སོ། །དེ་ཡང་རེ་རེ་འཕེལ་
ཚུལ་ནི། སྐད་ཅིག་མ་བཞི་པ་ལ་རྗེས་ཤེས་དང་། དྲུག་པ་ལ་ཀུན་འབྱུང་ཤེས་པ་དང་། བཅུ་པ་ལ་འགོག་པ་ཤེས་པ་དང་། བཅུ་བཞི་པ་ལ་ལམ་ཤེས་པ་སྟེ་བཞི་པོ་རེ་རེ་འཕེལ་བས་སྐད་ཅིག་མ་བཞི་པ་ལ་ཤེས་པ་བཞི་དང་། དྲུག་པ་ལ་ལྔ་དང་། བཅུ་པ་
# ལ་དྲུག་དང་། བཅུ་བཞི་པ་ལ་བདུན་དང་ལྡན་ལ། གལ་ཏེ་ཆགས་བྲལ་ཞིག་ཡིན་ན་ཐམས་ཅད་དུ་སེམས་ཤེས་པ་བསྣན་པས་སྐད་ཅིག་དང་པོ་ལ་གཉིས་ལྡན་པ་ནས། བཅུ་བཞི་པ་ལ་བརྒྱད་ལྡན་པའི་བར་དུ་འགྱུར་རོ། །བསྒོམ་ལམ་པ་ནི་དེ་ཉིད་གོམས་ ཡཾ
པར་བྱ་བ་ཡིན་པས་སྐད་ཅིག་བཅུ་བཞི་པ་ལྟར་ལྡན་ནོ། །དགྲ་བཅོམ་པ་མི་གཡོ་བའི་ཆོས་ཅན་གྱིས་ནི་ཟད་པ་ཤེས་པ་དང་མི་སྐྱེ་བ་ཤེས་པ་ཐོབ་པས་ཤེས་པ་བཅུ་ཀ་དང་ལྡན་ནོ། །བཞི་པ་ལ་སངས་རྒྱས་ཀྱི་ཡོན་ཏན་ཐུན་མོང་མ་ཡིན་པ་དང་། གཞན་དང་
ཐུན་མོང་བའོ། །དང་པོ་ལ། མ་འདྲེས་པ་བཅོ་བརྒྱད། མཉམ་པ་དང་མི་མཉམ་པའི་ཆ། ཕུན་སུམ་ཚོགས་པ་གསུམ་མོ། །དང་པོ་ལ། སྟོབས་བཅུ། མི་འཇིགས་པ་བཞི། དྲན་པ་ཉེར་གཞག་གསུམ། ཐུགས་རྗེ་ཆེན་པོའོ། །དེའི་དང་པོ་



རྒྱུད་སྡེ་ཀུན་བཏུས་
ལ༑ གནས་དང་གནས་མིན་ལས་ཀྱི་རྣམ་སྨིན་དང་། །མོས་པ་སྣ་ཚོགས་འཇིག་རྟེན་ཁམས་རིག་དང་། །དབང་པོ་མཆོག་དང་མཆོག་མིན་ཀུན་འགྲོའི་ལམ། །ཀུན་བྱང་དང་ནི་སྔོན་གནས་རྗེས་སུ་དྲན། །འཆི་འཕོ་སྐྱེ་དང་ཟག་ཟད་མཁྱེན་པའོ། །
དེའང་སྦྱིན་པ་ལས་ལོངས་སྤྱོད་འབྱུང་བ་གནས་དང་སེར་སྣ་ལས་དེ་འབྱུང་བ་གནས་མ་ཡིན་པ་སོགས་ཀུན་བྱང་གིས་བསྡུས་པའི་རྒྱུ་འབྲས་ཀྱི་ཡུལ་ལ་ཆགས་ཐོགས་མེད་པའི་མཁྱེན་པ་དང་། གཅིག་དེ་བཞིན་དུ་སྦྱར་ཏེ་དགེ་སྡིག་གི་ལས་ཀྱི་ངོ་བོ་དང་རབ་
དབྱེ་རྒྱ་ཆེན་པོ་ལ་དང་། གཉིས། བྱང་ཆུབ་གསུམ་དོན་དུ་གཉེར་བའི་མོས་པའམ་འདོད་པ་སྣ་ཚོགས་ལ་དང་། གསུམ། གདུལ་བྱའི་འཇིག་རྟེན་གྱི་ཁམས་ཏེ་རིགས་སྣ་ཚོགས་ལ་ངེས་པ་དང་མ་ངེས་པའི་ཡུལ་ལ་དང་། བཞི། གདུལ་བྱ་དབང་པོ་
མཆོག་རྣོན་པོ་དང་མཆོག་མ་ཡིན་པ་རྟུལ་འབྲིང་རྣམས་ཀྱི་རྣམ་དབྱེ་ལ་དང་། ལྔ། མངོན་མཐོ་དང་ངེས་ལེགས་ཀུན་ཏུ་འགྲོ་བའི་ལམ་ཐེག་པ་གསུམ་དང་བསོད་ནམས་དང་མི་གཡོ་བའི་ལས་དང་། དེ་ལས་བཟློག་པ་ལ་དང་། དྲུག བསམ་གཏན་དང་
རྣམ་ཐར་དང་སྙོམས་འཇུག་སོགས་ཀྱི་ཀུན་ཉོན་གྱི་རོ་མྱང་དང་ཉེས་དམིགས་སོགས་དང་རྣམ་བྱང་དེ་ལ་དམིགས་ཤིང་ངེས་པར་འབྱུང་བ་ལ་དང་། བདུན། རང་གཞན་གྱི་སྔོན་གྱི་གནས་ཀྱི་ཚེ་རབས་དུ་མ་རྗེས་སུ་དྲན་པ་ལ་དང་། བརྒྱུད། འགྲོ་བ་ཀུན་
ད་ལྟ་ནས་མ་འོངས་པར་འཇུག་པའི་འཆི་འཕོ་དང་སྐྱེ་བའི་གནས་སྐབས་ལ་དང་། དགུ། ཉན་རང་རྣམས་སྒྲིབ་པ་ཕྱོགས་གཅིག་གིས་དག་པ་ལ་སངས་རྒྱས་མཐའ་དག་གིས་དག་པའི་གནས་སྐབས་ལ་ཆགས་ཐོགས་མེད་པའི་མཁྱེན་པ་སྟེ། བཅུ། བཅུ་
3f0



།པོ་འདི་རྣམས་མི་མཐུན་པའི་ཕྱོགས་ཀྱིས་མི་བརྫི་བའི་ཕྱིར་སྟོབས་ཞེས་བྱའོ། །གཉིས་པ་ནི། རྟོགས་དང་སྤངས་པ་ཕུན་ཚོགས་ཞལ་གྱིས་བཞེས། །བར་ཆད་ཆོས་དང་ངེས་འབྱིན་ལམ་སྟོན་པའོ། །དེ་དག་ཀྱང་འཁོར་གྱི་
དབུས་སུ་ང་ནི་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་སངས་རྒྱས་སོ། །ཞེས་ཞལ་གྱིས་བཞེས་པ་རྟོགས་པ་ཕུན་ཚོགས་ལ་མི་འཇིགས་པའི་རྣམ་པ་དང་། ང་ནི་སྒྲིབ་པ་བག་ཆགས་དང་བཅས་པ་སྤངས་སོ་ཞེས་བདག་ཉིད་ཟག་པ་མ་
ལུས་པ་ཟད་པར་ཞལ་གྱིས་བཞེས་པ་སྤངས་པ་ཕུན་ཚོགས་ལ་མི་འཇིགས་པའི་རྣམ་པ་དང་། འདོད་ཆགས་ལ་སོགས་པའི་ཉོན་མོངས་པ་རྣམས་ནི་ཐར་པ་ལ་བར་དུ་གཅོད་པའོ་ཞེས་རང་གི་ཉན་ཐོས་ལ་སྟོན་པ། བར་གཅོད་ཀྱི་ཆོས་སྟོན་པ་ལ་མི་འཇིགས་
• པའི་རྣམ་པ་དང་། འཁོར་བ་ལ་ངེས་པར་འབྱིན་པའི་ལམ་རྣམས་བྱང་ཆུབ་གསུམ་དུ་ངེས་པར་འབྱུང་བ་ཉིད་དུ་སྟོན་པ་ངེས་འབྱུང་གི་ལམ་སྟན་པ་ལ་མི་འཇིགས་པའི་རྣམ་པ་སྟེ། སྔ་མ་གཉིས་རང་དོན་དང་། ཕྱི་མ་གཉིས་གཞན་དོན་གྱི་དབང་དུ་བྱས་པ་
སྟེ༑ དེ་ལྟར་ཞལ་གྱིས་བཞེས་པ་ལ་ཆོས་མཐུན་གྱི་རྒོལ་བ་མེད་ཅིང་། ཞུམ་པ་མེད་པར་བྱེད་པའི་ཕྱིར་མི་འཇིགས་པའོ། །གསུམ་པ་ནི། འཁོར་གུས་པར་ཆོས་ཉན་པ་ལ་རྗེས་སུ་ཆགས་པ་དང་། མ་གུས་པར་ཉན་པ་ལ་ཁོང་ཁྲོ་བ་དང་། འདྲེས་མ་ལ་
ཚ གཉི་གར་མི་འགྱུར་བར་དྲན་པ་དང་ཤེས་བཞིན་དུ་བཏང་སྙོམས་སུ་བཞུགས་པའོ། །བཞི་པ་ནི། འགྲོ་བ་ཀུན་ལ་དམིགས་ནས་ཐུགས་རྗེས་ཆེན་པོས་ཉིན་མཚན་དུས་དྲུག་ཏུ་ཡང་དག་པར་གཟིགས་ནས་སྡུག་བསྔལ་རྒྱུ་དང་བཅས་པ་ལས་སྒྲོལ་བར་བཞེད་པ་
361



སྟེ༑ འཇིག་རྟེན་ཀུན་ལ་ཉིན་མཚན་ཏུ། །ལན་དྲུག་ཏུ་ནི་སོ་སོར་གཟིགས། །ཐུགས་རྗེ་ཆེན་པོ་དང་ལྡན་པ། །ཕན་དགོངས་ཁྱོད་ལ་ཕྱག་འཚལ་ལོ། །ཞེས་པ་ལྟར་རོ། །དེ་ཡང་། སངས་རྒྱས་ཆོས་ནི་མ་འདྲེས་པ། །སྟོབས་ལ་སོགས་པ་བཅོ་བརྒྱད་
དོ༑ །ཞེས་སོ། །གཉིས་པ་ནི། སངས་རྒྱས་ཐམས་ཅད་ཀྱང་རྒྱུ་ཚོགས་གཉིས་འགྲུབ་པ་དང་། འབྲས་བུ་ཆོས་སྐུ་ཡོངས་སུ་འགྲུབ་པ་དང༌། ཕྲིན་ལས་འགྲོ་བའི་དོན་སྤྱོད་པ་སྟེ་རྒྱུ་གསུམ་གྱིས་མཉམ་ལ། འོན་ཀྱང་སྐུ་ཚེ་རིང་ཐུང་དང་རྒྱལ་རིགས་ལ་
སོགས་པའི་རིག་དང་། སྐུ་བོངས་ཆེ་ཆུང་རྣམ་ཐ་དད་པས་དེ་གསུམ་གྱིས་མི་མཉམ་པ་སྟེ། སངས་རྒྱས་ཐམས་ཅད་ཚོགས་དང་ནི། །ཆོས་སྐུ་འགྲོ་བའི་དོན་སྤྱོད་པ། །མཉམ་པ་ཉིད་དེ་སྐུ་ཚེ་དང་། །རིགས་དང་སྐུ་བོངས་ཚད་ཀྱིས་མིན། །ཞེས་
གསུངས་སོ། །གསུམ་པ་ལ། རྒྱུ་འབྲས་ཕན་འདོགས་ཕུན་ཚོགས་སོ། །དང་པོ་ནི། གྲངས་མེད་གསུམ་དུ་བར་ཆད་མེད་པར་ཚོགས་གཉིས་གོམས་པར་བྱས་པ་སྟེ། འཕགས་པས། དང་པོ་བྱང་ཆུབ་མཆོག་ཏུ་ཐུགས་བསྐྱེད་ནས། །བསྐལ་པ་
གྲངས་མེད་གསུམ་དུ་ཚོགས་བསགས་ཏེ། །བར་དུ་གཅོད་པའི་བདུད་བཞི་འཇོམས་མཛད་པ། །ཞེས་གསུངས་པ་ལྟར་རོ། །གཉིས་པ་ལ། ཡེ་ཤེས་སྤངས་པ་མཐུ་དང་གཟུགས་སྐུའོ། །དང་པོ་ནི། ཇི་ལྟ་བ་དང་ཇི་སྙེད་པ་མཁྱེན་པའོ། །གཉིས་པ་
ནི༑ ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་པ་སྤངས་པའོ། །གསུམ་པ་ནི། གདུལ་བྱ་མངོན་མཐོ་དང་ངེས་ལེགས་ལ་འགོད་པར་མཛད་པའོ། །བཞི་པ་ནི། མཚན་དང་དཔེ་བྱད་ཀྱི་བརྒྱན་པའི་སྐུ་མངོན་དུ་གྱུར་པའོ། །གསུམ་པ་
362



༄༅། །ཕན་འདོགས་ཕུན་ཚོགས་ནི་གདུལ་བྱ་རྣམས་ངན་སོང་དང་འཁོར་བའི་སྡུག་བསྔལ་ལས་ཐར་བར་མཛད་པ་སྟེ། ཐེག་པ་གསུམ་གྱི་འབྲས་བུའམ་བདེ་འགྲོ་ལ་འགོད་པར་མཛད་པའོ། །སྤྱི་དོན་གཉིས་པ་ཐུན་མོང་བ་ལ། ཉན་
ཐོས་དང་ཐུན་མོང་བ་དང་། འཇིག་རྟེན་པ་དང་ཐུན་མོང་བའོ། །དང་པོ་ལ། ཉོན་མོངས་མེད་དང་སྨོན་གནས་ཤེས། །ཡང་དག་རིག་བཞི་མངོན་ཤེས་སོ། །དང་པོ་ནི། ཉན་རང་སོགས་བསོད་སྙོམས་སོགས་ལ་རྒྱུ་བའི་སྔོན་དུ་འགའ་ཞིག་བདག་ལ་
དམིགས་ནས་ཉོན་མོངས་པ་སྐྱེ་བར་མི་འགྱུར་རམ་ཞེས་མངོན་ཤེས་ཀྱིས་བརྟགས་ནས། སྐྱེ་བར་ཤེས་ན་བདག་ལ་དམིགས་ནས་ཉོན་མོངས་སྐྱེ་བར་མ་གྱུར་ཅིག་སྙམ་དུ་ཉོན་མོངས་མེད་པའི་ཏིང་ངེ་འཛིན་ལ་སྙོམས་པར་འཇུག་ལ། དེའི་སྟོབས་ཀྱིས་
ཨི བདག་ལ་དམིགས་པའི་ཉོན་མོངས་མི་སྐྱེ་བ་ཙམ་བྱེད་ལ། སངས་རྒྱས་ཀྱིས་ནི་གང་གི་རྒྱུད་ལ་བདག་ལ་དམིགས་ནས་ཉོན་མོངས་སྐྱེ་བ་དེའི་ཉོན་མོངས་དྲུང་ནས་འབྱིན་པའི་ཕྲིན་ལས་མཛད་པས་སྔ་མ་ལས་ཁྱད་པར་འཕགས་སོ། །གཉིས་པ་ནི། སངས་
རྒྱུས་ཀྱི་སྨོན་གནས་མཁྱེན་པ་ནི་ཉན་རང་གི་ལས་ཁྱད་པར་ལྔས་ཁྱད་པར་འཕགས་ཏེ། འབད་རྩོལ་མེད་པར་ལྷུན་གྱིས་གྲུབ་པ་དང་། ངོ་བོ་གང་ལའང་མ་ཞེན་པས་ཆགས་པ་སྤངས་པ་དང་། སྒྲིབ་གཉིས་སྤངས་པས་ཡུལ་ཀུན་ལ་ཐོགས་པ་མེད་པ་
དང་༑ འཁོར་བ་ཇི་སྲིད་པར་རྟག་ཏུ་གནས་པ་དང་། སོ་སོ་ཡང་དག་པར་རིགས་པའི་སྒོ་ནས་གདུལ་བྱའི་དྲི་བ་ཀུན་ལ་ལན་འདེབས་པའོ། །གསུམ་པ་ནི། ཀུན་བྱང་གི་ཆོས་རྣམས་ཀྱི་མིང་གི་རྣམ་གྲངས་དུ་མ་དང་། གཟུགས་ནས་རྣམ་མཁྱེན་གྱི་བར་
363
གོ ང་རྒྱུན་



པ
གྱི་ཆོས་རྣམས་ཀྱི་རང་དང་སྤྱིའི་མཚན་ཉིད་དང༌། ཡུལ་གྱི་མི་སྐད་སོ་སོ་ཇི་སྙེད་པ་དང་། ཆོས་རྣམས་ཀྱི་ངོ་བོ་དང་རྣམ་པའི་རབ་དབྱེ་མཐའ་ཡས་པའི་ཡུལ་ལ་ཆགས་ཐོགས་མེད་པར་འཇུག་པའི་ཏིང་ངེ་འཛིན་དང་ཤེས་རབ་ནི་གོ་རིམ་བཞིན་དུ་ཆོས་དོན་
ངེས་ཚིག་སྤོབས་པ་རྣམས་ལ་ཐོགས་པ་མེད་པའི་སོ་སོའི་ཡང་དག་པར་རིག་པ་བཞིའོ། །བཞི་པ་ནི་དེ་མ་ཐག་ཏུ་འཆད་པར་འགྱུར་རོ། །གཉིས་པ་ལ། མངོན་ཤེས་བསམ་གཟུགས་ཚད་མེད་དང་། །རྣམ་ཐར་ཟིལ་གནོན་ཟད་པར་རོ། །དང་པོ་ལ། རྫུ་
འཕྲུལ་ལྷ་ཡི་རྣ་མིག་དང་། །སྔོན་གནས་རྗེས་དྲན་གཞན་སེམས་ཤེས། །འཆི་འཕོ་སྐྱེ་བ་ཟག་པ་ཟད། །མངོན་པར་ཤེས་པ་རྣམ་པ་དྲུག །དང་པོ་ནི། གཅིག་ཏུ་བསྡུས་ཤིང་མང་པོར་བསྒྱུར་བ་ལ་སོགས་པ་བྱེད་པའི་ཏིང་ངེ་འཛིན་དང་ཤེས་རབ་མཚུངས་
ལྡན་དང་བཅས་པའོ། །གཉིས་པ་ནི། འཇིག་རྟེན་གྱི་ཁམས་ཀྱི་གཟུགས་སྒྲ་བསྐལ་པ་དང་མ་བསྐལ་པ་ཐམས་ཅད་ཐོས་ཤིང་མཐོང་བ་སོགས་བསྒོམས་སྟོབས་ཀྱིས་བྱུང་བ་མཉམ་བཞག་གི་སས་བསྡུས་པའོ། །གསུམ་པ་ནི། རང་གཞན་གྱི་ཚེ་རབས་སྔ་
མ་རྗེས་སུ་དྲན་པའི་ཏིང་ཤེས་མཚུངས་ལྡན་དང་བཅས་པའོ། །བཞི་པ་ནི། གང་ཟག་གཞན་གྱི་སེམས་འདོད་ཆགས་དང་བཅས་པ་སོགས་ཇི་ལྟ་བ་བཞིན་དུ་ཤེས་པའི་ཏིང་ཤེས་མཚུངས་བཅས་སོ། །ལྔ་པ་ནི། འགྲོ་བ་ཀུན་ད་ལྟ་ནས་མ་འོངས་པར་འཇུག་
པའི་གནས་སྐབས་ཐམས་ཅད་ཤེས་པའི་ཏིང་ཤེས་མཚུངས་བཅས་སམ་ཡང་ན་འདི་ཉིད་ལྷའི་མིག་གི་མངོན་ཤེས་སུ་བྱ་སྟེ་གཞུང་ཕལ་ཆེར་ལས་དེ་འབྱུང་ངོ༌། །དྲུག་པ་ནི། སྒྲིབ་པ་སྤོང་བའི་ཐབས་དང་། དེ་དག་སྤངས་པའི་རྣམ་གྲོལ་ཇི་ལྟ་བ་བཞིན་དུ་
364



༄༅། །ཤེས་པའི་ཏིང་ཤེས་མཚུངས་ལྡན་དང་བཅས་པ་སྟེ་སྔ་མ་ལྔ་ནི་ཉན་རང་དང་འཇིག་རྟེན་པ་གཉིས་ག་དང་ཐུན་མོང་བ་ཡིན་ལ། ཕྱི་མ་ནི་ཉན་རང་དང་ཐུན་མོང་བའོ། །གཉིས་པ་དང་གསུམ་པ་ནི་བསམ་གཏན་བཞི་དང་གཟུགས་
མེད་དང་འགོག་པའི་སྙོམས་འཇུག་རྣམས་སྔ་མ་སྔ་མ་ཐོབ་པར་བྱས་ནས་ཕྱི་མ་ཕྱི་མ་ལ་སྙོམས་པར་འཇུག་པ་མཐར་གྱིས་གནས་པའི་སྙོམས་པར་འཇུག་པ་ཐོབ་པའོ། །བཞི་པ་ནི་སེམས་ཅན་རྣམས་ལ་བདེ་བ་དང་ཕན་པ་ནི་དགོངས་པ་གཉིས་ལས། དང་པོ་
ནི༑ ཚད་མེད་སྔ་མ་གསུམ་སྟེ། བྱམས་པས་བདེ་བ་དང་ཕྲད་པ། སྙིང་རྗེས་སྡུག་བསྔལ་དང་བྲལ་བ། དགའ་བས་བདེ་བ་དང་མི་འབྲལ་བ་ཡིན་ལ། བཏང་སྙོམས་ནི་ཁོང་ཁྲོ་དང་རྗེས་ཆགས་ཀྱི་ཀུན་ཉོན་གཉི་ག་མེད་པར་བཞེད་པས་ཕན་པའི་དགོངས་
% པ་སྟེ་བཞིའོ། །ལྔ་པ་ལ། གཟུགས་ཅན་གཟུགས་ལ་ལྟ་བའི་རྣམ་ཐར་ནི། བསམ་གཏན་བཞི་ལ་བརྟེན་ནས་ནང་ལྟ་བ་པོ་བདག་ལ་གཟུགས་སུ་འདུ་ཤེས་བཞག་སྟེ། ཕྱི་རོལ་གྱི་གཟུགས་ཆེ་ཆུང་བཟང་ངན་སོགས་ལ་ཆེ་ཆུང་བཟང་ངན་ལས་བཟློག་སྟེ་ལྟ་
བ་སོགས་གང་དང་གང་སྤྲུལ་པར་འདོད་པ་ལ་དེ་དང་དེར་མོས་པ་བྱ་བའི་ཏིང་ཤེས་མཚུངས་བཅས་སོ། །ནང་གཟུགས་མེད་པར་ཕྱི་རོལ་གྱི་གཟུགས་ལ་ལྟ་བའི་རྣམ་ཐར་ནི། ནང་ལྟ་བ་པོ་བདག་ལ་གཟུགས་ཅན་མ་ཡིན་པའི་འདུ་ཤེས་བཞག་སྟེ། ཕྱི་རོལ་
གྱི་གཟུགས་ལ་སྔ་མ་བཞིན་དུ་ལྟ་བ་དང་སྡུག་པའི་རྣམ་ཐར་ལུས་ཀྱིས་མངོན་སུམ་དུ་བྱས་ཏེ་གནས་པ་ནི། སྡུག་མི་སྡུག་སྤྲུལ་པ་ལ་འདོད་མི་འདོད་སོགས་ཀུན་ཉོན་གྱི་གཉེན་པོར་སྡུག་མི་སྡུག་སོགས་ཕན་ཚུན་ལྟོས་པའི་འདུ་ཤེས་དང༌། ཕན་ཚུན་རྗེས་སུ་



རྒྱུད སྡེ་ཀུན་བཏུས
འབྲེལ་བའི་འདུ་ཤེས་དང་། རྣམ་པ་ཐམས་ཅད་སྡུག་པར་རོ་གཅིག་ཏུ་མོས་པའི་ཏིང་ཤེས་མཚུངས་བཅས་སོ། །ནམ་མཁའ་མཐའ་ཡས་སོགས་གཟུགས་མེད་ཀྱི་རྣམ་ཐར་བཞི་ནི་ཟག་མེད་ཀྱི་རྗེས་སུ་མཐུན་པའི་རང་གི་དངོས་གཞི་དག་པ་བ་ལ་གནས་པ་
ཡང་དག་པར་འབྱོར་པའི་ཏིང་ཤེས་མཚུངས་བཅས་ཏེ། དེ་དག་རང་སའི་ཏིང་ངེ་འཛིན་དག་པ་རོ་མྱང་གི་སྒྲིབ་པ་ལས་གྲོལ་བའི་ཕྱིར་རྣམ་ཐར་དུ་བཞག་ལ། འགོག་པའི་རྣམ་ཐར་ནི་འགོག་པའི་སྙོམས་འཇུག་སྟེ་འདུ་ཤེས་དང་ཚོར་བ་འགོག་པའི་སྒྲིབ་པ་
, ལས་གྲོལ་བའི་ཕྱིར་རྣམ་ཐར་དུ་བཞག་གོ །དྲུག་པ་ལ་བསམ་གཏན་ལ་བརྟེན་ནས་ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་ཆུང་དུ་དག་ལ་དེ་ལྟར་ལྟ་ཞིང་ཟིལ་གྱིས་མནན་ནས་ཤེས་ཟིལ་གྱིས་མནན་ནས་མཐོང་བ་ནི་ཟིལ་གནོན་གྱི་སྐྱེ་
མཆེད་དང་པོའོ། །གཟུགས་ཆུང་ངུའི་གནས་སུ་ཆེན་པོ་སྦྱར་བ་ནི་གཉིས་པའོ། །ནང་གཟུགས་སུ་འདུ་ཤེས་པས་ཕྱི་རོལ་གྱི་གཟུགས་ཆུང་ངུ་ལ་སྔ་མ་ལྟར་ལྟ་བ་ནི་གསུམ་པའོ། །ཆུང་ངུའི་གནས་སུ་ཆེན་པོ་སྦྱར་བ་ནི་བཞི་པའོ། །ནང་གཟུགས་མེད་པར་
འདུ་ཤེས་པས་ཕྱི་རོལ་གྱི་གཟུགས་ཁ་དོག་སྔོན་པོ་སྔོན་པོ་ལྟ་བུར་སྟོན་པ་འོད་སྔོན་པོ་འབྱུང་བ་རྣམས་ལྟ་སྟེ། གཟུགས་དེ་དག་ཟིལ་གྱིས་གནན་ནས་ཤེས། ཟིལ་གྱིས་གནན་ནས་མཐོང་བ་ནི་ལྔ་པའོ། །དེ་བཞིན་དུ་སེར་པོ་དང་། དམར་པོ་དང་། དཀར་
པོ་རྣམས་ལའང་ཅི་རིགས་པར་སྦྱར་བས་ཁ་དོག་ཟིལ་གྱིས་གནན་པའི་སྐྱེ་མཆེད་བཞི་སྟེ་ཟིལ་གནོན་བརྒྱད་དོ། །བདུན་པ་ལ། འབྱུང་བཞིའི་ཟད་པར་ནི་བསམ་གཏན་ལ་བརྟེན་ནས་མཐའ་དག་འབྱུང་བ་དེ་དང་དེར་མོས་པ་བྱས་ཏེ་བསྒོམ་པ་ལས་འབྱུང་བ་དེ་
366



སོ་བརྒྱུད་
༄༅། །དང་དེར་སྣང་ཞིང་སྤྲུལ་པར་བྱེད་པའི་ཏིང་ཤེས་སོ། །སྔོ་སེར་དམར་དཀར་ཏེ་ཁ་དོག་གི་གཞི་ཡང་བསམ་གཏན་ལ་བརྟེན་ནས་མཐའ་དག་སྔོན་པོ་ལ་སོགས་པ་དེ་དང་དེར་སྣང་བའི་ཏིང་ཤེས་སོ། །ནམ་མཁའ་དང་རྣམ་ཤེས་
ཀྱི་ཟད་པར་ནི་ནམ་མཁའ་མཐའ་ཡས་སྐྱེ་མཆེད་དང་། རྣམ་ཤེས་མཐའ་ཡས་སྐྱེ་མཆེད་ལ་བརྟེན་ནས་མཐའ་དག་ནམ་མཁའ་དང་རྣམ་ཤེས་སུ་སྣང་བའི་ཏིང་ངེ་འཛིན་དང་ཤེས་རབ་སྟེ་ཟད་པར་བཅུའོ། །སྤྱི་དོན་ལྔ་པ་ཏིང་ངེ་འཛིན་གྱི་ཁྱད་པར་ལ། མིང་
དོན་རྫས་སུ་དབྱེ་བ་དང་། །གྲུབ་ཚུལ་རིགས་ཅན་གྲོལ་ཚུལ་ལོ། །དང་པོ་ནི། དགེ་བའི་སེམས་རྩེ་གཅིག་པ་སྟེ། །སྙོམས་འཇུག་དགེ་བ་རྩེ་གཅིག་པ། །ཞེས་སོ། །ཏིང་ངེ་འཛིན་དེ་ཉིད་ཡན་ལག་དང་ལྡན་ཞིང་ཞི་ལྷག་ཟུང་དུ་འབྲེལ་བ་ནི་ཡིད་མི་གཡོ་
བར་འཛིན་པས་བསམ་གཏན་དང་། དམིགས་པ་ལ་མཉམ་པར་འཇོག་པས་སྙོམས་འཇུག་ཅེས་བྱའོ། །དེའང་ལས་ཀྱི་དབང་གིས་དེར་སྐྱེས་པ་ན་བསམ་གཏན་ཞེས་བྱ་བ་ཉིད་ཡིན་ལ། རྣལ་འབྱོར་པ་རྣམས་དེ་ལྟ་བུ་ལ་འཇུག་པ་རྣམས་ནི་ཡོན་ཏན་ཐམས་ཏཾ
ཅད་ཀྱི་རྟེན་དུ་གྱུར་པའི་ཕྱིར་སྙོམས་པར་འཇུག་པ་ཞེས་བྱའོ། །གཉིས་པ་ལ་བསམ་གཏན་བཞི་དང་གཟུགས་མེད་བཞི་ལས། དང་པོ་ནི། གཟུགས་མེད་རྣམས་ཀྱང་ཡོན་ཏན་གྱི་རྟེན་ཡིན་མོད་ཀྱི། ཡོན་ཏན་ཐམས་ཅད་ཀྱི་རྟེན་མ་ཡིན་ལ། ཡོན་ཏན་
ཐམས་ཅད་ཀྱི་རྟེན་དུ་གྱུར་པ་ནི་བསམ་གཏན་རྣམས་ཏེ། དེ་ཡང་འབྲས་བུ་སྐྱེ་བ་དང་། རྒྱུ་སྙོམས་འཇུག་གི་དབྱེ་བས་རྣམ་པ་གཉིས་ཡིན་ལ། དེ་དག་ཀྱང་དང་པོ་ལ་སོགས་པའི་དབྱེ་བས་བཞི་སྟེ། བསམ་གཏན་དག་ནི་རྣམ་གཉིས་བཞི། ཞེས་སོ། །
གོ
ང་རྒྱུན་



རྒྱུད་སྡེ་ཀུན་བཏུས་
དེ་བཞིན་དུ་གཟུགས་མེད་རྣམས་ཀྱང་འབྲས་བུ་དང་རྒྱུའི་དབྱེ་བས་གཉིས་དང་། དེའང་ནམ་མཁའ་མཐའ་ཡས་སྐྱེ་མཆེད་ལ་སོགས་པའི་དབྱེ་བས་བཞི་སྟེ། དེ་བཞིན་གཟུགས་མེད་ཅེས་སོ། །གསུམ་པ་ནི། ཏིང་འཛིན་འདི་དག་ཟག་པ་དང་བཅས་པས་
བསྒོམ་ན་འཁོར་བའི་འབྲས་བུ་འཇིག་རྟེན་པའི་བསམ་གཏན་ཙམ་ཡིན་ལ། ཟག་མེད་དེ་ལམ་གྱི་བདེན་པ་དང་ལྡན་པས་བསྒོམ་ན་རྣམ་པར་གྲོལ་བའི་མྱང་འདས་ཐོབ་པས་འཇིག་རྟེན་ལས་འདས་པའི་སྙོམས་འཇུག་ཅེས་བྱའོ། །བཞི་པ་ནི། དགེ་བའི་རྩ་བ་
(ཅི་རིགས་པ་དྲོ་བར་གྱུར་པ་ནས་བརྩམས་ཏེ། དགྲ་བཅོམ་པ་མི་གཡོ་བའི་ཆོས་ཅན་གྱི་བར་ལ་རིམ་གྱིས་ཁྱད་པར་དུ་འཕགས་པའི་ཚུལ་གྱིས་ཡོད་ལ། མི་གཡོ་བའི་ཆོས་ཅན་ནི་བསམ་གཏན་བཞི་པ་ལ་བརྟེན་ནས་མྱ་ངན་ལས་འདས་པ་ཡུལ་ལྔ་
དང་༑ འདུས་བྱས་ཀྱི་མཚན་ཉིད་བཞི་དང་། ཕོ་མོའི་མཚན་མ་སྟེ་བཅུ་དང་བྲལ་བའི་ཕྱིར་མཚན་མ་མེད་པ། བདག་མེད་དང་སྟོང་ཉིད་མཚུངས་པར་ལྡན་པས་སྟོང་པ་ཉིད། ལམ་ཡང་གཟིངས་ལྟ་བུར་འབོར་བའི་ཕྱིར་སྨོན་པ་མེད་པ་སྟེ། རྣམ་ཐར་སྒོ་
གསུམ་གྱི་ཏིང་ངེ་འཛིན་འདི་ཐོབ་ནས་མྱ་ངན་ལས་འདས་པ་ཞེས་བྱའོ། །བཅོམ་ལྡན་འདས་ནི་རྡོ་རྗེ་གདན་དུ་ཉོན་མོངས་པ་དང་ལྷའི་བུའི་བདུད་བཏུལ། ཡངས་པ་ཅན་དུ་འཆི་བདག་གི་བདུད་བཏུལ། རྩྭ་མཆོག་གི་གྲོང་དུ་ཕུང་པོའི་བདུད་བཏུལ་བ་ཡིན་ནོ་
ཞེས་ཟེར་རོ། །མདོར་ན་ཞི་གནས་དང་ལྷག་མཐོང་གིས་གཞི་བྱས་པའི་ཏིང་ངེ་འཛིན་དེ་དག་དང་། ཤེས་བྱའི་དཀྱིལ་འཁོར་སྦྱངས་པ་དང་བསོད་ནམས་ཀྱི་ཚོགས་རྒྱ་ཆེ་ཆུང་གི་ཁྱད་པར་ལ་བརྟེན་ནས་རིགས་ཅན་གསུམ་གྱི་འབྲས་བུ་ཐ་དད་པར་འབྱུང་བ་
368



«
།ཡིན་ནོ། །འདིའི་གྲུབ་མཐའ་ཞིབ་ཏུ་ཤེས་པར་འདོད་པས་མངོན་པ་མཛོད་བལྟ་བར་བྱའོ། །བྱང་ཕྱོགས་ལ་སོགས་པའི་སྡོམ་རྣམས་མ་གཏོགས་ཤེས་བྱེད་དུ་དྲངས་པའི་ལུང་གི་ཁུངས་མ་སྨོས་པ་རྣམས་ཀྱང་ཕལ་ཆེར་མཛོད་
ཀྱི་ལུང་ཡིན་ནོ། །སྤྱི་དོན་གཉིས་པ་མདོ་སྡེ་པའི་གྲུབ་མཐའ་ལ། བྱེ་སྨྲ་སུན་དབྱུང་རང་ལུགས་བརྗོད། དང་པོ་ལ་བྱེ་སྨྲས་ལོག་པར་བརྟགས་པ་མང་དུ་ཡོད་ཀྱང་། བསྡུ་ན། མདོ་བས་བསྟན་བཅོས་ཚད་མར་བྱེད་པ་དང་། གཞི་ལྔ་ཆར་རྫས་སུ་ཡོད་
པར་འདོད་པའོ། །དང་པོ་མི་འཐད་དེ། བསྟན་བཅོས་མཛད་པ་པོ་དགྲ་བཅོམ་དེ་དག་ཤེས་སྒྲིབ་མ་སྤངས་པས་འཁྲུལ་བ་སྲིད་པའི་ཕྱིར་དང༌། གསུང་བ་པོ་སྟོན་པ་ལ་མ་གུས་པར་འགྱུར་བའི་ཕྱིར་དང༌། སློབ་དཔོན་དབྱིག་གཉེན་གྱིས། བསྟན་བཅོས་
དང་འགལ་བ་ནི་སླ་ཡི། མདོ་དང་འགལ་བ་ནི་དེ་ལྟ་མ་ཡིན་ནོ། །ཞེས་གསུངས་པ་ལྟར་རོ། །མ་ཡིན་ཏེ། མདོ་ནི་གདུལ་བྱ་ལ་དགོངས་ཏེ་གསུངས་པ་མང་བས་དྲང་དོན་ཤས་ཆེའོ་སྙམ་ན། འོ་ན་བསྟན་བཅོས་ཉིད་ཀྱང་བཀའ་ལ་བརྟེན་ནས་བྱས་པས་
བསྟན་བཅོས་ཀྱང་སྤོང་དགོས་པར་འགྱུར་རོ། །ཁྱེད་རང་གི་གྲུབ་མཐའ་སྟོན་པའི་གཞུང་ལས་ཀྱང་། སྤྱོད་པ་རྣམས་ཀྱི་གཉེན་པོར་ནི། །ཆོས་ཀྱི་ཕུང་པོ་མཐུན་པར་གསུངས། །ཞེས་བཤད་པ་མ་ཡིན་ནམ། དེས་ན་བཀའ་ཐམས་ཅད་ནི་གདུལ་བྱའི་ངོར་
|གསུངས་པས་ལེགས་པར་གསུངས་པ་ཁོ་ནའོ། །གཉིས་པ་ནི། དེ་ལ་རྫས་སུ་ཡོད་པ་དེ་ཅི། དེ་ཐ་སྙད་དུ་བརྗོད་དུ་རུང་བའི་ངོ་བོ་ཙམ་ལ་བྱའམ། རང་གི་མཚན་ཉིད་ཀྱིས་ཡོད་པ་ལ་བྱ། དང་པོ་ལྟར་ན་བཏགས་ཡོད་གཏན་མི་སྲིད་པར་འགྱུར་རོ།།



རྒྱུད་སྡེ་ཀུན་བཏུས་
གལ་ཏེ་གཉིས་པ་ཡིན་ནོ་ཞེ་ན། ཕྱི་རོལ་གྱི་དོན་ཁས་ལེན་པའི་དབང་དུ་བྱས་ནས། རྣམ་པར་རིག་བྱེད་མ་ཡིན་པའི་གཟུགས་མ་གཏོགས་གཟུགས་དང་སེམས་དང་སེམས་ལས་བྱུང་བའི་གཞི་ནི་རྫས་སུ་ཡོད་པ་བདེན་ན། རྣམ་རིག་མིན་གཟུགས་
དང་༑ མི་ལྡན་པའི་འདུ་བྱེད་དང་། འདུས་མ་བྱས་རྫས་སུ་ཡོད་པར་ག་ལ་འགྱུར་ཏེ། བསྟན་མེད་ཐོགས་མེད་ཀྱི་རྣམ་རིག་མིན་གཟུགས་རྗེས་གྲུབ་ཏུ་ཡོད་ན། གཞིག་ཅིང་གཞོམ་དུ་རུང་བ་གཟུགས་ཀྱི་མཚན་ཉིད་དུ་མི་རུང་བའི་ཕྱིར་དང་། རྡུལ་ཕྲན་མ་
བསགས་པའི་བེམས་པོ་སྲིད་པར་ཐལ་བའི་ཕྱིར་མངོན་སུམ་གྱིས་མི་འགྲུབ་ལ། ཕྱོགས་གང་དུ་ཡང་མ་དམིགས་ཤིང་། དོན་གང་དང་ཡང་མ་འབྲེལ་བའི་ཕྱིར་རྗེས་སུ་དཔག་པས་ཀྱང་མི་འགྲུབ་སྟེ། ཙནྡྲ་ཧ་རིས་རིན་ཆེན་ཕྲེང་བ་ལས། །བསྟན་མེད་
ཐོག་མེད་རྣམ་རིག་མིན། །དེ་ཕྱིར་མངོན་སུམ་གྱིས་མི་འགྲུབ། །ཕྱོགས་འགར་མ་གྲུབ་འབྲེལ་མི་འགྲུབ། །དེ་ཕྱིར་རྗེས་སུ་དཔག་པས་མིན། །སྒྲུབ་བྱེད་མེད་ལ་གནོད་མཐོང་ཕྱིར། །དེ་ཕྱིར་རྣམ་རིག་མིན་གཟུགས་མེད། །ཅེས་སོ། །མི་ལྡན་པའི་
འདུ་བྱེད་ཐོབ་པ་ལ་སོགས་པའང་གཟུགས་སེམས་སེམས་ལས་བྱུང་བའི་གནས་སྐབས་ཀྱི་ཆོས་ལ་བཏགས་པ་ཙམ་ཡིན་ཏེ། དེ་མ་ཡིན་ན་གཟུགས་སེམས་སེམས་བྱུང་གསུམ་ལས་རྫས་གཞན་ཡིན་ནམ། དེ་དག་ཉིད་ཡིན་ལེགས་པར་དཔྱོད་ལ་དེ་ཡོད་
པའི་རང་བཞིན་སྟོན་ཅིག དེ་ནི་རྫས་གྲུབ་ཏུ་མངོན་རྗེས་གང་གིས་ཀྱང་བསྟན་པར་མ་ནུས་སོ། །གཞན་ཡང་སྐྱེ་བ་སོགས་ཀྱང་རྫས་སུ་ཡོད་པའི་ཕྱིར་དུས་གསུམ་ཡང་དེར་ཐལ་ལོ། །འདོད་ན་འདས་པ་དང་མ་འོངས་པ་ད་ལྟར་དུ་ཡོད་པའི་ཕྱིར། འདས་།
370



༄༅། །པ་དང་མ་འོངས་པ་མ་ཡིན་པར་འགྱུར་རོ། །དེ་དག་ཀྱང་རིན་ཕྲེང་ལས། གཟུགས་དང་སེམས་དང་སེམས་བྱུང་གི །གནས་སྐབས་ལ་བཏགས་མི་ལྡན་བྱེད། །དེ་ལས་གཞན་ནམ་དེ་ཉིད་ཡིན། །དེ་ལས་གཞན་ན་མངོན་
སུམ་སོགས། །སྒྲུབ་བྱེད་མེད་པ་གོང་བཞིན་ནོ། །མ་གྲུབ་པ་ལ་ཡོད་ཅེས་པའི། །ཐ་སྙད་མཁས་ལ་རུང་མ་ཡིན། །དེ་ཉིད་ཡིན་ན་ལོགས་བཤད་ཅི། །ཞེས་སོ། །ཡང་འདུས་མ་བྱས་རྫས་སུ་ཡོད་ན་མྱ་ངན་ལས་འདས་པའང་རྫས་སུ་ཡོད་པར་ཐལ་
#|ལོ༑ །དེ་འདོད་ན། མར་མེ་ཤི་བ་ཇི་བཞིན་དུ། །དེ་ཡི་སེམས་ཀྱང་རྣམ་པར་ཐར། །ཞེས་པ་དང་འགལ་ལོ། །དེས་ན་འདུས་མ་བྱས་རྫས་གྲུབ་མི་རིགས་ཏེ། རྒྱུ་མེད་པའི་ཕྱིར་དེ་ཉིད་ལས། །འགོག་སོགས་འདུས་མ་བྱས་རྣམས་ནི། །རྒྱུ་མེད་ཕྱིར་ན་
རྟ་རུ་བཞིན། །རྐྱེན་དང་མི་ལྡན་དངོས་པོ་ནི། །འགའ་ཡང་གང་ནའང་རུང་མ་ཡིན། །ཞེས་སོ། །ཕྱི་རོལ་གྱི་དོན་རྣམ་པ་མ་ཤར་བཞིན་དུ་དུས་མཉམ་ཐུག་ཕྲད་དུ་རིག་པར་འདོད་པའང་མི་རིགས་ཏེ། རྣམ་པ་མེད་ན་འདིས་སྔོན་པོ་རྟོགས་ལ། འདིས་
སེར་པོ་རྟོགས་ཞེས་དབྱེ་བར་མི་ནུས་པར་འགྱུར་ལ། སྔོ་སོགས་ཀྱི་རྣམ་པ་མ་ཤར་ཞིང་རིག་ཙམ་དུ་ཡུལ་ཀུན་ལ་མཚུངས་པའི་ཕྱིར་ཏེ། རྣམ་འགྲེལ་ལས། རང་སྤྱོད་ཡུལ་གྱི་ཕྱེ་མེད་ཅིང་། །ཐ་དད་པར་མྱོང་མེད་དེ་ལ། །འདི་ནི་འདི་ལྟར་འདི་ལྟར་
བ ནི༑ །མིན་ཞེས་ཐ་དད་འདི་མི་འགྱུར། །ཞེས་སོ། །རང་རིག་མེད་པའང་མི་འཐད་དེ། དྲན་པ་ལས་ཀྱང་བདག་རིག་གྲུབ། །ཅེས་གསུངས་པས། རང་ཡོད་དུས་ན་ཉམས་སུ་མྱོང་བ་ལས་དྲན་པར་འགྱུར་བའི་ཕྱིར་རོ། །གཉིས་པ་རང་ལུགས་བཞག་
བཞི་བཅུ་ཐམ་པ་
371



རྒྱུད་སྡེ་ཀུན་བཏུས་
པ་ལ། མདོའི་རབ་ཏུ་དབྱེ་བ། མདོའི་དོན་གཏན་ལ་དབབ་པ། མདོའི་ཚིག་བཤད་པའོ། །དང་པོ་ནི། སྙིང་པོ་མཆོག་ལས། མདོ་སྡེ་དབྱངས་བསྙད་ལུང་བསྟན་དང་། །ཚིགས་བཅད་ཆེད་བརྗོད་གླིང་གཞི་དང་། །རྟོགས་བརྗོད་དེ་ལྟ་བུ་བྱུང་།
དང་༑ །སྐྱེས་རབས་ཤིན་ཏུ་རྒྱས་པ་དང་། །རྨད་བྱུང་གཏན་ལ་ཕབ་པའི་སྡེ། །གསུང་རབ་ཡན་ལག་བཅུ་གཉིས་ཡིན། །ཞེས་སོ། །དེ་རྣམས་ཀྱི་ངོས་འཛིན་ནི། མདོ་སྡེ་ཚིག་ལྷུག་དོན་མང་སྟོན། །དབྱངས་བསྙད་དབུས་མཐར་ཚིགས་བཅད་
གསུང་༑ །ལུང་བསྟན་འདས་དང་འབྱུང་བ་སྟོན། །ཚིག་བཅད་རྐང་མཉམ་སྦྱར་ནས་གསུངས། །ཆེད་བརྗོད་མ་ཞུས་ཡི་རང་གསུངས། །གླེང་གཞི་བསླབ་པ་བཅས་པ་བརྗོད། །རྟོགས་བརྗོད་དོན་གསལ་དཔེར་བཅས་གསུངས། །དེ་ལྟ་བུ་བྱུང་སྔོན་
བྱུང་བརྗོད། །སྐྱེས་རབས་སྔོན་གྱི་མཛད་པ་སྟོན། ཤིན་རྒྱས་ཟབ་རྒྱས་ཐེག་པ་སྟོན། །རྨད་བྱུང་འཕགས་པའི་ངོ་མཚར་གཏམ། །གཏན་ཕབ་མཚན་ཉིད་སྟོན་པའོ། །ཞེས་བྱའོ། །དེ་རྣམས་ཀྱང་བརྗོད་བྱའི་ཁྱད་པར་ནས་བསླབ་པ་གསུམ་སྟོན་པས་སྡེ་
སྣོད་གསུམ་དུ་འགྱུར་ལ། རྗོད་བྱེད་ཀྱི་ཁྱད་པར་ནས་གསུང་རབ་ཡན་ལག་བཅུ་གཉིས་སུ་འགྱུར་རོ། །དེ་དག་ཀྱང་ཐེག་པ་ཆེ་ཆུང་གཉིས་སུ་འབྱེད་དེ། །མདོ་སྡེ་དབྱངས་བསྙད་ལུང་བསྟན་དང༌། །ཚིགས་བཅད་ཆེད་བརྗོད་དེ་ལྔ་ནི་ཉན་ཐོས་ཀྱི་མདོ་
སྡེ༑ གླེང་གཞི་དང་རྟོགས་བརྗོད་དེ་ལྟ་བུ་བྱུང་གསུམ་ནི་ཉན་ཐོས་ཀྱི་འདུལ་བ། སྐྱེས་རབས་ནི་བྱང་སེམས་ཀྱི་འདུལ་བ། ཤིན་ཏུ་རྒྱས་པ་དང་རྨད་དུ་བྱུང་བའི་ཆོས་ཀྱི་སྡེ་གཉིས་བྱང་སེམས་ཀྱི་མདོ་སྡེ། གཏན་ལ་ཕབ་པའི་སྡེ་ནི་གཉི་གའི་ཆོས་མངོན་
372



།པའི་སྡེ་སྣོད་ཡིན་ལ། རང་སངས་རྒྱས་ལ་སྡེ་སྣོད་ལོགས་པ་མེད་པས་ཉན་ཐོས་ཀྱི་སྡེ་སྣོད་ལ་དམིགས་པ་ཡིན་ནོ། །གཉིས་པ་ལ་ཇི་སྙེད་པ་དང་ཇི་ལྟ་བའོ། །དང་པོ་ནི། ཕུང་ཁམས་སྐྱེ་མཆེད་ཀྱི་རྣམ་པར་གཞག་པ་
སྟེ༑ ཕལ་ཆེར་བྱེ་བྲག་ཏུ་སྨྲ་བ་དང་མཐུན་ལ། འདི་ཉིད་ཀྱི་ཐུན་མོང་མ་ཡིན་པའི་འདོད་པ་ནི། ཚོར་འདུ་རྣམ་ཤེས་ཀྱི་ཕུང་པོ་གསུམ་དང༌། གཟུགས་དང་འདུ་བྱེད་ཀྱི་ཕལ་ཆེར་རེ་དང༌། ཆོས་ཀྱི་ཁམས་དང་ཆོས་ཀྱི་སྐྱེ་མཆེད་ཀྱི་ཕྱོགས་གཅིག་མ་
གཏོགས་པ་ཁམས་ཕྱེད་དང་བཅོ་བརྒྱད་དང་། སྐྱེ་མཆེད་ཕྱེད་དང་བཅུ་གཉིས་རྫས་གྲུབ་ཏུ་འདོད་ལ། འདས་པ་དང་མ་འོངས་པ་འགགས་ཤིང་མ་སྐྱེས་པས་ད་ལྟར་བ་ཁོ་ན་རྫས་སུ་ཡོད་པ་དང༌། རྣམ་པར་རིག་བྱེད་མ་ཡིན་པ་གཟུགས་སུ་མི་འདོད་
ཅིང་༑ སྡོམ་པ་ལ་སོགས་པ་སེམས་པ་གྲོགས་དང་བཅས་པར་འདོད་དེ། རིན་ཕྲེང་ལས། འདི་ཉིད་ཕུང་པོ་ལྔ་ཉིད་ཙམ། །འདས་དང་མ་འོངས་འགགས་མ་སྐྱེས། །མེད་དེ་ད་ལྟར་རྫས་སུ་ཡོད། །རིག་བྱེད་མ་ཡིན་གཟུགས་མི་འདོད། །སྡོམ་སོགས་སློང་
འདུ་བྱེད་སེམས་པ་ནི། །གྲོགས་དང་བཅས་པ་ཡིན་པར་འདོད། །ཅེས་དང༌། ཡེ་ཤེས་སྙིང་པོ་ལས། དུས་གསུམ་རྗེས་འགྲོ་དག་ཀྱང་མེད། །ཐོགས་པ་མེད་པའི་གཟུགས་ཡོད་མིན། །ཞེས་སོ། །གཉིས་པ་ཇི་ལྟ་བ་བཞིན་དུ་ཡོད་པ་ནི། འཕགས་
པའི་བདེན་པ་བཞི་དང་། སྟོང་ཉིད་བཅུ་དྲུག་དང་། དགེ་མི་དགེ་ལུང་མ་བསྟན་གྱི་དེ་བཞིན་ཉིད་གསུམ་དང་། ཕྱག་རྒྱ་བཞི་དང༌། རྣམ་ཐར་སྒོ་གསུམ་རྣམས་གཏན་ལ་འབེབས་པ་སྟེ། དེའང་སློབ་དཔོན་དབྱིག་གཉེན་གྱིས་བྱེ་སྨྲ་དང་བསྟན་ནས། དེ་
ཨ་



ལས་ཁྱད་པར་དུ་འཕགས་པའི་ཚུལ་དུ་བསྟན་པ་དེ་བཞིན་དུ་བྱས་ན་འབྱུང་བ་བཞིའི་རྡུལ་ཕྲ་རབ་དང་། དེ་ལས་གྱུར་པ་རྣམས་རྫས་སུ་གནས་ཀྱང་། མདོའི་ལུང་གི་རྗེས་སུ་འབྲངས་ནས་ཇི་ལྟར་སྣང་ཚད་ཤེས་པ་ཉིད་ཡིན་ཡང་དེ་ལྟར་སྣང་བའི་རྒྱུ་ཕྱི་རོལ་གྱི་
དོན་ཡིན་ནོ་ཞེས་འདོད་དོ། །དེའང་རྡུལ་ཕྲན་རྣམས་དོན་དམ་པ་དང་དེས་བརྩམས་པའི་རགས་པ་ནི་ཀུན་རྫོབ་སྟེ། རྡུལ་ཕྲན་རྣམས་ནི་མ་རིག་ཀྱང་བར་མེད་པས་རེག་པར་འདུ་ཤེས་སོ། །ཞེས་པ་ལྟར་ཕན་ཚུན་མ་རེག་པ་ཡང་ཡིན་ལ། བར་མེད་པར་ཡང་
འདོད་དོ། །ཤེས་པ་སྐད་ཅིག་མ་ཡུལ་གྱི་རྣམ་པ་དང་བཅས་པར་འདོད་ཅིང་
། དེའི་དམིགས་པའི་ཡུལ་ཕྱི་རོལ་གྱི་དོན་དང་། མྱོང་བའི་ཡུལ་ནི་ཤེས་པའི་བདག་ཉིད་གསལ་བ་སྟེ་ཤེས་པ་ཁོ་ན་ཡིན་ལ། དེ་འཇོག་བྱེད་ནི་ཕྱི་རོལ་གྱི་དོན་དུ་འདོད་དེ། རྣམ་
འགྲེལ་ལས། བདག་ཉིད་གསལ་བ་མྱོང་བ་ཡིན། །འདྲ་བར སྣང་བ་དམིགས་པ་ཡིན། །དེས་ན་ཤེས་པ་ཐམས་ཅད་ཀྱི། །དམིགས་མྱོང་བདག་ཉིད་ཐ་དད་གནས། །ཞེས་དང་། ཡེ་ཤེས་སྙིང་པོ་ལས། མཐོང་བ་དབང་པོའི་ཡུལ་མིན་ཞིང་། །ཤེས་
པ་རྣམ་པ་བཅས་པ་སྐྱེ། །ཞེས་སོ། །དེས་ན་རྣམ་པར་སྣང་བ་ནི་ ཤེལ་ལ་ཚོན་གྱི་གཟུགས་བརྙན་སྣང་བ་ལྟར་ཤེས་པ་ཉིད་ཕྱི་རོལ་དང་འདྲ་བར་སྣང་བ་ཡིན་ལ། གཟུང་འཛིན་གཉིས་སྔ་ཕྱི་དུས་ཐ་དད་པའི་རྒྱུ་འབྲས་ཡིན་པས་ཤེས་པའི་རྣམ་པ་འཇོག་
ནུས་ཀྱི་རྒྱུ་ནི་ཤེས་པ་ལས་སྐད་ཅིག་གིས་སྔ་བའི་ཕྱིར་ཤེས་པ་ལ་དངོས་སུ་མི་སྣང་བའི་ལྐོག་ན་མོ་རང་འཛིན་ལ་རང་འདྲའི་རྣམ་པ་གཏོད་བྱེད་ཡིན་ཏེ། རྣམ་འགྲེལ་ལས། ཤེས་པའི་རྣམ་པ་འཇོག་ནུས་པའི། །རྒྱུ་ཉིད་ལ་ནི་གཟུང་བར་ཤེས། །ཞེས་
374



ཞེ་གཉིས་
༄༅། ་ ་ །སོ། །དེའི་ཕྱིར་ཤེས་པས་དོན་དངོས་སུ་སྣང་བའི་ཚུལ་གྱིས་མི་འཛིན་ཀྱང༌། རང་འདྲའི་རྣམ་པ་གཏད་པའི་ཚུལ་གྱིས་འཛིན་པར་བརྗོད་དེ། དཔེར་ན་བུ་ཕ་དང་འདྲ་བར་སྐྱེས་པ་ལ་བུས་པའི་གཟུགས་འཛིན་ནོ་ཞེས་བརྗོད་པ་
བཞིན་ནོ། །ཡིད་ཀྱི་ཁམས་རྣམ་ཤེས་ཁམས་དྲུག་ལས་རྫས་གཞན་དུ་མེད་ལ། སེམས་དང་སེམས་བྱུང་གཉི་ག་ཡང་རང་གསལ་བ་རྣམ་པ་དང་བཅས་པ་རྫས་གྲུབ་ཁོ་ན་ཡིན་ནོ། །དེ་གཉི་གའང་རང་དང་ངོ་བོ་གཅིག་པའི་དོན་གྱི་རྣམ་པ་རིག་པས་རང་
རིག་མཚན་ཉིད་པ་དང་། དོན་རིག་བཏགས་པ་བ་སྟེ། རང་གི་ངོ་བོ་གྱུར་སྣང་བ། །དེ་ཚེ་མྱོང་བར་གྲུབ་ཕྱིར་རོ། །ཞེས་དང་། དོན་འཇོག་དེའི་བདག་ཉིད་ཕྱིར། །རང་རིག་ཡིན་ཡང་དོན་རིག་འདོད། །ཅེས་སོ། །ལྡན་མིན་འདུ་བྱེད་རྣམས་གཟུགས་
སེམས་སེམས་བྱུང་གི་གནས་སྐབས་ལ་བཏགས་ཡོད་ཙམ་དང་། འདུས་མ་བྱས་གསུམ་ནི་དངོས་མེད་ལ་བཏགས་པ་ཙམ་དུ་འདོད་དོ། །དེ་ཡང་རིན་ཕྲེང་ལས། མི་ལྡན་འདུ་བྱེད་གཟུགས་སེམས་དང་། །སེམས་བྱུང་གནས་སྐབས་བཏགས་པར་
འདོད༑ །འདུས་མ་བྱས་གཞི་མེད་པར་འདོད། །ཅེས་དང་། ཡེ་ཤེས་སྙིང་པོ་ལས། ནམ་མཁའ་མོ་གཤམ་བུ་དང་མཚུངས། །འགོག་པ་གཉིས་ཀྱང་དེ་དང་འདྲ། །འདུ་བྱེད་བེམས་པོ་ཡོད་མ་ཡིན། །ཞེས་སོ། །དེས་ན་མྱ་ངན་ལས་འདས་པའང་
% དངོས་མེད་དུ་འདོད་དོ། །ལམ་དང་གང་ཟག་གི་འདོད་ཚུལ་ལ་ཉན་རང་གཉིས་ནི་བྱེ་སྨྲ་དང་ཕལ་ཆེར་འདྲ་ལ། ཁྱད་པར་དུ་བྱང་ཆུབ་སེམས་དཔའ་ལ་ས་བཅུ་དང་། སངས་རྒྱས་ལ་སྐུ་གསུམ་མམ་མི་གནས་པའི་མྱ་ངན་ལས་འདས་པ་ཞེས་བྱ་བ་ཕུང་པོ་
375
གོ
ང་རྒྱུན་



རྒྱུད སྡེ་ཀུན་བཏུས་
ལྷག་མེད་དུ་མྱ་ངན་ལས་འདས་ཀྱང་སེམས་ཅན་གྱི་དོན་རྒྱུན་མི་ཆད་པར་འབྱུང་བ་རྣམས་མདོ་ལས་གསུངས་པས་དེ་ལྟར་འདོད་དོ། །གསུམ་པ་མདོའི་ཚིག་བཤད་པའི་ཚུལ་ལ། མདོ་དོན་སྨྲ་བ་རྣམས་ཀྱིས་ནི། །དགོངས་པ་བསྡུས་པའི་དོན་བཅས་
དང་༑ །ཚིག་དོན་བཅས་དང་མཚམས་སྦྱར་བཅས། །བརྒལ་ལན་བཅས་ཏེ་བསྙད་པར་བྱ། །ཞེས་པ་ལྟར་ལས། དང་པོ་ནི། རྣམ་བཤད་རིགས་པ་ལས། མདོ་དོན་ཆེ་བ་ཉིད་ཐོས་ནས། །ལེན་དང་འཛིན་པ་ལ་སོགས་ལ། །ཉན་པ་པོ་དེ་གུས་འགྱུར་
བས༑ །ཐོག་མར་དགོས་པ་བཤད་པར་བྱ། །ཞེས་གསུངས་པས། ཐོག་མར་བཤད་བྱའི་ཆོས་གང་ཡིན་པ་དེའི་དགོས་པ་བསྟན་པས་དཔྱོད་པ་དང་ལྡན་པ་རྣམས་ཀྱིས་དེ་ཐོས་ནས། དགོས་པ་ཕུན་སུམ་ཚོགས་པ་དེ་ཐོབ་པའི་ཕྱིར་དུ་ཉན་པ་དང་འཛིན་པ་ལ་
འབད་པར་བྱེད་པ་དང་། དགོས་པ་དང་བཅས་པའི་ཆོས་དེ་ལ་གུས་པ་བསྐྱེད་པའི་ཕྱིར་དུ་ཐོག་མར་བཤད་པ་ཡིན་ནོ། །དེ་ཡང་མཁས་པ་འཇུག་པའི་སྒོ་ལས། བསྟན་བཅོས་དམ་པར་བསྟན་པའི་ཕྱིར། །སྟོན་པས་ཐོག་མར་དགོས་པ་བསྟན། །ཡོངས་
སུ་རྟོགས་པ་དེ་མཐོང་ན། །སྤྱོད་པ་ལ་ཡང་ཅིས་མི་འཇུག །ཅེས་གསུངས་སོ། །གཉིས་པ་ནི། གཞུང་གི་སྤྱི་དོན་ནམ་ཡན་ལག་གི་དོན་གང་གི་ཡིན་ཡང་རུང་སྟེ། བརྗོད་བྱའི་དོན་འདུས་པ། སྤྱི་གསལ་མ་འདྲེས་པ། ས་མཚམས་མ་འཆུགས་
པ་ ཆོད་ཆེ་བ། ཚིག་གསལ་བ། བརྗོད་བདེ་བ། ངག་ཉུང་བ། ཚིག་སྙོམས་པ་ལ་སོགས་པའི་ཡོན་ཏན་དང་ལྡན་ཞིང་དེའི་ལྡོག་ཕྱོགས་ཀྱི་སྐྱོན་ཐམས་ཅད་དང་བྲལ་བའི་སྒོ་ནས་བསྡུས་དོན་ཉིད་ཀྱིས་གཞུང་དོན་རགས་པ་གོ་བའོ། །དེ་
376



།ཡང་། བསྡུས་དོན་ཚིགས་གསལ་བརྗོད་པ་བདེ། །ངག་ཉུང་ཚིག་སྙོམས་བཟུང་བ་སླ། །བསྡུས་དོན་ཉིད་ཀྱི་གཞུང་གོ་བ། །དེ་འདྲ་གང་གིས་ཤེས་དེ་མཁས། །ཞེས་གསུངས་པ་ལྟར་རོ། །གསུམ་པ་ལ། ལེགས་སྦྱར་
གྱི་ལུགས་དང་། བོད་ལ་ཉེ་བར་མཁོ་བ་གཉིས་ལས། དང་པོ་ནི། གཞུང་ལུགས་གང་དང་གང་འཆད་པ། །བྱེད་པའི་ཚིག་གིས་རབ་སྦྱར་ཏེ། །ཚིག་དོན་ལེགས་པར་སྦྲེལ་ནས་ནི། །འཆད་པ་བརྡ་སྤྱོད་བྱེད་པའི་ལུགས། །ཞེས་གསུངས་ཏེ། སེང་
གེའི་ལྟ་སྟངས་དང་། སྦལ་པའི་འཕར་བ་དང་། རུས་སྦལ་གྱི་བཞི་འགྲོས་དང་། སྟག་མོའི་འཕྱོང་སྟབས་དང་བཞིའི་སྒོ་ནས་འཆད་པའོ། །གཉིས་པ་ནི། ལས་དང་བྱེད་པོ་བྱ་བ་ཡི། །ཚིག་དོན་སྦྲེལ་ལ་ངག་དོན་བླངས། །ཞེས་གསུངས་ཏེ། ལས་
ནི་འབྲས་ཆན་ལ་སོགས་པ། བྱེད་པ་པོ་ནི་ལྷ་བྱིན་ལ་སོགས་པ། བྱ་བ་ནི་འཚེད་པ་ལ་སོགས་པའོ། །དེ་བཞིན་དུ་ཕྱག་འཚལ་ལོ། །བཤད་པར་བྱའོཞེས་བྱ་བ་ལ་སོགས་པ་ལའང་སྦྱར་ཏེ་ཤེས་པར་བྱའོ། །འཆད་ཚུལ་དངོས་ནི། ཐོག་མར་ཚིག་ལ་གེ
བརྟེན་ནས་དོན་ཚོལ་དགོས་པས། ཐུན་མོང་དུ་གྲགས་པ་མིང་ཚིག་ཡི་གེ་གསུམ་དང་། མངོན་བརྗོད་དང་བརྡ་སྤྲོད་ཀྱི་བསྟན་བཅོས་ལ་སོགས་པ་ནས་འབྱུང་བའི་མིང་ཚིག་ཡི་གེའི་སྤྲོས་པ་རྣམས་ལ་མཁས་པར་བྱས་ནས། ཕྱི་ནས་བཤད་བྱའི་ཆོས་གང་
དང་གང་ཡིན་པ་དེ་དང་དེའི་དོན་ལ་མཁས་པར་བྱེད་པ་སྟེ། ཚིག་ལ་རྨོངས་པས་དོན་མ་གོ་བ་ཆེས་ཤིན་ཏུ་མང་བའི་ཕྱིར་རོ། །དེ་ཡང་། ཐོག་མར་སྒྲ་ལ་མཁས་པ་ཡིས། །ཚིག་དོན་རྣམ་པར་ཕྱེ་སྟེ་བསྟན། །དེ་ནས་དོན་ལ་མཁས་པ་ཡིས། །ལྷག་ཆད་



རྒྱུད་སྡེ་ཀུན་བཏུས་
འཁྲུལ་པ་མེད་པར་བཤད། །ཅེས་གསུངས་པ་ལྟར་རོ། །བཞི་པ་ནི། གཞུང་གི་ཚིག་དོན་སྔ་མས་ཕྱི་མ་འདྲེན་མི་ནུས་པའམ། ནུས་ཀྱང་མིག་གསལ་བའམ། ཚིག་གི་སྦྱོར་ཚུལ་དཀའ་བ་འགའ་ཞིག ཚིག་སྔ་ཕྱིའི་དོན་འདི་ལྟར་འབྲེལ་ཞེས་བརྗོད་པ་
ཚིག་གི་མཚམས་སྦྱོར་དང་མདོར་བསྟན་རྒྱས་བཤད་དམ། སྤང་གཉེན་དང་རྒྱུ་འབྲས་ལ་སོགས་པ་ཕན་ཚུན་མཚམས་སྦྱོར་བ་ནི། མདོ་རྒྱས་དང་། འགལ་འབྲེལ་གྱི་སྒོ་ནས་མཚམས་སྦྱོར་བ་སྟེ། གཞུང་དེར་དངོས་སུ་བཤད་ཀྱང་རུང་མ་བཤད་ཀྱང་
རུང་སྐབས་སུ་བབ་པར་འཆད་པའོ། །དེ་ཡང་། སྒྲ་དང་དོན་གྱི་དབྱེ་བ་ཡིས། །མཚམས་སྦྱར་བ་ནི་རྣམ་པ་གཉིས། །ཞེས་དང་། དོན་ནི་མདོར་བསྟན་རྒྱས་བཤད་དམ། །འགལ་འབྲེལ་སྒོ་ནས་མཚམས་སྦྱོར་བྱེད། །ཅེས་གསུངས་པ་ལྟར་རོ། །ལྟ་
པ་ནི། གཞུང་གི་དོན་སློབ་མས་རྟོགས་དཀའ་བ་འགའ་ཞིག་ལ། འདི་དང་འདི་མི་འགལ་བ་ཇི་ལྟར་ཡིན་ཞེས་པ་ལྟ་བུའི་དྲི་བའམ་དོགས་པ་ཁོང་ནས་བསླངས་ཏེ། དེ་དག་གི་ལན་ལུང་རིགས་དང་མི་འགལ་བར་བཤད་པའི་སྒོ་ནས་འགལ་བ་སྤོང་
ཞིང་༑ གཞུང་གི་དོན་འཚོལ་བ་སྟེ། དེ་ཡང་། བརྒལ་ལན་སྒོ་ནས་གཞུང་གི་དོན། །ལུང་དང་རིགས་པས་གཏན་ལ་དབབ། །ཅེས་གསུངས་པ་ལྟར་རོ། །རྣམ་པར་བཤད་པའི་སྒོ་བཅུ་བཞི་ལ་སོགས་པ་ནི་མངོན་པ་ཀུན་ལས་བཏུས་ལས་འབྱུང་བས་
དོན་དུ་གཉེར་ན་དེར་བལྟ་བར་བྱའོ། །མདོ་སྡེ་པའི་གྲུབ་མཐའ་ཤེས་པར་འདོད་ན་མཛོད་ཀྱི་རང་འགྲེལ་དང་། ཀུན་ལས་བཏུས་ཀྱི་སྐབས་རྣམས་ལས་རྟོགས་པར་བྱའོ། །སློབ་དཔོན་ཁ་ཅིག་མདོ་སྡེ་པ་འདི་ཐེག་པ་ཆེན་པོ་པར་འདོད་ཀྱང་། ཁོང་རང་གི་
378



།ལུགས་ཀྱི་ཐེག་པ་ཆེན་པོ་ཡིན་གྱིས། སྤྱིར་ནི་མ་ཡིན་ཏེ། གཞན་དུ་ན་ཐེག་ཆེན་བཀར་བསྒྲུབ་མི་དགོས་པར་འགྱུར་རོ། །སྤྱི་དོན་གསུམ་པ་རྣལ་འབྱོར་སྤྱོད་པ་བའི་གྲུབ་པའི་མཐའ་ལ། ཐེག་ཆེན་བཀར་བསྒྲུབ། ཉན་ཐོས་
ཀྱི་འདོད་པ་དགག རང་གི་འདོད་པ་བརྗོད་པའོ། །དང་པོ་ནི། མདོ་སྡེ་པ་རྣམས་ཐེག་པ་ཆེན་པོ་ཤིན་ཏུ་རྒྱས་པའམ་རྨད་དུ་བྱུང་བའི་སྡེ་ནི་ཁོ་བོ་ཅག་གི་འདི་ཙམ་དུ་ཟད་ཀྱི། ཤེས་ཕྱིན་དང་ཕལ་ཆེན་ལ་སོགས་པ་སངས་རྒྱས་མྱ་ངན་ལས་འདས་ནས་ཕྱིས་
བྱུང་བ་ཡིན་པས་སངས་རྒྱས་ཀྱི་བཀའ་མ་ཡིན་ནོ་ཞེས་སྨྲའོ། །དེ་ཡང་དག་པ་མ་ཡིན་ཏེ། ཁོ་བོ་ཅག་འདོད་པའི་ཐེག་ཆེན་འདི་བཀའ་མ་ཡིན་ན། མ་འོངས་པའི་འཇིགས་པ་བཞིན་དུ་ཆོས་ལོག་འདི་ལྟ་བུ་འབྱུང་ངོ་ཞེས་ལུང་སྟོན་པར་རིགས་པ་ལ་མ་བསྟན་
པའི་ཕྱིར་དང་། ཐེག་ཆེན་ནི་ཉན་ཐོས་ཀྱི་ཐེག་པ་དང་ལྷན་ཅིག་ཏུ་བྱུང་བར་དམིགས་ཀྱི་ཕྱིས་བྱུང་བ་མ་ཡིན་པ་དང་། ཟབ་ཅིང་རྒྱ་ཆེ་བའི་ཆོས་འདི་རྟོག་གེ་པ་རྣམས་ཀྱི་སྤྱོད་ཡུལ་མ་ཡིན་པས་གང་ཟག་གཞན་གྱིས་བྱས་པར་མི་འགྲུབ་པའི་ཕྱིར་དང་
། འོན་
ཏེ་གཞན་ཞིག་སངས་རྒྱས་ནས་བཤད་པ་ཡིན་ནོ་ཞེ་ན། དེ་ཉིད་ཀྱིས་བཀར་གྲུབ་པ་དང་། ཐེག་ཆེན་ཞེས་བྱ་བ་ཞིག་ཡོད་ན་འདི་ལས་གཞན་པ་མེད་པའི་ཕྱིར་དང་། མེད་ན་ཉན་ཐོས་ཀྱི་ཐེག་པ་ཡང་མེད་པ་དག ཡོད་ན་གཉི་ག་ཡོད་པའི་ཕྱིར། གཅིག་ནི་
བཀའ་ཡིན་ལ་ཅིག་ཤོས་ནི་མ་ཡིན་ནོ་ཞེས་བྱ་བ་མི་རུང་བའི་ཕྱིར་དང༌། ཉན་ཐོས་ཀྱི་སྡེ་སྣོད་ལས་གཞན་པའི་ཟབ་མོ་སྟོང་པ་ཉིད་དང༌། རྒྱ་ཆེ་བ་བྱང་ཆུབ་སེམས་དཔའི་སྤྱོད་པ་སྟོན་པའི་སངས་རྒྱས་ཀྱི་ཐེག་པ་ཅིག་མེད་ན་སངས་རྒྱས་རྣམ་ཀྱང་མི་འབྱུང་



བའི་ཕྱིར་དང་། ཐེག་ཆེན་གྱི་ལམ་བསྒོམས་པས་ཉོན་མོངས་པའི་གཉེན་པོར་གྱུར་ཏེ་རྣམ་པར་མི་རྟོག་པའི་ཡེ་ཤེས་ཐོབ་པ་མངོན་པར་གྲུབ་པའི་ཕྱིར་དང༌། ཐེག་ཆེན་སྒྲ་སྣ་ཚོགས་ཀྱིས་གསུངས་པ་དེ་ཁྱེད་ཀྱིས་རྟོགས་དཀའ་བས། དེ་སྒྲ་ཇི་བཞིན་པར་
བཟུང་ནས་སངས་རྒྱས་ཀྱི་བཀའ་མ་ཡིན་ནོ་ཞེས་སྨྲ་བར་མི་བཏུབ་པའི་ཕྱིར་རོ། །དེ་ཡང་རྒྱན་ལས། སྔར་ལུང་མ་བསྟན་ལྷན་ཅིག་བྱུང་། །སྤྱོད་ཡུལ་མ་ཡིན་གྲུབ་པ་དང་། །ཡོད་དང་མེད་ན་ཡོད་མེད་དང་། །གཉེན་པོ་དང་ནི་སྒྲ་གཞན་ཕྱིར། །ཞེས་
དང་༑ ཐེགས་བསྡུས་ལས། བསྟན་འདི་འདི་ལྟར་གཞན་ལ་མ་མཐོང་ལ། །འདི་དག་བྱང་ཆུབ་མཆོག་གི་རྒྱུར་མཐོང་བས། །གནས་བཅུ་བསྟན་པས་ཁྱད་ཞུགས་གང་ཡིན་པ། །ཐེག་པ་ཆེན་པོ་སངས་རྒྱས་བཀར་འདོད་དོ། །ཞེས་གསུངས་པ་ལྟར་
རོ༑ །གཉིས་པ་ནི། མདོ་སྡེ་པས་ཤེས་བྱ་གཞི་ལྔ་ལས་གཟུགས་ཀྱི་གཞི་ཕྱི་དོན་རྡུལ་ཕྲ་རབ་དོན་དམ་པར་གྲུབ་བོ་ཞེས་སྨྲ་བ་དེ་ཡང་དག་པ་མ་ཡིན་ཏེ། ཁྱེད་རང་། སྒྲ་མེད་ཕྲ་རབ་རྡུལ་རྫས་བརྒྱད། །ཅེས་འདོད་པའི་རྫས་བརྒྱད་པོ་སོ་སོ་ནས་གྲུབ་པ་
མེད་པའི་ཕྱིར་དེ་དག་འདུས་པའི་རྡུལ་ཉིད་ཡོད་པ་མ་ཡིན་ནོ། །གལ་ཏེ་མ་གྲུབ་སྟེ་ཆ་མེད་ཀྱི་རྡུལ་ཕྲ་རབ་ཡོད་པས་སོ་ཞེ་ན། དེ་མི་འཐད་དེ། ཕྱོགས་དྲུག་ནས་རྡུལ་ཕྲ་རབ་དྲུག་གིས་དབུས་ཀྱི་རྡུལ་ཕྲ་རབ་གཅིག་ལ་སྦྱར་བ་ན། དབུས་ཀྱི་རྡུལ་ཕྲ་རབ་དེ་ལ་
ཕྱོགས་ཆ་དྲུག་ཏུ་འགྱུར་ཏེ་འབྱར་ཆ་དྲུག་ཡོད་པའི་ཕྱིར། དེ་ཡིན་ཏེ་གཅིག་གི་གོ་ས་གང་ཡིན་པ་དེར་གཞན་མི་འགྱུར་བའི་ཕྱིར་རོ། །ཅི་སྟེ་རྡུལ་ཕྲན་གཅིག་གི་གོ་ས་གང་ཡིན་པ་དེ་ཉིད་དྲུག་པོ་རྣམས་ཀྱིའང་གོ་ས་ཡིན་ན་གོང་བུ་ཐམས་ཅད་རྡུལ་ཕྲན་ཙམ་དུ་
380



༄༅། །འགྱུར་ཏེ། ཐམས་ཅད་ཀྱི་གོ་ས་གཅིག་པའི་ཕྱིར་རོ། །འདོད་ན་གོང་བུའང་དབང་ཤེས་ལ་མི་སྣང་བར་ཐལ་ལོ། །རྡུལ་ཕྲན་ནི་ཆ་མེད་པས་མི་སྦྱོར་གྱི། འདུས་པ་དག་ཕན་ཚུན་སྦྱོར་རོ་ཞེ་ན། དེ་ལྟ་ན་སྦྱར་རྒྱུའི་འདུས་པ་
ཉིད་ཡོད་པ་མི་རིགས་ཏེ། འདུས་པའི་གཞི་རྡུལ་ཕྲན་དག་ཆ་མེད་པས་མི་སྦྱོར་བའི་ཕྱིར་རོ། །དེ་སྐད་དུ་ཉི་ཤུ་པ་ལས། དྲུག་གིས་ཅིག་ཅར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་དག་ཀྱང་གོ་གཅིག་ན། །གོང་བུའང་རྡུལ་ཕྲན་ཙམ་དུ་
འགྱུར༑ །རྡུལ་ཕྲན་སྦྱོར་བ་མེད་ན་ནི། །དེ་འདུས་ཡོད་པ་དེ་གང་ཞིག །ཆ་ཤས་ཡོད་པ་མ་ཡིན་པས། །དེ་སྦྱོར་མི་འགྲུབ་མ་ཟེར་ཅིག །ཅེས་སོ། །འོ་ན་ཕྱི་རོལ་གྱི་དོན་མངོན་སུམ་དུ་ཡོད་པ་དང་འགལ་ལོ་སྙམ་ན། དེ་ཡང་དག་པ་མ་ཡིན་ཏེ། ལང་
གཤེགས་ལས། བག་ཆགས་ཀྱིས་ནི་དཀྲུགས་པའི་སེམས། །དོན་དུ་སྣང་བ་རབ་ཏུ་བྱུང་། །དོན་དུ་ཡོད་མིན་སེམས་ཉིད་དེ། །ཕྱི་རོལ་དོན་མཐོང་ལོག་པ་ཡིན། །ཞེས་གསུངས་པས་སེམས་ཉིད་འཁྲུལ་པའི་དབང་གིས་སྣང་བ་སྣ་ཚོགས་པར་སྣང་བའི་ #
ཕྱིར་རོ། །གལ་ཏེ་སངས་རྒྱས་ཀྱི་ཕྱི་རོལ་གྱིས་དོན་ཡོད་པར་གསུངས་པ་མ་ཡིན་ནམ་ཞེ་ན། དེ་དགོངས་པ་ཅན་ཡིན་ཏེ། ཉི་ཤུ་པ་ལས། གཟུགས་སོགས་སྐྱེ་མཆེད་ཡོད་པར་ནི། །དེ་འདུལ་བ་ཡི་སྐྱེ་བོ་ལ། །དགོངས་པའི་དབང་གིས་གསུངས་པ་
ཙ@སྟེ༑ ༑པརྫུས་ཏེ་བྱུང་བའི་སེཊས་ཅན་བཞིན། །ཞེས་ཏེ། ཕྱི་མ་ལ་སེམས་རྒྱུད་རྒྱུན་མི་ཆད་པ་ལ་དགོངས་ནས་བར་སྲིད་ཡོད་པར་གསུངས་པ་ལྟ་བུའོ། །དེའི་དགོངས་གཞི་ནི། གཟུགས་སོགས་སུ་སྣང་བའི་རྣམ་རིག་དེ་ཉིད་ཀྱིས་ས་བོན་དང་སྣང་བ་ལ་
དུE



དགོངས་ནས་གཟུགས་དང་མིག་གི་སྐྱེ་མཆེད་དུ་གསུངས་པ་ཡིན་ཏེ། དེ་ཉིད་ལས། རང་གི་ས་བོན་གང་ལ་སུ། །རྣམ་རིག་སྣང་བ་གང་བྱུང་བ། །དེ་དང་དེ་ཡི་སྐྱེ་མཆེད་ནི། །རྣམ་པ་གཉིས་སུ་ཐུབ་པས་གསུངས། །ཞེས་སོ། །དེས་ན་ཕྱི་རོལ་གྱི་
དོན་མི་འདོད་ཀྱང་གཟུགས་སོགས་སུ་སྣང་བ། རྣམ་བདེན་པས་ཤེས་པ་ཉིད་བག་ཆགས་ཀྱི་སྟོབས་ཀྱིས་བེམས་དངོས་སུ་སྣང་བར་འདོད་ལ། རྣམ་རྫུན་པ་མེད་སྣང་དུ་འདོད་དོ། །འོན་ཀྱང་ཐེག་བསྡུས་ལས། གཟུགས་ཕུང་ལ་གནས་གྱུར་གསུངས་
པས་གཟུགས་ཕུང་དུ་སྣང་བའི་རྣམ་རིག་ལ་གཟུགས་ཕུང་ཞེས་སོགས་དེ་དག་གི་ཐ་སྙད་ཙམ་བཞེད་པར་མངོན་ནོ། །མི་ལྡན་པའི་འདུ་བྱེད་བཏགས་པ་ཙམ་དུ་འདོད་པའང་འདྲ་ལ། འདུས་མ་བྱས་མེད་པ་ཁོ་ནར་ཡང་མི་འདོད་ཅིང་། ཀུན་གཞིའི་རྣམ་
ཤེས་དང་དེ་ལ་ངར་སེམས་པའི་རྣམ་པ་ཅན་གྱི་ཉོན་མོངས་ཅན་གྱི་ཡོད་དེ། རྣམ་པར་ཤེས་པ་ཚོགས་བརྒྱད་དང་། བཙུན་པ་ཡང་དག་བདེན་ནི་དེའི་སྟེང་དུ་དྲི་མ་མེད་པའི་ཡིད་དང་དགུར་འདོད་ལ། རྣམ་བདེན་པ་རྣམས་ཚོགས་དྲུག་ལས་རྫས་གཞན་པའི་
རྣམ་ཤེས་གཞན་མི་འདོད་དོ། །གང་ལྟར་ཡང་རིག་རྒྱུའི་གཟུང་བ་དོན་གཞན་ཡོད་ན་གཞན་རིག་ཏུ་འགྱུར་བ་ལ། གཟུང་འཛིན་གཉིས་མེད་པས་རང་རིག་ཁོ་ན་ཏེ། ཆོས་ཀྱི་གྲངས་པས། རིག་བྱ་རིག་བྱེད་རྣམ་པ་མེད། །སྐྲ་སོགས་ཤེས་པའི་ཐ་སྙད་
བཞིན༑ །ཞེས་དང་། གཟུང་དང་འཛིན་པ་མེད་པའི་ཕྱིར། །དེ་ནི་དེ་ལྟར་རང་ཉིད་གསལ། །ཞེས་སོ། །སེམས་བྱུང་ནི་ལྔ་བཅུ་རྩ་གཅིག་ལ་སྡེ་ཚན་དྲུག་སྟེ། ཚོར་དང་འདུ་ཤེས་སེམས་པ་དང་། །དོག་པ་ཡིད་བྱེད་ཀུན་འགྲོ་ལྔ། །འདུན་མོས་དྲན་པ་
382



ས་
ཞེ་དྲུག་
།ཏིང་འཛིན་དང་། །བློ་ཞེས་བྱ་བ་ཡུལ་ངེས་ལྔ། །དད་དང་ངོ་ཚ་ཤེས་ཁྲེལ་ཡོད། །མ་ཆགས་མི་སྡང་གཏི་མུག་མེད། །བརྩོན་འགྲུས་ཤིན་སྦྱངས་བག་ཡོད་དང་། །བཏང་སྙོམས་རྣམ་པར་མི་འཚེ་དགེ །ཞེས་
དང་༑ དྲུག་རྩ་བ་དང་། ཉི་ཤུ་ཉེ་བའི་ཉོན་མོངས་ནི་བཤད་ཟིན་ལ། གཉིད་འགྱོད་རྟོག་དཔྱོད་དེ་གཞན་འགྱུར་བཞི་རྣམས་སོ། །གསུམ་པ། རང་གི་འདོད་པ་བརྗོད་པ་ལ། ཤེས་བྱའི་གནས་དང་མཚན་ཉིད་དེར་འཇུག་དང་། །དེ་ཡི་རྒྱུ་འབྲས་དེ་རབ་
དབྱེ་བ་དང་། །བསླབ་པ་གསུམ་དང་དེ་འབྲས་སྤངས་པ་དང་། །ཡེ་ཤེས་ཐེག་པ་མཆོག་གྱུར་ཁྱད་པར་འཕགས། །ཞེས་པ་ལྟར་རོ། །དེའི་དང་པོ་ཤེས་བྱའི་གནས་ཀུན་གཞི་གཏན་ལ་དབབ་པ་ལ། ཀུན་གཞི་ཡོད་པའི་རྒྱུ་མཚན། ཀུན་གཞིའི་མཚན་
ཉིད༑ དེ་ལྡོག་པའི་དུས། དབང་ཕྱུག་ལ་སོགས་དང་མི་འདྲ་བའི་ཁྱད་པར་རོ། །དང་པོ་ནི། ཀུན་གཞི་མེད་ན་ལུས་ལེན་པ་དང་། རྣམ་སྨིན་མྱོང་བ་དང་། སྙོམས་འཇུག་ལས་ལྡང་བ་དང་། འཆི་འཕོ་དང་སྐྱེ་བ་ལ་སོགས་པ་མི་སྲིད་པའི་སྐྱོན་ཡོད་
དེ༑ གཏན་ལ་དབབ་པ་བསྡུ་བ་ལས། །ལེན་དང་བཟོད་དང་གསལ་བ་དང་། །ས་བོན་དང་ནི་ལས་རྣམས་དང་། །ལུས་ཀྱིས་མྱོང་དང་སེམས་མེད་པའི། །སྙོམས་འཇུག་དེ་བཞིན་འཆི་མི་རུང་། །ཞེས་གསུངས་སོ། །དེ་ཉན་ཐོས་རྣམས་ལ་མ་བསྟན་
པའི་རྒྱུ་མཚན་ནི། བསྟན་མི་དགོས་པའི་ཕྱིར་ཏེ། འདི་ནི་ཤེས་བྱ་ཕྲ་ཞིང་ཟབ་མོས་བསྡུས་པའི་ཕྱིར་དང་། དེ་དག་ཤེས་བྱ་རྒྱུ་ཆེན་པོ་ཤེས་པ་ལྷུར་མི་ལེན་པའི་ཕྱིར་རོ། །བསྟན་ན་ཉེས་དམིགས་སུ་ཡང་འགྱུར་ཏེ། དེ་ལུས་ལེན་པ་དང་། རྒྱུན་གྱིས་
383
གོ ང་རྒྱན་



རྒྱུད་སྡེ་ཀུན་བཏུས་
འཇུག་པ་ལ་སོགས་པ་ཉིད་ཀྱིས་བདག་དང་འཁྲུལ་པ་སྲིད་པའི་ཕྱིར། བདག་ཡོད་དོ་སྙམ་དུ་བསམས་ནས་རང་གི་མངོན་པར་འདོད་པའི་འབྲས་བུ་རྣམ་གྲོལ་ཐོབ་པ་ལ་རིང་དུ་བྱེད་པའི་ཕྱིར་རོ། །དེའང་དགོངས་འགྲེལ་ལས། ལེན་པའི་རྣམ་པར་ཤེས་པ་
ཟབ་ཅིང་ཕྲ། །ས་བོན་ཐམས་ཅད་ཆུ་བོའི་ཀླུང་བཞིན་འབབ། །བདག་ཏུ་རྟོག་པར་གྱུར་ན་མི་རུང་ཞེས། །འདི་ནི་བྱིས་པ་རྣམས་ལ་ངས་མ་བསྟན། །ཞེས་དང་། ཆོས་མངོན་པའི་མདོ་ལས། ཆོས་ཀུན་ས་བོན་ཐམས་ཅད་པའི། །རྣམ་པར་སྨིན་པ་ཀུན་
གཞི་སྟེ། །དེ་བས་ཀུན་གཞིའི་རྣམ་ཤེས་ནི། །དམ་པ་རྣམས་ལ་ངས་བཤད་དོ། །ཞེས་སོ། །གཉིས་པ་ནི། ཆོས་མངོན་པའི་མདོ་ལས། ཐོག་མ་མེད་པའི་དུས་ཀྱི་དབྱིངས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དང་། །
མྱ་ངན་འདས་པའང་ཐོབ་པར་འགྱུར། །ཞེས་གསུངས་ཏེ། འདི་ལ་རྣམ་སྨིན་གྱི་ཆ་དང་། ས་བོན་གྱི་ཆ་གཉིས་ལས། སྔ་མ་ནི་གློ་བུར་བ་མ་ཡིན་པར་ཐོག་མ་མེད་པ་ནས་གནས་ཤིང་ཀུན་ནས་ཉོན་མོངས་པའི་ཆོས་རྣམས་ཀྱི་བག་ཆགས་ལ་བརྟེན་ནས་ས་
བོན་ཐམས་ཅད་ཡོངས་སུ་འཛིན་པ་དང་ལྡན་པས་ཀུན་ཉོན་གྱི་ཆོས་ཐམས་ཅད་སྐྱེ་བའི་རྒྱུར་གྱུར་པ་སྟེ། དེ་ནི་དབང་པོ་གཟུགས་ཅན་རྣམས་ཀྱི་རྒྱུའང་ཡིན་ལ། དེ་ལས་ཆུ་ལ་རྐྱེན་མང་ཉུང་གི་དབང་གིས་རླབས་མང་ཉུང་འབྱུང་བ་ལྟར་བག་ཆགས་སད་བྱེད་
ཀྱི་རྐྱེན་གྱིས་ཡིད་དང་འཇུག་ཤེས་རྣམས་ཀྱང་ཅི་རིགས་པར་འབྱུང་བས་ཆོས་རྣམས་ཀྱི་རྒྱུ་ཡིན་ནོ། །དེ་ཆོས་ཐམས་ཅད་ཀྱི་བག་ཆགས་ལ་བརྟེན་ཏེ་བྱུང་བས་འབྲས་བུའང་ཡིན་ནོ། །དེ་ལ་རྟེན་ཅིང་འབྲེལ་བར་འབྱུང་བ་ཞེས་བྱ་སྟེ། སྤྱིར་རྟེན་འབྲེལ་ལ་ངོ་
384



།བོ་ཉིད་རྣམ་པར་འབྱེད་པ་ཅན་གྱི་རྟེན་འབྲེལ། སྡུག་པ་དང་མི་སྡུག་པ་རྣམ་པར་འབྱེད་པ་ཅན་གྱི་རྟེན་འབྲེལ། ཉེ་བར་སྤྱོད་པ་ཅན་གྱི་རྟེན་འབྲེལ་ཏེ་གསུམ་ལས། སྔ་མ་ནི་ཀུན་གཞིའི་རྣམ་ཤེས་ཏེ། ཆོས་ཐམས་ཅད་དེ་ལས་
བྱུང་བའི་ཕྱིར་རོ། །བར་མ་ནི་ཡན་ལག་བཅུ་གཉིས་ཏེ། དེས་བདེ་འགྲོ་དང་ངན་འགྲོར་འགྲོ་བ་རྣམ་པར་འབྱེད་པའི་ཕྱིར་རོ། །ཕྱི་མ་ནི་རྣམ་ཤེས་ཚོགས་དྲུག་སྟེ། དེ་ཚོར་བ་གསུམ་གྱི་ཡུལ་ལ་ལོངས་སྤྱོད་པའི་ཕྱིར་རོ། །ཀུན་གཞིའི་རྣམ་ཤེས་དེའི་རང་
གི་རྣམ་གྲངས་འཁོར་འདས་ཀུན་གྱི་གཞི་ཡིན་པས་ཀུན་གཞི། སྔོན་བསགས་ཀྱི་ལས་ཀྱི་བག་ཆགས་ཡོངས་སུ་སྨིན་པའི་ངོ་བོ་ཡིན་པས་རྣམ་པར་སྨིན་པའི་རྣམ་ཤེས། ལུས་མ་ཐོབ་པ་ཐོབ་བྱེད་དང་། ཐོབ་ཟིན་གནས་པར་བྱེད་པས་ལེན་པའི་རྣམ་
པ% ཤེས༑ ཤེས་བྱ་ངོ་བོ་ཉིད་གསུམ་གྱི་གནས་ཡིན་པས་ཤེས་བྱའི་གནས་ཞེས་ཀྱང་བྱའོ། །དེ་ཡང་སུམ་ཅུ་པ་ལས། དེ་ལ་ཀུན་གཞིའི་རྣམ་ཤེས་ནི། །རྣམ་སྨིན་ས་བོན་ཐམས་ཅད་པ། །ཞེས་སོ། །ས་བོན་གྱི་ཀུན་གཞི་ནི། ཀུན་ཉོན་གྱི་ཆོས་རྣམས་ཀྱི་༑ ཚོ
བག་ཆགས་ཡིན་ལ། དེ་ཡང་ནུས་པ་ཙམ་གྱི་ངོ་བོར་གནས་ཀྱི། ཤེས་རིག་ལྟར་རྫས་སུ་མ་གྲུབ་པས་རྣམ་སྨིན་གྱི་ཀུན་གཞི་ལས། དེ་ཉིད་དང་གཞན་དུ་བརྗོད་དུ་མེད་པའོ། །ཀུན་གཞིའི་རྣམ་ཤེས་དེ་ནི་གྲོགས་ཀུན་འགྲོ་ལྔ་དང་འགྲོགས་ཤིང་། དེའི་
ཚོར་བ་ནི་བཏང་སྙོམས་ཁོ་ན་ཡིན་གྱི། བདེ་བའང་སྡུག་བསྔལ་མ་ཡིན་ཏེ། དེ་གཉིས་ཀྱི་དམིགས་རྣམས་རིས་སུ་ཆད་པས་འདི་དང་མི་མཚུངས་པས་སོ། །དེ་ནི་ཐམས་ཅད་དུ་འགྱུར་བས་ངོ་བོ་མ་བསྒྲིབས་པའང་ཡིན་ལ། ཉོན་མོངས་པ་དག་དང་



མཚུངས་པར་མི་ལྡན་པའི་ཕྱིར། དགེ་མི་དགེ་གང་དུ་ཡང་གྲུབ་པ་མ་ཡིན་པས་ལུང་དུ་མ་བསྟན་པའང་ཡིན་ནོ། །དེ་ཉིད་ལས། རྟག་ཏུ་རེག་དང་ཡིད་བྱེད་དང་། །རིག་དང་འདུ་ཤེས་སེམས་པར་ལྡན། །དེ་ལ་ཚོར་བ་བཏང་སྙོམས་ཏེ། །དེ་ནི་མ་
བསྒྲིབས་ལུང་མ་བསྟན། །རེག་ལ་སོགས་པའང་དེ་བཞིན་ནོ། །ཞེས་སོ། །གསུམ་པ་ནི། ཀུན་གཞི་དེ་འཁོར་བའི་གནས་སྐབས་སུ་རྒྱུན་མི་ཆད་པར་ཆུ་བོའི་རྒྱུན་བཞིན་དུ་འཇུག་ལ། ལྡོག་པའི་དུས་ནི་ས་བོན་གྱི་ཆ་ཉན་རང་གི་དགྲ་བཅོམ་པ་ཐོབ་ནས་
དང་། ཐེག་ཆེན་པས་ས་བརྒྱད་པ་ནས་ལྡོག་སྟེ། གནས་སྐབས་དེ་དག་ཏུ་ཉོན་མོངས་པའི་ས་བོན་མ་ལུས་པ་སྤངས་པའི་ཕྱིར་རོ། །རྣམ་སྨིན་གྱི་ཆ་ནི་ཉན་རང་གི་ཕུང་པོ་ལྷག་མེད་དུ་རྒྱུན་ཆད་པའི་ཚུལ་གྱིས་ལྡོག་ལ། ཐེག་ཆེན་པས་རྡོ་རྗེ་ལྟ་བུའི་ཏིང་ངེ་
འཛིན་གྱི་མཇུག་ཐོགས་སུ་མེ་ལོང་ལྟ་བུའི་ཡེ་ཤེས་སུ་གནས་གྱུར་པའི་ཚུལ་གྱི་ལྡོག་སྟེ། དེ་ཉིད་ལས། དེ་ནི་རྒྱུན་འབབ་ཆུ་བོ་བཞིན། །དགྲ་བཅོམ་ཉིད་ན་དེ་ལྡོག་གོ །ཞེས་དང་། སློབ་དཔོན་ཙནྡྲ་གོ་མིས། ཀུན་གཞིའི་རྣམ་ཤེས་གང་ཡིན་པ། །དེ་ནི་
མེ་ལོང་ཡེ་ཤེས་འགྱུར། །ཅེས་སོ། །བཞི་པ་ནི། ཀུན་གཞིའི་རྣམ་ཤེས་རྟེན་ཅིང་འབྲེལ་བར་འབྱུང་བ་སྒྱུ་མ་ལྟ་བུ་དེ་མ་རྟོགས་པ་རྣམས། རང་བཞིན་དང་། དབང་ཕྱུག་དང་། སྔོན་བྱས་པའི་རྒྱུ་ལས་སོགས་པར་རྟོག་གོ །དེ་ནི་མ་ཡིན་ཏེ། དབང་
ཕྱུག་ལ་སོགས་པ་ནི་གཅིག་པུ་རྟག་པ་རང་དབང་ཅན་དུ་འདོད་ལ། ཀུན་གཞི་ནི་སེམས་ཅན་རེ་རེ་ལ་ཡོད་པ་དང་། རྟེན་ཅིང་འབྲེལ་བར་འབྱུང་བ་སྐད་ཅིག་མའི་རང་བཞིན་ཡིན་པ་དང༌། རྐྱེན་གྱིས་ཡོངས་སུ་བསྒྱུར་བས་རང་དབང་ཅན་མ་ཡིན་པས་
386
:ཞ་བཏུས



༣ ༄༅། །སོ། །གཉིས་པ་དེའི་མཚན་ཉིད་ནི། གཞན་དབང་ཀུན་བརྟགས་ཡོངས་གྲུབ་ལ། །མཚན་ཉིད་མིང་དོན་རབ་དབྱེའོ། །དང་པོ་གཞན་དབང་གི་མཚན་ཉིད་ནི། ཀུན་གཞིའི་རྣམ་ཤེས་ལས་བྱུང་བའི་ཁམས་གསུམ་པའི་ཤེས་
རིག་རྒྱུ་རྐྱེན་ལས་སྐྱེས་པའི་ཡང་དག་པ་མ་ཡིན་པའི་ཀུན་ཏུ་རྟོག་པ་སྟེ། རྣམ་པར་རིག་པ་ཉིད་བག་ཆགས་ཀྱི་སྟོབས་ཀྱིས་ཕུང་ཁམས་སྐྱེ་མཆེད་ལ་སོགས་པ་གཟུང་ཆ་དང་འཛིན་ཆའི་རྣམ་པར་སྣང་བ་གང་ཡིན་པའོ། །དེ་ཡང་དབུས་མཐའ་ལས། ཡང་
དག་མ་ཡིན་ཀུན་རྟོག་ནི། །སེམས་དང་སེམས་བྱུང་ཁམས་གསུམ་པ། །ཞེས་དང་། སུམ་ཅུ་པ་ལས། གཞན་གྱི་དབང་གི་ངོ་བོ་ཉིད། །རྣམ་རྟོག་ཡིན་ཏེ་རྐྱེན་ལས་སྐྱེས། །ཞེས་སོ། །ཀུན་བརྟག་ནི་དོན་ལ་མེད་པ་བཞིན་དུ་རྣམ་པར་རིག་པ་ཙམ་དེ་
ཝི ཉིད་རྣམ་པར་རྟོག་པས་བདག་དང་ཆོས་ལ་སོགས་པ་དོན་གྱི་ཆ་སྣ་ཚོགས་པར་སྒྲོ་བཏགས་པ་གང་ཡིན་པ་སྟེ། དེ་ཉིད་ལས། རྣམ་པར་རྟོག་པ་གང་གང་གིས། །དངོས་པོ་གང་གང་རྣམ་བཏགས་པ། །དེ་ཉིད་ཀུན་ཏུ་བརྟགས་པ་ཡི། །ངོ་བོ་ཉིད་དེ་དེ་རི
མེད་དོ། །ཞེས་སོ། །ཡོངས་གྲུབ་ནི། གཞན་དབང་རྣམ་རིག་ཙམ་དེ་ཉིད། དོན་གྱི་རྣམ་པ་དང་བྱིས་པས་བཏགས་པའི་བདག་དང་གཟུང་འཛིན་གྱིས་སྟོངས་པ་སྟེ། དེ་ཉིད་ལས། གྲུབ་ནི་དེ་ལ་སྔ་མའོ། །རྟག་ཏུ་མེད་པར་གྱུར་པ་གང་། །ཞེས་
༩ དང་༑ དབུས་མཐར། ཡང་དག་མ་ཡིན་ཀུན་རྟོག་ཡོད། །དེ་ལ་གཉིས་པོ་ཡོད་མ་ཡིན། །ཞེས་སོ། །གལ་ཏེ་དོན་མེད་ན་རྣམ་པར་རིག་པ་གཟུང་འཛིན་དུ་སྣང་བ་ཅིའི་ཕྱིར་ཞེ་ན། འདི་ལས་སེམས་ཙམ་པ་ཉིད་གྲུབ་མཐའ་ཐ་དད་པ་དུ་མར་གྱུར་
ཞེ་བརྒྱུད་
གོ ང་རྒྱུན་



ཏེ༑ འཕགས་པ་ཐོགས་མེད་ལ་སོགས་པའི་རྣམ་རྫུན་པ་རྣམས་ཀྱི་བཞེད་པ་ནི། སྣང་བ་འདི་མེད་བཞིན་དུ་སྣང་བ་རབ་རིབ་ཅན་གྱི་སྒྲ་བཤད་ལྟར་ཤེས་པས་ཀུན་བརྟགས་པར་འདོད་དེ། ཐེག་བསྡུས་ལས། མི་རྟོག་ཡེ་ཤེས་རྒྱུ་བ་ལ། །དོན་ཀུན་སྣང་བ་
མེད་ཕྱིར་ཡང་། །དོན་མེད་ཁོང་དུ་ཚུད་པར་བྱ། །དེ་མེད་པས་ན་རྣམ་རིག་མེད། །ཅེས་སོ། །རྣམ་པ་དཀར་དམར་སོགས་ཀྱང་བདེན་པའི་གཅིག་དང་དུ་མ་དང་བྲལ་བའི་ཕྱིར་རྫུན་ལ། གཉིས་མེད་ཀྱི་ཤེས་པ་རྣམས་པ་དང་བྲལ་བ་ཡེ་ཤེས་ཀྱི་སྤྱོད་ཡུལ་
དུ་འདོད་ཅིང་། ཆོས་རྣམས་ཀྱང་གཉིས་མེད་ཀྱི་རང་བཞིན་ལ། རྒྱུ་མེད་དང་རྟག་པ་མིན་ཞིང་ཀུན་རྫོབ་ཀྱི་ཤེས་པར་བདེན་ཡང་དཔྱད་ན་རང་རིག་པ་དང་སྔོ་སོགས་སུ་སྣང་བ་ནི་འཁྲུལ་བར་འདོད་དེ་ཙནྡྲ་ཧ་རིའི་རིན་ཆེན་ཕྲེང་བ་ལས། རྣམ་མེད་དཀར་
# །དམར་ལ་སོགས་ཀྱང་། །གཅིག་དང་དུ་མའི་རིགས་གནོད་མྱོང། །རྫུན་ཏེ་ཤེས་པ་གཉིས་མེད་པ། །རྣམ་པ་ཀུན་དང་བྲལ་བས་ཏེ། །དམིགས་མེད་བསྒོམ་པ་ལས་བྱུང་བ། །གཉིས་མེད་ཡེ་ཤེས་སྤྱོད་ཡུལ་ལོ། །ཞེས་དང་། ཕུང་པོ་ཁམས་སོགས་
ཆོས་རྣམས་ནི། །གཉིས་མེད་གཅིག་དང་དུ་བྲལ་ཕྱིར། །མྱོང་་ར་སེམས་པ་དེ་རང་བཞིན། །མ་ཡིན་མྱོང་བ་མེད་ཕྱིར་རོ། །རྟག་ཏུ་མེད་དམ་ཡོད་ཐལ་ཕྱིར། །རྒྱུ་མེད་མ་ཡིན་རིམ་དང་ནི། །ཅིག་ཅར་གནོད་ཕྱིར་རྟག་པ་མིན། །ཞེས་སོ། །དེས་ན་
སངས་རྒྱས་པའི་ཚེའང་རྣམ་པ་ཐམས་ཅད་དང་བྲལ་བའི་རང་རིག་པ་འབའ་ཞིག་འདོད་དོ། །རྣམ་བདེན་པ་ནི་སློབ་དཔོན་ཕྱོགས་ཀྱི་གླང་པོ་ལ་སོགས་པ་སྟེ། དེས་དམིགས་པ་བརྟགས་པ་ལས། ནང་གི་ཤེས་པའི་ངོ་བོ་ནི། །ཕྱི་རོལ་ལྟར་སྣང་གང་ཡིན་
388



ཞེ་དག་
༄༅། །དེ། །དོན་མིན་རྣམ་ཤེས་ངོ་བོའི་ཕྱིར། །ཞེས་སོ། །དེ་དག་གི་བཞེད་པ་ནི། བློ་རྣམ་པ་དང་བཅས་པ་ཞེས་བྱ་བ་སྟེ། རྣམ་པ་འདི་ཐམས་ཅད་ནི་བདེན་པ་ཉིད་ཡིན་ཏེ། བློ་ཉིད་དེ་ལྟར་སྣང་བའི་ཕྱིར་རོ། །དེས་ན་སངས་
རྒྱས་ཙམ་ནའང་རྣམ་པ་འདི་དག་གནས་གྱུར་ཏེ། དག་པའི་སྣང་བར་འགྱུར་རོ་ཞེས་ཟེར་རོ། །དེ་ཉིད་ལའང་དབྱེ་བ་མང་སྟེ། ཁ་ཅིག་ཡུལ་ན་གཟུང་ཆར་སྣང་བའི་རྣམ་རིག་སྟེ་ཕྱེད་ཡིན་ལ་ཡུལ་ནི་འཛིན་ཚར་སྣང་བའི་རྣམ་རིག་སྟེ་ཕྱེད་ཡིན་པས་སྒོང་ཕྱེད་
བཀས་པ་ལྟ་བུའོ་ཞེས་སྨྲ་སྟེ། རིན་ཕྲེང་ལས། རྣམ་པ་སྒོང་བཤགས་ལྟ་བུར་ནི། །སྨྲ་བའི་སེམས་ཙམ་རྣམ་བདེན་ནི། །བྱེ་བྲག་སྨྲ་དང་ཆོས་མཐུན་ཏེ། །ཞེས་སོ། །སློབ་དཔོན་ཤཱཀ་བློ་ནི། རྣམ་པ་དུ་མ་ཉིད་ཀྱང་རྣམ་པར་རིག་པ་དུ་མ་ཉིད་ཡིན་
ལ༑ དེ་འཛིན་པའང་རྣམ་པར་རིག་པ་དུ་མ་ཉིད་ཡིན་པས། སྐད་ཅིག་གཅིག་ལ་ཤེས་པ་དུ་མ་འཇུག་པའོ་ཞེས་པ་ནི་སྣ་ཚོགས་གཉིས་མེད་དུ་སྨྲ་བ་སྟེ། དབུ་མ་རྒྱན་ལས། གལ་ཏེ་སྣ་ཚོགས་དག་གཅིག་ན། །ཞེས་པ་ལྟར་རོ། །ཁ་ཅིག་ནི། ཡུལ་ཡང་
རྣམ་པ་དྲུག་གིས་རིག་པ་ཡིན་ལ། ཡུལ་ཅན་ཡང་རྣམ་པར་ཤེས་པ་ཚོགས་དྲུག་གི་རྣམ་པར་རིག་པ་ཡིན་ནོ་ཞེས་གཟུང་འཛིན་གཉིས་གྲངས་མཉམ་པར་འདོད་དེ། དེ་ཉིད་ལས། ཅི་སྟེ་རྣམ་པའི་གྲངས་བཞིན་དུ། །རྣམ་པར་ཤེས་པ་ཁས་ལེན་ན། །ཞེས་
བཀོད་པ་ལྟར་རོ། །ཁ་ཅིག་རྣམ་པ་ནི་བསམ་གྱིས་མི་ཁྱབ་པ་སྣ་ཚོགས་སུ་སྣང་ཡང་། བདེན་པ་ནི་ཤེས་པ་གཅིག་གི་ངོ་བོར་བདེན་ཏེ། དེ་ནི་ཡིད་ཀྱི་རྣམ་པར་ཤེས་པའོ། །དེ་སྒོ་ཐ་དད་ནས་འཇུག་པས་བློ་ཐ་དད་ལྟ་བུར་འགྱུར་པ་སྟེ། སྐྱེ་མཆེད་བཅུ་
389
གོ ང་རྒྱན་



གཉིས་བསྟན་པའི་མདོ་ལས། རྣམ་པར་ཤེས་པའི་ཚོགས་དྲུག་བསྟན་པ་ནི་ཡིད་ཀྱི་སྐྱེ་མཆེད་དོ། །ཞེས་གསུངས་པ་ལྟ་བུའོ། །ཞེས་བྱང་ཆུབ་སེམས་དཔའ་གཅིག་པུར་སྨྲ་བ་རྣམས་ཟེར་རོ། །འདི་དག་ནི་གཟུང་འཛིན་གྱི་རྣམ་པ་ཐ་དད་དུས་མཉམ་གཅེར་
ཕྲད་དུ་འདོད་པ་དང་། དོན་དམ་པར་གཉིས་མེད་ཀྱི་ཡེ་ཤེས་བདེན་པ་དང་། གློ་བུར་གཟུང་འཛིན་གཉིས་སུ་འཁྲུལ་པ་འཁོར་བ་དང་། གཉིས་མེད་ཀྱི་ཡེ་ཤེས་སྐྱེས་པ་མྱང་འདས་དང་། གཟུང་འཛིན་གྱི་རྣམ་པ་ཐ་དད་དུ་འཛིན་པ་ནི་རྟོགས་པ་ཡིན་
གྱི་ དོན་ལ་ཤེས་པའི་ངོ་བོར་འདོད་དེ། རིན་ཕྲེང་ལས། གཟུང་བ་ཡི་ནི་རྣམ་པ་དང་། །འཛིན་པའི་རྣམ་པ་ཐ་དད་ལ། །གཅེར་མཐོང་འདོད་ཅེས་བྱ་བ་དང་། །དོན་བྱེད་སེམས་ཀྱི་དངོས་ཉིད་ཙམ། །དཀར་དམར་ལ་སོགས་སྣང་ན་ཡང་། །དོན་དམ་
# གཉིས་མེད་སེམས་ཙམ་ཡིན། །དེ་ལ་གཟུང་འཛིན་ཐ་དད་ལ། །གློ་བུར་འཁྲུལ་སྣང་འཁོར་བ་སྟེ། །རྣམ་པ་དཀར་དམར་ཀུན་སྣང་ཡང་། །གཟུང་འཛིན་རྟོག་དང་བྲལ་བའི་ཚེ། །གཉིས་མེད་ཡེ་ཤེས་སྐྱེས་པ་ན། །མི་གནས་མྱ་ངན་འདས་ཐོབ་
འདོད༑ །ཅེས་སོ། །དེ་ཐམས་ཅད་ཀྱང་ཕྱི་རོལ་གྱི་དོན་མི་འདོད་ལ། དེའི་ལུང་ནི་ལང་གཤེགས་ལ་སོགས་པ་དུ་མ་ལས་འབྱུང་ཞིང་། རིགས་པ་ནི། ཐེག་བསྡུས་ལས། ཡི་དྭགས་དུད་འགྲོམི་རྣམས་དང་། །ལྷ་རྣམས་སོ་སོ་རིགས་རིགས་སུ། །
དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་པར་འདོད་པ་ཡིན། །ཅེས་པས་བསྟན་ཏོ། །སེམས་ཙམ་པ་ལ་རྣམ་བཅས་རྣམ་མེད་དམ་རྣམ་བདེན་རྫུན་གཉིས་སུ་ཕྱེ་བ་འཕགས་ཡུལ་གྱི་གཞུང་ལས་མི་འབྱུང་ངོ་སྙམ་དུ་སེམས་པར་ཡང་མི་བྱ་སྟེ། སློབ་
300



ལྔ་བཅུ་ཐམ་པ་
༄༅། །དཔོན་ཤཱནྟི་པས་ཐེག་གསུམ་རྣམ་གཞག་ལས། རྣལ་འབྱོར་སྤྱོད་པ་དང་དབུ་མའི་དབྱེ་བས་ཟབ་པའི་ཐེག་པ་གཉིས་ཡིན་ལ། རྣལ་འབྱོར་སྤྱོད་པ་ཡང་ཤེས་པ་རྣམ་བཅས་དང་རྣམ་མེད་ཀྱི་བྱེ་བྲག་གིས་གཉིས་སོ། །ཞེས་
དང་༑ སློབ་དཔོན་མེ་ཏྲི་པས་དེ་ཁོ་ན་ཉིད་རིང་ཕྲེང་ལས། རྣལ་འབྱོར་སྤྱོད་པ་ལ་ཡང་གཉིས་ཏེ། རྣམ་བཅས་དང་། རྣམ་མེད་པའོ། །དབུ་མ་ལ་གཉིས་ཏེ། སྒྱུ་མ་ལྟ་བུ་དང་། ཆོས་ཐམས་ཅད་རབ་ཏུ་མི་གནས་པའོ། །ཞེས་གསུངས་པས་སོ། །
གཉིས་པ་མིང་དོན་ལ། གཞན་དབང་ནི་བག་ཆགས་ཀྱི་ས་བོན་ལས་སྐྱེས་ཤིང་། སྐྱེས་ནས་ཀྱང་སྐད་ཅིག་ལས་མི་སྡོད་པར་ཕྱི་མ་བསྐྱེད་པ་སྟེ་གཟུང་འཛིན་གཞན་གྱིས་དབང་བསྒྱུར་བས་ན་གཞན་དབང་ཞེས་བྱ་ལ། དེ་ཡང་། བྱིས་པ་རྣམས་ཀྱི་སེམས་
བློདང་སེམས་ལས་བྱུང་བའི་གཉིས་སུ་སྣང་བ་རྣམས་ཏེ་མ་དག་གཞན་དབང་ངོ་། །དག་པ་གཞན་དབང་ནི་འཕགས་པའི་རྗེས་ལས་ཐོབ་པ་དག་པ་འཇིག་རྟེན་པའི་ཡེ་ཤེས་ཏེ། བག་ཆགས་ཀྱི་སྟོབས་ཀྱིས་གཉིས་སུ་སྣང་བ་སྐྱེས་པས་གཞན་དབང་ཞེས་བྱ་
སྟེ༑ གཞན་དབང་བཏགས་པའོ། །ཀུན་བརྟགས་ནི་གཞན་དབང་དེ་ཉིད་ལ་བདག་དང་བདག་གི་དང་། མིང་དང་རྒྱུ་མཚན་ལ་སོགས་པ་དོན་ལ་མེད་བཞིན་དུ་གང་ཟག་དང་ཆོས་ཀྱི་ཐ་སྙད་སྣ་ཚོགས་སུ་བཏགས་པ་སྟེ་དེ་དག་ནི་བྱིས་པའི་བློས་ཀུན་ཏུ་
སྒྱུ བརྟགས་པ་ཙམ་དུ་ཟད་པས་ཀུན་བརྟགས་ཞེས་བྱ་སྟེ་ཀུན་བརྟགས་མཚན་ཉིད་པའོ། །དེ་ཉིད་མེད་བཞིན་དུ་སྒྲོ་བཏགས་པ་ཙམ་དུ་ཟད་པས་མཚན་ཉིད་ཡོངས་སུ་ཆད་པའི་ཀུན་བརྟགས་ཞེས་བྱའོ། །རྣམ་གྲངས་པའི་ཀུན་བརྟགས་ནི་གཞན་དབང་ཉིད་ཡིན་ཏེ་
391
གོ ང་རྒྱུན་



རྒྱུད་སྡེ་ཀུན་བཏུས་
བདག་དང་ཆོས་སུ་སྒྲོ་འདོགས་པའི་གཞི་ཡིན་པས་ཀུན་བརྟགས་ཀྱི་མིང་དུ་བྱས་པ་སྟེ་བཏགས་པ་པའོ། །ཡོངས་གྲུབ་ནི་རྣམ་རིག་དེ་ལས་དོན་གྱི་རྣམ་པ་སོགས་ངོ་བོ་གཞན་གང་དུ་ཡང་གྲུབ་པ་མེད་ཅིང་དེ་ཉིད་དུ་ཡོངས་སུ་གྲུབ་པས་འགྱུར་མེད་ཡོངས་
གྲུབ་དང་། རྣམ་པར་དག་པའི་དམིགས་པའམ་དགེ་བ་ཐམས་ཅད་ཀྱི་མཆོག་ཏུ་ཡོངས་སུ་གྲུབ་པས་ན་ལམ་གྱི་བདེན་པ་རྣམས་ལ་ཕྱིན་ཅི་མ་ལོག་པའི་ཡོངས་གྲུབ་ཅེས་བྱའོ། །དེ་ཡང་དབུས་མཐར། འགྱུར་མེད་ཕྱིན་ཅི་མ་ལོག་པའི། །ཡོངས་སུ་གྲུབ་པ་
|རྣམ་པ་གཉིས། །ཞེས་སོ། །གསུམ་པ་རབ་ཏུ་དབྱེ་བ་ལ། གཞན་དབང་ལ་དབྱེ་ན། བག་ཆགས་ཀྱི་ས་བོན་གཞན་གྱིས་དབང་བསྒྱུར་བ་མ་དག་གཞན་དབང་དང་། སོ་སྐྱེའི་ཚེ་ཀུན་ནས་ཉོན་མོངས་ཀྱི་ངོ་བོར་འགྱུར་ལ། འཕགས་པའི་ཚེ་རྣམ་བྱང་གི་
ངོ་བོར་འགྱུར་བས། གཉི་གའི་ངོ་བོར་མ་གྲུབ་པའི་གཞན་དབང་སྟེ། འདི་ལ་གཞན་དབང་སྤྱིའི་མཚན་ཉིད་ཚང་བས་དག་པ་གཞན་དབང་ཡང་བཟུང་ངོ༌། །ཀུན་བརྟགས་ལ་གཉིས་སུ་དབྱེ་བ་དང་། ལྔར་དབྱེ་བའོ། །དང་པོ་ལ། ངོ་བོ་ཁྱད་པར་ཀུན་
རྟོག་གོ །དེ་གཉི་གའང་ཐེག་བསྡུས་འགྲེལ་པར། དེ་ལ་ངོ་བོ་ཉིད་ཀུན་ཏུ་རྟོག་པ་ནི་ཇི་ལྟར་མིག་ལ་སོགས་པ་རྣམས་ལ་མིག་གི་ངོ་བོ་ལ་སོགས་པར་ཀུན་ཏུ་རྟོག་པའོ། །ཁྱད་པར་དུ་ཀུན་ཏུ་རྟོག་པ་ནི། དེ་དག་ཉིད་ཀྱི་ངོ་བོ་མི་རྟག་པ་ལ་སོགས་པའི་བྱེ་བྲག་
གི་ཀུན་ཏུ་རྟོག་པར་བྱེད་པའོ། །ཞེས་སོ། །གཉིས་པ་ལ། མིང་ལས་དོན་དུ་རྟོག་པ། དོན་ལས་མིང་དུ་རྟོག་པ། མིང་ལས་མིང་དུ་རྟོག་པ། དོན་ལས་དོན་དུ་རྟོག་པ། གཉི་ག་ལས་གཉི་གར་རྟོག་པའོ། །དང་པོ་ནི། བུམ་པ་ཞེས་པའི་མིང་གི་དོན་
392



ང་གཅིག་
༄༅། །ནི། ལྟོ་ལྡིར་བ་འདིའོ་སྙམ་དུ་ཞེན་པ་ལྟ་བུའོ། །གཉིས་པ་ནི། ལྟོ་ལྡིར་བ་འདིའི་མིང་ནི་བུམ་པ་ཞེས་བྱའོ་སྙམ་དུ་ཞེན་པ་ལྟ་བུའོ། །གསུམ་པ་ནི། ན་རི་གི་རིའི་གླིང་ན་གནས་པ་རྣམས་ཀྱིས་བ་ལང་གི་སྒྲ་ཐོས་པའི་
ཚེ༑ དེའི་དོན་མ་རྟོགས་ནས་བ་ལང་གི་སྒྲའི་མིང་ལ་ཀུན་ཏུ་རྟོག་པ་ལྟ་བུའོ། །བཞི་པ་ནི། མིང་དོན་གྱི་བརྡ་མ་འཕྲོད་པས་ནོག་ལྐོག་སོགས་འདུས་པའི་གོང་བུ་མཐོང་ནས་སླར་ཡང་དོན་དེ་ལ་རྟོག་པ་ལྟ་བུའོ། །ལྔ་པ་ནི། མིང་དོན་གྱི་འབྲེལ་པ་ཤེས་པས་
མིང་དོན་གཉི་ག་ལ་བརྟེན་ནས་གཉི་ག་ལ་ཀུན་ཏུ་རྟོག་པའོ། །དེ་རྣམས་ཀྱང་ཐེག་བསྡུས་ལས། མིང་ལ་བརྟེན་ཏེ་དོན་གྱི་ངོ་བོ་ཉིད་ལ་ཀུན་ཏུ་རྟོག་པ་ནི། མིང་འདིའི་དོན་ནི་འདིའོ་ཞེས་བྱའོ། །དོན་ལ་བརྟེན་ཏེ་མིང་གི་ངོ་བོ་ལ་ཀུན་ཏུ་རྟོག་པ་ནི་དོན་འདི་ཡི་
མིང་ནི་འདི་ཡིན་ནོ་ཞེས་བྱ་བའོ། །མིང་ལ་བརྟེན་ཏེ་མིང་གི་ངོ་བོ་ཉིད་ལ་ཀུན་ཏུ་རྟོག་པ་ནི། དོན་ལ་རྟོག་པའི་མིང་ལ་ཀུན་ཏུ་རྟོག་པའོ། །དོན་ལ་བརྟེན་ཏེ་དོན་གྱི་ངོ་བོ་ཉིད་ལ་ཀུན་ཏུ་རྟོག་པ་ནི་མིང་ལ་རྟོག་པའི་དོན་གྱི་ངོ་བོ་ཉིད་ལ་ཀུན་ཏུ་རྟོག་པའོ། །གཉི་
ག་ལ་བརྟེན་ཏེ་གཉི་ག་ལ་ཀུན་ཏུ་རྟོག་པ་ནི་དོན་འདི་ལྟ་བུའི་བདག་ཉིད་འདིའི་མིང་ནི་འདིའོ་ཞེས་བྱ་བའོ། །ཞེས་གསུངས་སོ། །ཡོངས་གྲུབ་ལ་གཉིས་སུ་དབྱེ་བ་དང་། བཞིར་དབྱེ་བའོ། །དང་པོ་ནི། རང་བཞིན་ཡོངས་སུ་གྲུབ་པ་དེ་བཞིན་ཉིད་དེ་འགྱུར་
མེད་ཡོངས་གྲུབ་དང་། རྣམ་པར་དག་པ་ཡོངས་སུ་གྲུབ་པ་དེ་ཐོབ་པའི་ཐབས་སམ། དེ་རྟོགས་པའི་ཡེ་ཤེས་ནི་ཕྱིན་ཅི་མ་ལོག་པའི་ཡོངས་གྲུབ་ཡིན་ནོ། །གཉིས་པ་ལ། རང་བཞིན་དང་ནི་དྲི་མ་མེད། །དེ་ཐོབ་དམིགས་པའི་རྣམ་བྱང་ངོ་། །དང་པོ་
393
གོ
ང་རྒྱན་



རྒྱུད་སྡེ་ཀུན་བཏུས་
ནི༑ མ་དག་པའི་གནས་སྐབས་ཀྱི་ཆོས་ཉིད་དང་། གཉིས་པ་ནི། ཤིན་ཏུ་རྣམ་དག་གི་ཆོས་ཉིད་དང་། གསུམ་པ་ནི། མྱ་ངན་ལས་འདས་པ་སྟེ་དེ་གསུམ་ནི་འགྱུར་མེད་ཡོངས་གྲུབ་དང་། བཞི་པ་ནི། ལམ་གྱི་བདེན་པ་སྟེ་ཕྱིན་ཅི་མ་ལོག་པའི་ཡོངས་
གྲུབ་བོ། །དེ་དག་ཀྱང་གོ་རིམ་བཞིན་དུ་དབུས་མཐའི་འགྲེལ་པར། དོན་དམ་དོན་དམ་པ་ནི་དེ་བཞིན་ཉིད་དོ། །ཐོབ་པ་དོན་དམ་པ་ནི་མྱ་ངན་ལས་འདས་པའོ། །བསྒྲུབ་པ་དོན་དམ་པ་ནི་ལམ་མོ། །ཞེས་དང་། དེའི་འགྲེལ་བཤད་ལས། དེ་བཞིན་ཉིད་
དང་ཡང་དག་པའི་ཡེ་ཤེས་དེ་ནི། འགྱུར་བ་མེད་པ་དང་ཕྱིན་ཅི་མ་ལོག་པའི་ཡོངས་སུ་གྲུབ་པ་གོ་རིམ་བཞིན་དུ་ཡོངས་སུ་གྲུབ་པའི་ཕྱིར་ཡོངས་སུ་གྲུབ་པ་ངོ་བོ་ཉིད་གཅིག་པུས་བསྡུས་སོ། །འདུས་མ་བྱས་ནི་མྱ་ངན་ལས་འདས་པའི་དང་། དེ་བཞིན་ཉིད་
འདུས་མ་བྱས་པ་ནི་གཞན་དུ་འགྱུར་བ་མེད་པའི་ཕྱིར། འགྱུར་བ་མེད་པའི་ཡོངས་སུ་གྲུབ་པས་ཡོངས་སུ་གྲུབ་པའོ། །འདུས་བྱས་ནི་ལམ་གྱིས་བསྡུས་པ་ལ་བྱའི། གཞན་ལ་མ་ཡིན་ཏེ། ཕྱིན་ཅི་མ་ལོག་པར་ཡོངས་སུ་གྲུབ་པས་ཡོངས་སུ་གྲུབ་ཅེས་སྦྱར་
བར་བྱའོ། །ཞེས་བཤད་དོ། །དེ་གསུམ་གྱི་དཔེ་ནི་གཞན་དབང་རྨི་ལམ་ལ་སོགས་པ་ཉམས་སུ་མྱོང་བའི་སྣང་བ་ལྟ་བུ་དང་། ཀུན་བརྟགས་དེ་ལ་དོན་དུ་བཏགས་པ་དང་། ཡོངས་གྲུབ་ནི་བཏགས་པ་དེས་སྟོང་པའོ། །དེ་ལྟར་ན་མཚན་ཉིད་གསུམ་བསྟན་
པ་འདིས་ཤེས་བྱའི་གནས་ལ་སྒྲོ་འདོགས་དང་སྐུར་འདེབས་ཀྱི་མཐའ་བསལ་བས་རྟག་ཆད་ཀྱི་མཐའ་ལས་གྲོལ་བར་འདོད་དེ། ཀུན་བརྟགས་མིང་དང་བརྡར་བཏགས་པ་ཙམ་ཡིན་གྱི། རང་གི་མཚན་ཉིད་དུ་མ་གྲུབ་པས་མཚན་ཉིད་ངོ་བོ་ཉིད་མེད་པ་
304



ང་གཉིས་
༄༅། །དང་། གཞན་དབང་ངོ་བོའི་སྒོ་ནས་སྐྱེས་པ་མ་ཡིན་གྱི། རྐྱེན་གཞན་གྱི་དབང་གིས་བྱུང་བ་ཀུན་རྫོབ་སྒྱུ་མ་ཙམ་དུ་ཡོད་པས་སྐྱེ་བ་ངོ་བོ་ཉིད་མེད་པ་དང་། ཡོངས་གྲུབ་ཆོས་ཐམས་ཅད་ཀྱི་དོན་དམ་པའི་ངོ་བོ་གདོད་མོ་ནས་ཞི་
བས་རབ་ཏུ་ཕྱེ་བ་དེ་ལ་དོན་དམ་པའི་བདེན་པ་ཞེས་བཏགས་པ་ཡིན་པའི་ཕྱིར་དོན་དམ་ངོ་བོ་ཉིད་མེད་པ་ཞེས་འདོད་དོ། །དེ་ལྟར་ཡང་དགོངས་འགྲེལ་ལས། ཆོས་རྣམས་ངོ་བོ་ཉིད་མེད་ཆོས་རྣམས་མ་སྐྱེས་དང་། །ཆོས་རྣམས་མ་འགགས་ཆོས་རྣམས་
ཐམས་ཅད་གདོད་ནས་ཞི། །ཆོས་རྣམས་ཐམས་ཅད་རང་བཞིན་མྱ་ངན་འདས་བར་ནི། །དགོངས་པ་མེད་པར་མཁས་པ་སུ་ཞིག་སྨྲ་བར་བྱེད། །མཚན་ཉིད་ངོ་བོ་ཉིད་མེད་སྐྱེ་བ་ངོ་བོ་མེད། །དོན་དམ་ངོ་བོ་ཉིད་མེད་དོ་ཞེས་པས་བཤད་དོ། །མཁས་པ་
གང་ཞིག་དགོངས་པ་འདི་དག་ཤེས་པ་ནི། རབ་ཏུ་ཉམས་པར་འགྱུར་བའི་ལམ་དུ་དེ་མི་འགྲོ་ཞེས་གསུངས་པས་སོ། །སྤྱི་དོན་གསུམ་པ་རྣམ་རིག་དེའི་དོན་རྟོགས་པའི་ཕྱིར་དུ་འཇུག་པ་ལས། གང་ཟག་རྒྱུ་དང་ཚུལ་དུས་སོ། །དང་པོ་ནི། ཐེག་ཆེན་གྱི་
རིགས་ཅན་ཚོགས་གཉིས་བསགས་ཤིང་སྨོན་ལམ་བཏབ་པ་ཞིག་གོ །གཉིས་པ་ལ་མ་ཞུམ་སྤངས་བ་ཞི་ལྷག་གོ །དང་པོ་ནི། དགེ་བའི་རྩ་བ་སྟོབས་བསྐྱེད་ནས། སེམས་ཅན་ཐམས་ཅད་སངས་རྒྱས་ཐོབ་པར་བྱ་སྙམ་པ་འབྲས་བུ་ལ་མ་ཞུམ་པ་
དང་༑ ཕ་རོལ་ཏུ་ཕྱིན་པ་ཐམས་ཅད་སྒྲུབ་པ་ལ་འཇུག་སྙམ་པ་སྒྲུབ་པ་ལ་མ་ཞུམ་པ་དང་། བདག་གིས་གང་ལའང་ཆགས་པ་དང་ཐོགས་པ་མེད་དོ་སྙམ་པ་སྟོབས་ལ་མ་ཞུམ་པའི་སེམས་གསུམ་མོ། །གཉིས་པ་ནི། ཉན་རང་ཡིད་ལ་བྱེད་པ། ཐེག་ཆེན་
395
གོ
ང་རྒྱན་



རྒྱུད་སྡེ་ཀུན་བཏུས་
ལ་སོམ་ཉི། ཆོས་ལ་ཕྱོགས་འཛིན། རྣམ་པར་རྟོག་པ་ལ་མངོན་ཞེན་སྤངས་པ་སྟེ་བཞིའོ། །གསུམ་པ་ནི། སེམས་གནས་ཤིང་ཏིང་ངེ་འཛིན་དང་ཤེས་རབ་སྐྱེད་པའི་ཐབས་ཞི་གནས་དང་ལྷག་མཐོང་ལ་གུས་པས་འཇུག་པའོ། །གསུམ་པ་ལ། ཀུན་
བརྟགས་གཞན་དབང་ཡོངས་གྲུབ་ལ་འཇུག་པའོ། །དང་པོ་ནི། ཐོས་པའི་བག་ཆགས་ཀྱི་སྒོ་ནས་གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་ཀྱི་མིང་བཙལ་བ་དང་། མིང་ལ་བརྟེན་ནས་དངོས་པོ་སྟེ་དོན་འཚོལ་བ་དང་དོན་གྱི་ངོ་བོ་ཉིད་ཚོལ་བ་དང་བྱེ་
བྲག་ཏུ་བཏགས་པ་སྟེ་ཁྱད་པར་བཙལ་བའི་སྒོ་ནས་དེ་དག་མ་དམིགས་པར་ཤེས་ཤིང་ཐམས་ཅད་ཡིད་ཀྱིས་བརྗོད་པའི་མཚན་ཉིད་དུ་བཏགས་པས་ཀུན་བརྟགས་ལ་འཇུག་པའོ། །གཉིས་པ་ནི། ཆོས་ཐམས་ཅད་རྣམ་པར་རིག་པ་ཙམ་དུ་ཤེས་པར་བྱས་ནས་
འཇུག་པ་གཞན་དབང་ལ་འཇུག་པའོ། །གསུམ་པ་ནི། རྣམ་རིག་ཙམ་གྱི་འདུ་ཤེས་ཀྱང་བཟློག་ནས་འཇུག་པས་ཡོངས་གྲུབ་ལ་འཇུག་པ་སྟེ། ཆོས་ཀྱི་དབྱིངས་ལ་མངོན་སུམ་གྱིས་གནས་པ་ཞེས་བྱའོ། །མདོར་ན་ཐོས་པས་མིང་ལ་འཇུག བསམ་པས་
རྣམ་རིག་ལ་འཇུག བསྒོམས་པས་རྣམ་རིག་ཏུ་ལྟ་བ་ལས་ཀྱང་ལོག་ནས་ཡོངས་གྲུབ་ཀྱི་རང་བཞིན་དུ་འཇུག་པ་སྟེ། དེས་འཕགས་པའི་སར་འཇུག་པ་ཡིན་ནོ། །དེ་ལྟར་ཡང་རྒྱུན་ལས། བྱང་ཆུབ་སེམས་དཔའ་བསོད་ནམས་ཡེ་ཤེས་ཀྱི། །མཐའ་ཡས་
ཕ་རོལ་ཚོགས་རྣམས་ལེགས་བསགས་ནས། །ཆོས་ལ་སེམས་པ་ཤིན་ཏུ་རྣམས་ངེས་ཤིང་། །དོན་གྱི་རྣམ་པ་བརྗོད་པའི་རྒྱུ་ཅན་རྟོགས། །དེ་ཡི་བརྗོད་པ་ཙམ་དུ་དོན་རིག་ནས། །དེར་སྣང་སེམས་ཙམ་ལ་ནི་ཡང་དག་གནས། །དེ་ནས་ཆོས་དབྱིངས་
396



ང་གསུམ་
།གཉིས་ཀྱི་མཚན་ཉིད་དང་། །བྲལ་བ་མངོན་སུམ་ཉིད་དུ་རྟོགས་པར་འགྱུར། །སེམས་ལས་གཞན་མེད་པར་ནི་བློས་རིག་ནས། །དེ་ནས་སེམས་ཀྱང་མེད་པ་ཉིད་དུ་རྟོགས། །བློ་དང་ལྡན་པས་གཉིས་པོ་མེད་རིག་ནས། །དེ་
མི་ལྡན་པའི་ཆོས་ཀྱི་དབྱིངས་ལ་གནས། །བློ་དང་ལྡན་པ་མི་རྟོགས་ཡེ་ཤེས་སྟོབས། །རྟག་ཏུ་ཀུན་ནས་མཉམ་པར་སོང་བ་ཡིས། །དེ་བརྟེན་པ་ཡི་ཉེས་དམིགས་ཚང་ཚིང་དག །དུག་སྨན་ཆེན་པོས་དུག་བཞིན་སེལ་བར་བྱེད། །ཐུབ་པས་གསུངས་པའི་
དམ་ཆོས་ལེགས་བཞག་པ། །རྩ་བའི་ཆོས་ཀྱི་དབྱིངས་ལ་བློ་གྲོས་བཞག །དྲན་རྒྱུ་རྟོག་པ་ཙམ་རིག་བསྟན་པ་དག །མྱུར་དུ་ཡོན་ཏན་རྒྱ་མཚོའི་ཕ་རོལ་འགྲོ། །ཞེས་ལེགས་པར་གསུངས་སོ། །བཞི་པ་དུས་སམ་གནས་སྐབས་ལ། །མོས་སྤྱོད་མཐོང་
བསྒོམ་མཐར་ཕྱིན་ནོ། །དང་པོ་ལ་ཚོགས་སྦྱོར་གཉིས་ཀྱི་སྔ་མ་ལ། །མཚན་ཉིད་སྤངས་རྟོགས་ཡོན་ཏན་དང་། །རྣམ་དབྱེ་བྱེད་ལས་ངེས་ཚིག་དངོས། །མཚན་ཉིད་ནི་རྣམ་གྲོལ་གྱི་འཇུག་ངོགས་སམ་མྱང་འདས་སུ་བགྲོད་པའི་གཞི་གང་ཞིག ཐར་པ་ཆ་
མཐུན་གྱི་དགེ་བས་བསྡུས་པའོ། །སྤངས་རྟོག་ནི་སྤང་བྱ་ཤིན་ཏུ་རགས་པ་འཁོར་བར་སྡུག་བསྔལ་སྐྱེད་བྱེད་རྣམ་པར་སུན་འབྱིན་པའི་གཉེན་པོས་སྤངས་པ་དང་། བདག་མེད་གཉིས་ཤེས་རབ་གསུམ་གྱི་སྤྱིའི་ཚུལ་དུ་རྟོག་པའོ། །ཡོན་ཏན་ནི་རྒྱན་
ལས༑ དེ་ཚེ་ཆོས་ཀྱི་རྒྱུན་ལས་ནི། །སངས་རྒྱས་རྣམས་ལས་ཞི་གནས་དང་། །ཡེ་ཤེས་ཡངས་པ་ཐོབ་བྱའི་ཕྱིར། །གདམས་ངག་རྒྱུ་ཆེན་རྙེད་པར་འགྱུར། །ཞེས་པ་ལྟར་སངས་རྒྱས་ལ་ཆོས་ཉན་ཞིང་གཞུང་དང་དོན་འཛིན་པར་ནུས་པ་ལ་སོགས་
397
གོ
ང་རྒྱན་



རྒྱུད་སྡེ་ཀུན་བཏུས་
པའོ། །རྣམ་དབྱེ་ལ་ངོ་བོའི་སྒོ་ནས་ཆུང་འབྲིང་ཆེན་པོ་གསུམ་དང་། རྣམ་གྲངས་ཀྱི་སྒོ་ནས་ལས་དང་པོ་པའི་ས་དང་། དད་པའི་ས་དང་། ཐར་པ་ཆ་མཐུན་དང་། གོ་ཆའི་སྒྲུབ་པ་ལ་སོགས་པའོ། །བྱེད་ལས་ནི། རྒྱུད་ཡོངས་སུ་སྨིན་པར་བྱེད་པ་
དང་༑ སྦྱོར་ལམ་འདྲེན་པར་བྱེད་པ་ལ་སོགས་པའོ། །ངེས་ཚིག་ནི་རྒྱུད་ཡོན་ཏན་གྱི་ཚོགས་ཀྱིས་འགེངས་ཤིང་ཐར་པར་འགྲོ་བའི་འཇུག་ངོགས་ཡིན་པས་ཚོགས་ལམ་མོ། །ངོ་བོ་ནི། ལས་དང་པོ་པ་རྣམས་ཀྱི་ཐར་པའི་ཆ་དང་མཐུན་པའི་དགེ་བའི་རྩ་བ་
རྒྱུད་ཡོན་ཏན་གྱི་ཚོགས་ཀྱིས་འགེངས་ཤིང་རྣམ་པར་གྲོལ་བའི་འཇུག་ངོགས་སུ་གྱུར་པ་སྟེ། སྤྱོད་འཇུག་ལས། སྤོང་བའི་སེམས་ནི་ཐོབ་པ་ལས། །ཚུལ་ཁྲིམས་ཕ་རོལ་ཕྱིན་པར་བཤད། །ཅེས་པ་ལྟར་སོ་སོ་སྐྱེ་བོའི་ཚུལ་ཁྲིམས་དང་། མདོ་
ལས༑ མིག་གིས་གཟུགས་རྣམས་མཐོང་སྟེ་མཚན་མར་མི་འཛིན་མངོན་རྟོགས་སུ་མི་འཛིན། ཞེས་སོགས་གསུངས་པ་ལྟར་དབང་པོའི་སྒོ་སྡོམ་པ་དང་། བཤེས་སྤྲིང་ལས། ཁ་ཟས་སྨན་དང་འདྲ་བར་རིག་བྱས་ནས། །འདོད་ཆགས་ཞེ་སྡང་མེད་པར་
བསྟེན་བགྱི་སྟེ། །རྒྱགས་ཕྱིར་མ་ལགས་སྒེག་པའི་ཕྱིར་མ་ལགས། །འཚག་ཕྱིར་མ་ལགས་ལུས་གནས་འབའ་ཞིག་ཕྱིར། །ཞེས་པ་ལྟར་ཟས་ཀྱི་ཚོད་རིག་པ་དང་། རིག་པའི་བདག་ཉིད་ཉིན་པར་ཐམས་ཅད་དང་། །མཚན་མོའང་སྟོད་སྨད་དག་ཏུ་ཐུན་
བཟླས་ནས། །མནལ་ཚེའང་འབྲས་མེད་ཉིད་དུ་མི་འགྱུར་བ་དང་། །དྲན་ལྡན་དེ་ཉིད་བར་དུ་མནལ་བར་མཛོད། །ཅེས་གསུངས་པ་ལྟར་ནམ་གྱི་ཆ་སྟོད་ཆ་སྨད་ལ་མི་ཉལ་བར་རྣལ་འབྱོར་ལ་བརྩོན་པ་དང་། སྤྱོད་འཇུག་ལས། ལུས་དང་སེམས་ཀྱི་
39



ང་བཞི་
༄༅། །གནས་སྐབས་ལ། །ཡང་དང་ཡང་དུ་བརྟག་བྱ་བ། །དེ་ཉིད་ཁོ་ན་མདོར་ན་ནི། །ཤེས་བཞིན་བསྲུང་བའི་མཚན་ཉིད་དོ། །ཞེས་པ་ལྟར་ཤེས་བཞིན་དུ་གནས་པར་མངོན་པར་དགའ་བ་སྟེ། ཐར་པའི་རྒྱུའི་ཆོས་ལྔ་ལ་སློབ་པ་
རྣམས་ཡིན་ཞིང་། དེ་བཞིན་དུ་ཕྲིན་ཡིག་ལས། དད་དང་ཚུལ་ཁྲིམས་གཏོང་དང་ཐོས་པ་དང་། །དྲི་མེད་ངོ་ཚ་ཤེས་དང་ཁྲེལ་ཡོད་སྟེ། །ཤེས་རབ་ནོར་བདུན་ལགས་པར་ཐུབ་པས་གསུངས། །ནོར་གཞན་ཕལ་པ་དོན་མ་མཆིས་རྟོགས་མཛོད། །ཅེས་
པ་ལྟར་འཕགས་པའི་ནོར་བདུན་བསྟེན་པ་དང་། ལེགས་པར་གྲུབ་པ་ལས། ཉིན་བར་བག་མེད་བྱས་པ་ཀུན། །མཚན་མོ་ལེགས་པར་བཤགས་པར་བྱ། །མཚན་མོ་བྱས་པ་ནང་པར་བཤགས། །ལེགས་པར་བྱས་ལ་མངོན་དགར་བྱ། །ཞེས་པ་ལྟར་
སྡིག་པ་བཤགས་པ་ལ་སོགས་བསྒྲུབ་པ་དང་། རྒྱན་ལས། རྒྱལ་སྲས་སྤྱོད་ཚེ་ཇི་ལྟ་ཇི་ལྟ་བུར། །དབང་པོའི་སྤྱོད་ཡུལ་སྣ་ཚོགས་འཇུག་འགྱུར་བ། །དེ་དང་དེ་ལ་རིགས་པ་མཐུན་ཚིག་གིས། །སེམས་ཅན་ཕན་ཕྱིར་དེ་མངོན་འདུ་བྱེད་དོ། །ཞེས་པ་
ལྟར་སྤྱོད་ཡུལ་རྣམས་ཡོངས་སུ་སྦྱོང་བ་དང་། དབུས་མཐའ་ལས་གསུངས་པ་ལྟར་ཆོས་སྤྱོད་བཅུ་བསྒྲུབ་པ་ལ་སོགས་པ་འཕགས་པའི་ལམ་གྱི་རྒྱུར་གྱུར་པའི་དགེ་བ་གཞན་ཡང་ཡིན་ལ། ཡིད་ཆེས་པའི་གསུང་རབ་ཐོས་པ་ལས་བྱུང་བའི་ཤེས་རབ་
དང་༑ དེའི་དོན་རིགས་པས་བསམས་པ་ལས་བྱུང་བའི་ཤེས་རབ་དང་། དེ་དག་དང་མི་འགལ་བར་བསྒོམས་པ། ལས་བྱུང་བའི་ཤེས་རབ་ཚུལ་བཞིན་དུ་སློབ་པ་རྣམས་ཀྱང་ཡིན་པས། འཁོར་བའི་སྡུག་བསྔལ་སྤངས་ནས་ཐར་པའི་བདེ་བ་ཐོབ་པར་
349



འདོད་པའི་ལས་དང་པོ་རྣམས་ཀྱིས་དེ་དག་ལ་ཅི་ནུས་ཀྱིས་བསླབ་པར་བྱའོ། །གཞན་ཡང་ཚོགས་ལམ་ཆུང་ངུའི་གནས་སྐབས་སུ་ལུས་དང་ཚོར་བ་དང་སེམས་དང་ཆོས་ཏེ་དྲན་པ་ཉེ་བར་གཞག་པ་བཞི་གཙོ་ཆེར་བསྒོམས་པར་བྱ་ཞིང་། འབྲིང་པོའི་གནས་
སྐབས་སུ་སྡིག་པ་སྐྱེས་པ་རྣམས་སྤོང་བ་དང་། མ་སྐྱེས་པ་རྣམས་མི་བསྐྱེད་པ་དང་། དགེ་བ་མ་སྐྱེས་པ་རྣམས་བསྐྱེད་པ་དང་། སྐྱེས་པ་རྣམས་སྤེལ་བ་སྟེ་ཡང་དག་སྤོང་བ་བཞི་དང༌། ཆེན་པོའི་གནས་སྐབས་སུ་འདུན་པ་དང་། བརྩོན་འགྲུས་དང་
སེམས་དང་དཔྱོད་པའི་ཏིང་ངེ་འཛིན་ཏེ་རྫུ་འཕྲུལ་གྱི་རྐང་པ་བཞི་རྣམས་ཀྱང་གཙོ་ཆེར་བསྒོམ་པར་བྱའོ། །སྦྱོར་ལམ་ལའང་སྔར་ལྟར་ལས། མཚན་ཉིད་ནི་གང་ཞིག་སྔ་མ་ལྟར་ལས། བདེན་པ་མཐོང་བ་ལ་སྦྱོར་བའི་དོན་མངོན་པར་རྟོགས་པའི་གནས་
# | སྐབས་ཀྱིས་བསྡུས་པའོ། །སྤངས་རྟོགས་ནི་ཉོན་མོངས་པ་དང་ཤེས་བྱའི་སྒྲིབ་པ་ཀུན་བརྟགས་པ་རྣམས་རྣམ་པར་གནོན་པའི་ཚུལ་གྱིས་སྤོང་ཞིང་བདེན་པ་རྣམས་ལ་ཆོས་བདག་གི་ཕྱེད་བཟུང་བ་རང་བཞིན་མེད་པར་རྟོགས་པའོ། །ཡོན་ཏན་ནི། རྩེ་མོ་ཐོབ་
པ་རྩ་མི་ཆད། །བཟོད་ཐོབ་ངན་སོང་ཡོང་མི་འགྲོ། །ཞེས་པ་དང་། བྱང་སེམས་དབང་པོ་རྣོན་པོས་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་ཐོབ་ལ་སོགས་པའོ། །རྣམ་དབྱེ་ལ། ངོ་བོའི་སྒོ་ནས་གཟུང་བ་རང་བཞིན་མེད་པ་ལ་སེམས་ཀྱི་
གསལ་སྣང་ཐོབ་པའི་ཚེ་དྲོད་དང་། དེ་ལ་གསལ་སྣང་མཆེད་པའི་ཚེ་རྩེ་མོ་དང་། ཕྱི་དོན་མེད་པ་ལ་ལྷག་པོར་ངེས་པ་སྐྱེས་པས་དེ་ཁོ་ནའི་དོན་གྱི་ཕྱོགས་གཅིག་ལ་ཞུགས་པའི་ཚེ་ཏིང་འཛིན་གྱི་བཟོད་པ་དང་། རྣམ་རིག་གི་འདུ་ཤེས་ཀྱང་འཇིག་པའི་ཏིང་ངེ་
400



༣
ངལྟ
༄༅། །འཛིན་གྱིས་ཆོས་མཆོག་སྟེ་བཞིའོ། །རྣམ་གྲངས་ཀྱི་སྒོ་ནས་ངེས་འབྱེད་ཆ་མཐུན་དང་། འཇུག་པའི་སྒྲུབ་པ་ལ་སོགས་པའོ། །བྱེད་ལས་མཐོང་ལམ་འདྲེན་པར་བྱེད་པ་དང་། ཐར་པ་ཐོབ་པར་བྱེད་པ་ལ་སོགས་པའོ། །
ངེས་ཚིག་བདེན་པ་མངོན་པར་རྟོགས་པ་ལ་སྦྱོར་བའི་གཞི་ཡིན་པས་སྦྱོར་ལམ་མོ། །ངོ་བོ་ནི། ཚོགས་བསགས་པ་ལས་མོས་པས་སྤྱོད་པ་བ་རྣམས་ཀྱི་ངེས་པར་འབྱེད་པའི་ཆ་དང་མཐུན་པའི་དགེ་བའི་རྩ་བ་བདེན་པ་རྣམས་མངོན་པར་རྟོགས་པ་ལ་རིམ་|
གྱིས་སྦྱོར་ཞིང་རྣམ་པར་གྲོལ་བའི་འཇུག་ངོགས་སུ་གྱུར་པ་སྟེ། དེ་ཡང་དྲོད་ཐོབ་པ་ཡན་ཆད་ཀྱི་སོ་སོ་སྐྱེ་བོའི་ཚུལ་ཁྲིམས་ལ་སོགས་པ་སྔར་བཤད་པ་རྣམས་ཀྱང་ཡིན་ཞིང་། ཁྱད་པར་དུ་ཡང་རྒྱན་ལས། བྱང་ཆུབ་སེམས་དཔའ་མཉམ་གཞག་པས། །
# ཡིད་ཀྱི་བརྗོད་པ་མ་གཏོགས་པ། །དོན་ཀུན་རབ་ཏུ་མི་མཐོང་ངོ་། །ཞེས་པ་ལྟར་བདེན་པ་རྣམས་ལ་སྣང་བ་ཐོབ་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་དྲོ་བར་གྱུར་པ་དང་། ཆོས་ཀྱི་སྣང་བ་འཕེལ་བྱའི་ཕྱིར། །བརྩོན་འགྲུས་བརྟན་པ་
རྟག་ཏུ་རྩོམ། །ཞེས་པ་ལྟར་བདེན་པ་རྣམས་ལ་སྣང་བ་མཆེད་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་རྩེ་མོར་གྱུར་པ་དང་། དེ་ནས་དོན་དུ་སྣང་བ་ཀུན། །སེམས་སུ་རབ་ཏུ་སྣང་བར་འགྱུར། །ཞེས་པ་ལྟར་བདེན་པ་རྣམས་ལ་ཕྱོགས་
གཅིག་ལ་ཞུགས་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་བདེན་པའི་རྗེས་སུ་མཐུན་པའི་བཟོད་པ་དང་། དེ་ཚེ་བར་ཆད་མེད་པ་ཡི། །ཏིང་ངེ་འཛིན་ལ་མྱུར་དུ་རེག །ཅེས་པ་ལྟར་བདེན་པ་རྣམས་ལ་དེ་མ་ཐག་པའི་ཏིང་ངེ་འཛིན་དང་
401
མ
གང་རྒྱན



ཤེས་རབ་མཚུངས་ལྡན་དང་བཅས་པའི་འཇིག་རྟེན་པའི་ཆོས་ཀྱི་མཆོག་རྣམས་ཡིན་ལ། དེ་དག་རེ་རེ་ལའང་ཆུང་འབྲིང་ཆེན་པོའི་དབྱེ་བས་རྣམ་པ་གསུམ་གསུམ་དུའང་འགྱུར་ཏེ། མངོན་རྟོགས་རྒྱན་ལས། བྱང་ཆུབ་སེམས་དཔའ་སྐྱོབ་པ་ཡི། །དྲོད་
སོགས་བདག་ཉིད་ཇི་བཞིན་དུ། །རྣམ་རྟོག་བཞི་པོ་ལྡན་བརྟེན་པ། །ཆུང་དང་འབྲིང་དང་ཆེན་པོ་རྣམས། །ཞེས་པ་ལྟར་རོ། །དེ་རྣམས་ཀྱི་དང་པོ་གཉིས་སུ་ནི། དད་པ་དང་བརྩོན་འགྲུས་དང་དྲན་པ་དང་ཏིང་ངེ་འཛིན་དང་ཤེས་རབ་སྟེ་དབང་པོ་ལྔ་གཙོ་
ཆེར་བསྒོམ་པར་བྱ་ཞིང༌། ཕྱི་མ་གཉིས་སུ་ནི་དེ་དག་སྟོབས་སུ་གྱུར་པ་ལྔ་གཙོ་ཆེར་བསྒོམ་པར་བྱ་སྟེ། དབུས་མཐའ་ལས། དབང་པོ་རྣམས་དང་སྟོབས་རྣམས་ལ། །ངེས་འབྱེད་ཡན་ལག་གཉིས་གཉིས་སོ། །ཞེས་པ་ལྟར་རོ། །མཐོང་ལམ་ལ་མཚན་
ཉིད་ནི། དེ་གང་ཞིག ཆོས་ཉིད་སྔར་མ་མཐོང་བ་གསར་དུ་མཐོང་བའམ་བདེན་པ་མངོན་པར་རྟོགས་པའི་གནས་སྐབས་ཀྱི་བསྡུས་པའོ། །སྤངས་རྟོགས་ནི་མཐོང་སྤང་གི་ས་བོན་རྩ་བ་ནས་སྤངས་པ་དང་། ཆོས་ཉིད་ཇི་ལྟ་བའི་དོན་མངོན་སུམ་དུ་རྟོགས་
ཤིང་༑ ཆོས་ཅན་ཇི་སྙེད་པའི་དོན་ཡང་ཅི་རིགས་པར་རྟོགས་པ་སྟེ། རྒྱན་ལས། དེ་ནས་ཆོས་དབྱིངས་གཉིས་ཀྱི་མཚན་ཉིད་དང་། །བྲལ་བ་མངོན་སུམ་ཉིད་དུ་རྟོགས་པར་འགྱུར། །ཞེས་སོ། །ཡོན་ཏན་ནི་བརྒྱ་ཕྲག་བཅུ་གཉིས་རྗེས་ཐོབ་ཏུ་འབྱུང་བའི་
ནུས་པ་ཐོབ་པ་ལ་སོགས་པའོ། །རྣམ་དབྱེ་ལ་ཞར་བྱུང་ཐེག་པའི་སྒོ་ནས་མཐོང་ལམ་གསུམ་དང་། ངོ་བོའི་སྒོ་ནས་སྐད་ཅིག་མ་བཅུ་དྲུག་ལ་སོགས་པའོ། །བྱེད་ལས་བསྒོམ་ལམ་འདྲེན་པར་བྱེད་པ་དང་། འཕགས་པ་ཐོབ་པར་བྱེད་པ་ལ་སོགས་པའོ། །
མ02



ང་དྲུག་
།ངེས་ཚིག་དེ་ཁོ་ན་ཉིད་སྔར་མ་མཐོང་ཞིང་། འཕགས་པའི་སར་ཕྱིན་པའི་ལམ་ཡིན་པས་ན་མཐོང་ལམ་མོ། །ངོ་བོ་ནི། འཇིག་རྟེན་པའི་ཆོས་ཀྱི་མཆོག་གི་འཇུག་ཐོགས་སུ་འཇིག་རྟེན་ལས་འདས་པའི་ཡེ་ཤེས་ཀྱིས་འཕགས་
པའི་བདེན་པ་རྣམས་ལ་གཟུང་བ་དང་འཛིན་པའི་མི་དམིགས་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ཆོས་ཉིད་མངོན་སུམ་གྱིས་གསར་དུ་མཐོང་ཞིང་རྣམ་པར་གྲོལ་བའི་འཇུག་ངོགས་སུ་གྱུར་པ་སྟེ། རྒྱུན་ལས། དེ་ནས་དེས་ནི་འཇིག་
རྟེན་ལས། །འདས་པའི་ཡེ་ཤེས་བླ་མེད་པ། །རྣམ་པར་མི་རྟོག་དྲི་མ་མེད། །འཛིན་པ་གཉིས་དང་བྲལ་བ་ཐོབ། །ཅེས་པ་ལྟར་རོ། །དེ་ཡང་མངོན་རྟོགས་རྒྱན་ལས། བདེན་དང་བདེན་ལ་བཟོད་པ་དང་། །ཤེས་པའི་སྐད་ཅིག་རྣམ་བཞི་ཡིས། །ལམ་
ཤེས་ཉིད་ལ་མཐོང་བའི་ལམ། །ཕན་ཡོན་བཅས་པ་འདི་བཤད་དོ། །ཞེས་གསུངས་པ་ལྟར། སྡུག་བསྔལ་དང་། ཀུན་འབྱུང་དང་འགོག་པ་དང་ལམ་རྣམས་ལ་དམིགས་ནས་སོ་སོའི་མཐོང་སྤངས་ཀྱི་སྒྲིབ་པ་སྤོང་བ་ཆོས་ཤེས་པའི་བཟོད་པ་དང་། སྒྲིབ་
པ་སྤང་ནས་ཀྱང་རྣམ་པར་གྲོལ་བ་ཉམས་སུ་མྱོང་བར་བྱེད་པ་ཆོས་ཤེས་པ་དང་། དེ་ལྟར་སྐད་ཅིག་དང་པོ་གཉིས་པོ་འཕགས་པའི་ཆོས་རྣམས་ཀྱི་རྒྱུར་རྟོགས་པ་རྗེས་སུ་ཤེས་པའི་བཟོད་པ་དང་། དེ་ཉིད་རང་རིག་པའི་ཚུལ་གྱིས་ངེས་པར་འཛིན་ཅིང་མྱོང་
བར་བྱེད་པ་རྗེས་སུ་ཤེས་པ་སྟེ། བདེན་པ་སོ་སོ་ལ་སྐད་ཅིག་བཞི་བཞིའི་དབྱེ་བས་སྐད་ཅིག་མ་བཅུ་དྲུག་རིམ་ཅན་དུ་སྐྱེ་ཞིང་བྱང་ཆུབ་སེམས་དཔའ་རྣམས་ཀྱིས་དེ་དང་ལྷན་ཅིག་ས་དང་པོ་ཡང་ཐོབ་སྟེ། རྒྱུན་ལས། དེ་ནས་དེས་ནི་ས་དང་པོར། །བྱང་
403
གོ
ང་རྒྱན་



རྒྱུད་སྡེ་ཀུན་བཏུས་
ཆུབ་སེམས་དཔའ་དེའི་བདག་ཉིད། །ཀུན་དང་མཉམ་དང་འཇིག་རྟེན་ལས། །འདས་པའི་ཡེ་ཤེས་བླ་མེད་ཐོབ། །ཅེས་པ་ལྟར་རོ། །དེ་དག་ཏུ་ནི་དྲན་པ་དང་ཆོས་རབ་ཏུ་རྣམ་པར་འབྱེད་པ་དང་། བརྩོན་འགྲུས་དང་དགའ་བ་དང་ཤིན་ཏུ་སྦྱངས་པ་དང་
ཏིང་ངེ་འཛིན་དང་བཏང་སྙོམས་ཡང་དག་བྱང་ཆུབ་ཀྱི་ཡན་ལག་རྣམས་ཀྱང་བསྒོམ་པར་བྱའོ། །དེ་རྣམས་ལ་དགོངས་ནས་མདོ་ལས་ཀྱང་། ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་པ་སྐྱེས་སོ་ཞེས་པ་ལ་སོགས་པ་རྒྱུ་
ཆེར་གསུངས་སོ། །བསྒོམ་ལམ་ལ་ཟག་བཅས་ཟག་མེད་གཉིས་ཡོད་ཀྱང་། གཙོ་བོར་གྱུར་པ་ཟག་མེད་བསྒོམ་ལམ་ལ་མཚན་ཉིད་ནི། ཆོས་ཉིད་མཐོང་ཟིན་རྒྱུན་དུ་གོམས་པར་བྱེད་པའམ་རྗེས་ལ་མངོན་པར་རྟོགས་པའི་གནས་སྐབས་ཀྱིས་བསྡུས་
# པའོ། །སྤངས་རྟོགས་ནི་སེང་བཟང་གིས། མཐོང་བས་སྤང་བྱའི་ཉོན་མོངས་རྣམས། །ཐམས་ཅད་ཡང་དག་ཟད་བྱས་ནས། །ཤེས་བྱའི་སྒྲིབ་པ་སྤོང་པའི་ཕྱིར། །བསྒོམ་པ་ལ་ནི་རབ་ཏུ་སྦྱོར། །ཞེས་པ་ལྟར་བསྒོམ་ལམ་གྱི་སྤང་བྱ་ཤེས་སྒྲིབ་གཙོ་ཆེར་
སྤངས་པ་དང་། ཆོས་ཉིད་མངོན་སུམ་དུ་རྟོགས་པ་མཐོང་ལམ་དང་རྗེས་སུ་མཐུན་པའོ། །ཡོན་ཏན་བརྒྱ་ཕྲག་བཅུ་གཉིས་ལ་འགྱུར་བརྩིས་པའི་ས་བཅུའི་ཡོན་ཏན་ཁྱད་པར་ཅན་དུ་མ་ཐོབ་བོ། །རྣམ་དབྱེ་ནི་ངོ་བོའི་སྒོ་ནས་མཉམ་རྗེས་གཉིས་སམ་ཆེ་འབྲིང་
དགུ་དང་། སྤང་གཉེན་གྱིས་ཕྱེ་ན་བརྒྱད་ཅུ་རྩ་གཅིག་གོ །བྱེད་ལས་རང་གི་ཡོན་ཏན་ཐོབ་པར་བྱེད་པ་དང་། གཞན་དག་ཡོངས་སུ་སྨིན་པར་བྱེད་པ་ལ་སོགས་པའོ། །ངེས་ཚིག་ཆོས་ཉིད་མཐོང་ཟིན་གོམས་པར་བྱེད་ཅིང་གོང་དུ་རིམ་གྱིས་བགྲོད་པར་བྱེད་
404



ང་བདུན་
༄༅། །པས་ན་བསྒོམ་ལམ་མོ། །ངོ་བོ་ནི། བདེན་པ་བཞིའི་ཆོས་ཉིད་མཐོང་ཟིན་གོམས་པར་བྱེད་པ་རྣམ་པར་གྲོལ་བའི་འཇུག་ངོགས་སུ་གྱུར་པ་ཡིན་ལ། དེ་ཡང་ཁམས་གསུམ་གྱི་ས་དགུ་པོ་ཟག་པ་མེད་པར་གྱུར་པ་ལ་གནས་ནས་
གཉེན་པོ་ཆུང་ངུའི་ཆུང་ངུ་ལ་སོགས་པ་རིམ་གྱིས་སྐྱེ་བས་སྤང་བྱ་ཆེན་པོའི་ཆེན་པོ་ལ་སོགས་པ་སྤོང་བར་བྱེད་པ་སྟེ། མངོན་རྟོགས་རྒྱན་ལས། ས་དགུ་ལ་ནི་ཆེན་པོ་ཡི། །ཆེན་པོ་ལ་སོགས་དྲི་མ་ཡིས། །གཉེན་པོ་ཆུང་ངུའི་ཆུང་ངུ་ལ། །སོགས་པའི་
ལམ་ནི་དག་པ་ཡིན། །ཞེས་པ་ལྟར་རོ། །ཁྱད་པར་དུ་ཡང་བྱང་ཆུབ་སེམས་དཔའ་རྣམས་ཀྱིས་ནི་ས་དང་པོའི་མཐོང་ལམ་རྫོགས་པའི་ལྷག་མ་ནས་བརྩམས་ཏེ་ས་བཅུ་པའི་བར་ལ་ཚོགས་གཉིས་ཁྱད་པར་ཅན་རིམ་གྱིས་འཕེལ་བར་བྱེད་པ་སྟེ། རྒྱན་
% ལས༑ དེ་ནས་དེ་ནི་ལྷག་མ་ཡི། །ས་རྣམས་བསྒོམ་པའི་ལམ་ལ་ནི། །ཡེ་ཤེས་རྣམ་པ་གཉིས་པོ་དག །བསྒོམ་ཕྱིར་རབ་ཏུ་སྦྱོར་བར་བྱེད། །ཅེས་པ་ལྟར་རོ། །དེ་རྣམས་སུ་ནི་ཡང་དག་པའི་ལྟ་བ་དང་། རྟོག་པ་དང་ངག་དང་ལས་ཀྱི་མཐའ་དང་འཚོ་
བ་དང་རྩོལ་བ་དང་དྲན་པ་དང་ཏིང་ངེ་འཛིན་ཏེ་འཕགས་པའི་ལམ་ཡན་ལག་བརྒྱད་པོ་རྣམས་ཀྱང་བསྒོམ་པར་བྱའོ། །མཐར་ཕྱིན་པའི་ལམ་ལ་མཚན་ཉིད་ནི། མྱང་འདས་སུ་ཕྱིན་ཟིན་པའི་གཞི་གང་ཞིག་མཐར་ཐུག་གི་མངོན་པར་རྟོགས་པས་བསྡུས་
# པའོ། །སྤངས་རྟོགས་ནི་རང་གི་ཐར་པ་དང་ཐམས་ཅད་མཁྱེན་པའི་གེགས་སུ་གྱུར་པ་མ་ལུས་པ་སྤངས་ཤིང་། ཆོས་ཅན་ཇི་སྙེད་པ་མཁྱེན་པའི་ཡེ་ཤེས་དང་། ཆོས་ཉིད་ཇི་ལྟ་བ་སྤང་བྱ་མཐའ་དག་གིས་དག་པ་རྟོགས་པའོ། །ཡོན་ཏན་ནི་དགྲ་བཅོམ་པ་



ཟག་པ་ཟད་པ་ཞེས་སོགས་རྣམས་དང་། ཁྱད་པར་དུ་སྟོབས་དང་མི་འཇིགས་པ་ལ་སོགས་པ་ཐོབ་པའོ། །རྣམ་དབྱེ་ནི་མི་སློབ་པའི་ཆོས་དང་། སྒྲིབ་པ་སྤངས་པའི་ས་ལ་སོགས་པའོ། །བྱེད་ལས་རྣམ་གྲོལ་ཉམས་སུ་མྱོང་བ་དང་། ཕྲིན་ལས་རྒྱ་ཆེན་པོ་
སྤྲོ་བ་ལ་སོགས་པའོ། །ངེས་ཚིག་བསླབ་པ་མཐར་ཕྱིན་པའི་སར་བགྲོད་པས་མཐར་ཕྱིན་པའི་ལམ་ཞེས་བྱའོ། །ངོ་བོ་ནི། རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་ནས་གནས་ངན་ལེན་ཐམས་ཅད་སྤངས་ཤིང་། གནས་མ་ལུས་པ་ཡོངས་སུ་རྒྱུར་པས་ཟད་པ་
དང་མི་སྐྱེ་བ་ཡེ་ཤེས་མཐར་ཐུག་པ་ཐོབ་པ་སྟེ། དེ་ཡང་ཉན་ཐོས་དང་རང་སངས་རྒྱས་རྣམས་ཀྱིས་ནི་གོང་དུ་འགྲོ་བ་དང་བཅས་པའི་ཕྱིར་ལམ་མཚན་ཉིད་པ་དང་འབྲས་བུ་བཏགས་པ་བ་ཡིན་ལ། ཐེག་པ་ཆེན་པོ་པ་རྣམས་ཀྱི་ནི་སྤངས་རྟོགས་ཕུལ་དུ་དབྱུང་
རྒྱུ་མེད་པའི་ཕྱིར་ལམ་བཏགས་པ་བ་དང་། འབྲས་བུ་མཚན་ཉིད་པ་ཡིན་ཞིང་། དེ་ཉིད་ལ་རྣམ་པ་ཐམས་ཅད་མཁྱེན་པ་ཉིད་ཐོབ་པ་ཞེས་ཀྱང་བྱ་སྟེ། རྒྱུན་ལས། རྡོ་རྗེ་ལྟ་བུའི་ཏིང་ངེ་འཛིན། །རྟོགས་པས་མི་བཤིག་ཐོབ་ནས་ནི། །གནས་གཞན་གྱུར་པ་
མཐར་ཐུག་པ། །སྒྲིབ་པ་ཀུན་གྱི་དྲི་མེད་དང་། །གང་ལ་གནས་ན་སེམས་ཅན་ཀུན། །ཕན་ཕྱིར་རབ་ཏུ་སྒྲུབ་བྱེད་པ། །རྣམ་པ་ཐམས་ཅད་མཁྱེན་པ་ཡི། །གོ་འཕང་བླ་ན་མེད་པ་ཐོབ། །ཅེས་གསུངས་པ་ལྟར་རོ། །དེ་ལྟར་ཚོགས་སྦྱོར་དུ་གཙོ་བོར་མིང་
ལ་འཇུག མཐོང་ལམ་དུ་དོན་ལ་འཇུག བསྒོམ་ལམ་དུ་དོན་གོམས་པ་ལ་འཇུག མཐར་ཕྱིན་པའི་ལམ་དུ་དོན་མཐར་ཕྱིན་པ་ལ་འཇུག་གོ །སྤྱི་དོན་བཞི་པ་དེའི་རྒྱུ་འབྲས་ཕར་ཕྱིན་ལ། གྲངས་ངེས་གོ་རིམ་མཚན་ཉིད་དོ། །དང་པོ་ནི། དགེ་བའི་མི་
406



ང་བརྒྱུད་
།མཐུན་ཕྱོགས་དྲུག་ཏུ་ངེས་པས་དེའི་གཉེན་པོ་ཕར་ཕྱིན་ཡང་དྲུག་ཏུ་ངེས་ཏེ། དེ་ཡང་འཁོར་བ་ལས་མི་འཕགས་པའི་རྒྱུ་ལོངས་སྤྱོད་དང་ཁྱིམ་ལ་ཆགས་པའི་གཉེན་པོར་དང་པོ་གཉིས། འཕགས་ཀྱང་ལྡོག་པའི་རྒྱུ་གཞན་གྱི་
ལོག་སྒྲུབ་ཀྱིས་སུན་པ་དང་། ཡུན་དུ་དཀའ་སྤྱད་ལ་སྐྱོ་བའི་གཉེན་པོར་བར་པ་གཉིས། མི་ལྡོག་ཀྱང་ཆུད་ཟ་བའི་རྒྱུ་རྣམ་གཡེངས་དང་གཏི་མུག་གི་གཉེན་པོར་ཕྱི་མ་གཉིས་ཏེ་དྲུག་ཏུ་ཐེག་བསྡུས་ལས་བཤད་ལ། རྒྱུན་ལས། བཀྲེན་ལ་བརྩེ་དང་མ་
རུངས་པ་ལ་བརྩེ། །ཀུན་འཁྲུགས་ལ་བརྩེ་བག་མེད་པ་ལ་བརྩེ། །ཡུལ་གྱི་གཞན་དབང་གྱུར་ལ་སྙིང་བརྩེ་དང་། །ལོག་པར་མངོན་པར་ཞེན་ལ་སྙིང་བརྩེའོ། །ཞེས་བཤད་དོ། །གཉིས་པ་ནི། ཕྱི་ནང་གི་ལོངས་སྤྱོད་རྣམས་བཏང་བ་ལས་ཚུལ་ཁྲིམས་
ལེན་ཞིང་། དགེ་སྦྱོང་གི་ཆོས་བཞི་དང་ལྡན་པ་ལས་བཟོད་པ་འབྱུང་ལ། གནོད་པས་མི་སྐྱོ་བའི་བརྩོན་འགྲུས་ཀྱི་མཉམ་པ་ལས་ཤེས་རབ་འབྱུང་བ་ནི་རྒྱུ་འབྲས་ཀྱི་རིམ་པ་དང༌། སྔ་མ་རྣམས་དམན་ཞིང་ཕྱི་མ་རྣམས་མཆོག་ཏུ་གནས་པའི་རིམ་པ་
དང་༑ སྔ་མ་རྣམས་རགས་ཤིང་ཕྱི་མ་རྣམས་ཕྲ་བའི་རིམ་པས་གསུངས་པ་སྟེ། རྒྱན་ལས། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང་། །རགས་པ་དང་ནི་ཕྲ་བའི་ཕྱིར། །དེ་དག་རིམ་པར་བསྟན་པ་ཡིན། །ཞེས་པ་ལྟར་རོ། །
# གསུམ་པ་ནི། ལོངས་སྤྱོད་ལ་མ་ཆགས་པར་གཏོང་བ་དང༌། ཉོན་མོངས་པའི་གདུང་བ་མེད་པ་དང་། སྡུག་བསྔལ་བ་འཁྲུགས་པ་མེད་པ་དང་། ལེ་ལོ་མེད་པར་དགེ་བ་ལ་སྦྱོར་བ་དང་། མིག་གཡེང་བར་རྩེ་གཅིག་པ་དང་། ཆོས་རབ་ཏུ་འབྱེད་པ་



རྒྱུད་སྡེ་ཀུན་བཏུས་
སྟེ༑ རྒྱན་ལས། དབུལ་བ་འདོར་བར་བྱེད་པ་དང་། །བསིལ་བར་བྱེད་དང་ཁྲོ་བཟོད་དང་། །མཆོག་སྦྱོར་བ་དང་ཡིད་འཛིན་དང་། །དོན་དམ་ཤེས་པའི་ཕྱིར་བཤད་དོ། །ཞེས་གསུངས་ཏེ་མཚན་ཉིད་སྒྲ་དོན་མཐུན་པ་ཡིན་ནོ། །སྤྱིའི་མཚན་ཉིད་ནི་དམ་
པ་དྲུག་དང་ལྡན་པ་སྟེ། བྱང་ཆུབ་ཀྱི་སེམས་ལ་བརྟེན་པས་རྟེན་དམ་པ་དང་། དངོས་པོ་མཐའ་དག་ལ་འཇུག་པས་དངོས་པོ་དམ་པ་དང་། སེམས་ཅན་ཐམས་ཅད་ལ་ཕན་བདེའི་ཆེད་དུ་འཇུག་པས་ཆེད་དུ་བྱ་བ་དམ་པ་དང་། འཁོར་གསུམ་དུ་མི་རྟོག་པའི་
ཀྱི ཡེ་ཤེས་ཀྱིས་ཟིན་པས་ཐབས་ལ་མཁས་པ་དམ་པ་དང་། བྱང་ཆུབ་ཆེན་པོར་ཡོངས་སུ་བསྔོ་བས་བསྔོ་བ་དམ་པ་དང༌། སྒྲིབ་པ་གཉིས་བྱང་བར་བྱེད་པས་རྣམ་པར་དག་པ་དམ་པ་སྟེ། ཆོས་དྲུག་དང་ལྡན་པ་ནི་ཕ་རོལ་ཏུ་ཕྱིན་པའོ། །དེ་རྣམས་ཀྱི་བསྒོམ་པ་
ནི་མདོར་བསྡུ་ན་རྣམ་པ་ལྔ་སྟེ། ཚེ་རབས་རྟག་ཏུ་རང་གཞན་གཉི་ག་སྦྱིན་སོགས་ལ་འཇུག་པ་ཀུན་ཏུ་སྦྱོར་བ་བསྒོམ་པ། དད་པ་དང་འདོད་པ་གཉིས་ཀྱིས་སྦྱིན་སོགས་ལ་དོན་གཉེར་བསྐྱེད་པ་མོས་པ་བསྒོམ་པ། དགེ་བའི་རོ་མྱང་བ་དང་རྗེས་སུ་ཡི་རང་
མངོན་པར་དགའ་བ་ཡིད་ལ་བྱེད་པ་ནི་ཡིད་ལ་བྱེད་པ་བསྒོམ་པ། རྣམ་པར་མི་རྟོག་པའི་ཡེ་ཤེས་ཀྱིས་ཟིན་པ་ཐབས་ལ་མཁས་པ་བསྒོམ་པ། སངས་རྒྱས་རྣམས་ཕར་ཕྱིན་དྲུག་ཡོངས་སུ་རྫོགས་ནས་སྔོན་གྱི་འཕེན་པས་སྒྲིམ་མི་དགོས་པར། གདུལ་བྱའི་
སྐལ་བ་བཞིན་ཕྱིན་དྲུག་གིས་གཞན་དོན་ནན་ཏན་དུ་མཛད་པ་ལྟར་བསྒོམ་པ་ནི་བྱ་བ་སྒྲུབ་པ་པསྒོམ་པའོ། །ཕ་རོལ་ཏུ་ཕྱིན་པ་དེ་དག་ལ་ནང་སེལ་གྱིས་ཕྱེ་ན། སྦྱིན་པ་ལ། གཞན་ལ་འཁོ་བའི་ཡོ་བྱད་སྟེར་བ། གཞན་གྱི་སྲོག་ལ་སོགས་པའི་སྐྱབས་བྱེད་
408



།པ། དམ་པའི་ཆོས་འཆད་པ་སྟེ་གསུམ་དང་། ཚུལ་ཁྲིམས་ལ་མི་དགེ་བ་སྤོང་བ། སངས་རྒྱས་ཀྱི་ཡོན་ཏན་སྡུད་པ། སེམས་ཅན་སྨིན་པར་བྱེད་པ་གསུམ་དང་། བཟོད་པ་ལ། གནོད་པ་ལ་ཇི་མི་སྙམ་པ། སྡུག་བསྔལ་
དང་ལེན། ཆོས་ལ་ངེས་པར་སེམས་པ་སྟེ། ཟབ་རྒྱས་ཀྱི་ཆོས་ལ་མི་སྐྲག་པ་གསུམ་དང་། བརྩོན་འགྲུས་ལ། དགེ་བའི་ཆོས་ལ་བརྩོན་པ་གོ་ཆའི། སྦྱོར་བའི་དུས་ན་དགེ་ཆོས་ལ་བརྩོན་པ་སྦྱོར་བའི། སྤྲོ་བ་ཉམས་པར་མི་བྱེད་ཅིང་གནོད་པས་མི་
འཁྲུགས་ལ་བྱང་ཆུབ་ལ་རེག་གི་བར་དུ་བར་མ་དོར་ཡོངས་སུ་མི་གཏོང་བ་མི་ཞུམ་མི་འཁྲུགས་ཆོག་པར་མི་འཛིན་པའི་བརྩོན་འགྲུས་ཏེ་གསུམ་དང་། བསམ་གཏན་ལ་མཐོང་ཆོས་ལ་བདེ་བར་གནས་པ། མངོན་ཤེས་སོགས་ཡོན་ཏན་ཁྱད་པར་ཅན་མངོན་
a པར་སྒྲུབ་པ། སེམས་ཅན་གྱི་བྱ་བ་སྒྲུབ་པ་རྣམས་ནི། གནས་པ་དང་། མངོན་པར་སྒྲུབ་པ་དང་། བྱ་བ་སྒྲུབ་པའི་བསམ་གཏན་ཏེ་གསུམ་དང་། ཤེས་རབ་ལ་སྦྱོར་བ་དང་། དངོས་གཞི་དང་། རྗེས་ལ་ཐོབ་པ་ཞེས་བྱ་བ་ཀུན་རྫོབ་ཤེས་པ་རྣམས་
ནི༔ སྦྱོར་བ་དང་། རྣམ་པར་མི་རྟོག་པ་དང་། རྣམ་པར་མི་རྟོག་པའི་རྗེས་ལ་ཐོབ་པའི་ཤེས་རབ་སྟེ་གསུམ་མོ། །དེ་ལྟ་བུའི་ཕ་རོལ་ཏུ་ཕྱིན་པ་དྲུག་གིས་དགེ་བའི་ཆོས་ཐམས་ཅད་བསྡུས་པ་ཡིན་ཏེ། སྦྱིན་སོགས་དེ་དག་གི་མཚན་ཉིད་ཀྱིས་བསྡུས་
ཀླུ་ཤིང་༑ དད་སོགས་དེ་དག་དང་མཐུན་པས་བསྡུས་ལ། སྟོབས་སོགས་དེ་དག་གི་འབྲས་བུས་བསྡུས་པས་སོ། །དེ་ཡང་ཐེག་བསྡུས་ལས། འདི་དག་གི་དགེ་བའི་ཆོས་ཐམས་ཅད་དེའི་མཚན་ཉིད་དང༌། དེ་དང་མཐུན་པ་དང་། དེའི་འབྲས་བུར་བསྡུས་
409



རྒྱུད་སྡེ་ཀུན་བཏུས་
པའི་ཕྱིར་རོ། །ཞེས་སོ། །སྤྱི་དོན་ལྔ་པ་དེའི་གནས་སྐབས་ཀྱི་འབྲས་བུ་ས་བཅུར་རབ་ཏུ་དབྱེ་བ་ལ། བགྲོད་ཚུལ་ཐོབ་ཚུལ་རྫོགས་དུས་སོ། །དང་པོ་ནི། བྱང་ཆུབ་སེམས་དཔའི་ས་འདི་དག་རྣམ་པ་བཅུར་ཇི་ལྟར་དབྱེ་ཞེ་ན། ས་འདི་དག་ལ་ཤེས་བྱ་
ཆོས་ཀྱི་དབྱིངས་རྣམ་པ་བཅུ་ལ་སྒྲིབ་པར་བྱེད་པའི་མ་རིག་པ་རྣམ་པ་བཅུ་ཡོད་པས་དེའི་གཉེན་པོར་བྱང་ཆུབ་སེམས་དཔའི་ས་བཅུ་བཞག་ཅིང་། ས་བཅུའི་རྗེས་ཐོབ་ཏུ་ཆོས་ཀྱི་དབྱིངས་ཀུན་ཏུ་འགྲོ་བ་སོགས་ལ་ངེས་པ་འདྲེན་པའི་ཕྱིར་མཉམ་གཞག་ཏུ་
དབྱིངས་བསྒོམ་པའི་ཚུལ་གྱིས་འཇུག་པ་སྟེ། དེ་ཡང་ས་དང་པོའི་རྗེ་ཐོབ་ཏུ་ཆོས་ཀྱི་དབྱིངས་སྟོང་པ་ཆེན་པོ་ཀུན་ཏུ་འགྲོ་བའི་ཚུལ་དུ་རྟོགས་པས་དེའི་དོན་དུ་མཉམ་གཞག་ཏུ་དབྱིངས་བསྒོམ་ལ། དེ་བཞིན་དུ་འོག་མ་རྣམས་ལའང་སྦྱར་ཏེ། གཉིས་པ་ལ་
ཆོས་དབྱིངས་མཆོག་རང་བཞིན་གྱིས་འོད་གསལ་བའི་དོན་དུ་རྟོགས། གསུམ་པ་ལ་ཆོས་དབྱིངས་རྟོགས་པའི་རྒྱུ་མཐུན་པ་གསུང་རབ་ཐོས་པ་དོན་དུ་གཉེར་བྱའི་མཆོག་ཅན་དུ་རྟོགས། བཞི་པ་ལ་དབྱིངས་ལ་བདག་མེད་པས་བདག་གི་བ་ལ་སོགས་གང་དུ་
ཡང་ཡོངས་སུ་འཛིན་པ་མེད་པའི་དོན་དུ་རྟོགས། ལྔ་པ་ལ་བདག་གཞན་གྱི་རྒྱུད་ཀྱི་ཆོས་དབྱིངས་ཐ་དད་མེད་པའི་དོན་དུ་རྟོགས། དྲུག་པ་ལ་སེམས་ཀྱི་རང་བཞིན་དུ་གྱུར་པའི་ཀུན་ནས་ཉོན་མོངས་པ་དང་། དེ་སྤངས་པའི་རྣམ་པར་དག་པ་ཡོད་པ་མ་ཡིན་
པའི་དོན་དུ་རྟོགས། བདུན་པ་ལ་ཆོས་དབྱིངས་མཚན་མ་སྣ་ཚོགས་པའམ། ཐ་དད་པ་མེད་པའི་དོན་དུ་རྟོགས། བརྒྱད་པ་ལ་ཆོས་དབྱིངས་རང་བཞིན་གྱིས་དག་པས་མཚན་མ་དང་བྲལ་བ་ནི་བྲི་བ་མེད་ཅིང་། མཚན་མ་ཡོད་པས་འཕེལ་བ་མེད་པའི་དོན་དུ་
410



༣
དྲུག་ཅུ་ཐམ་པ་
༄༅། །རྟོགས། ས་བརྒྱད་པ་དགུ་པ་བཅུ་པ་རྣམས་ལ་དབྱིངས་དབང་ནི་རྣམ་པ་བཞིའི་གནས་སུ་རྟོགས་ཏེ། བརྒྱད་པ་ལ་ལྷུན་གྱིས་གྲུབ་པར་མཚན་མ་ཐམས་ཅད་མི་འབྱུང་བ་དབྱིངས་མི་རྟོགས་ཡེ་ཤེས་ལ་དབང་བའི་གནས་སུ་
དང་། ཇི་ལྟར་བཞེད་པ་བཞིན་སངས་རྒྱས་ཀྱི་ཞིང་དང་འཁོར་གྱི་དཀྱིལ་འཁོར་ཀུན་ཏུ་སྟོན་པའི་མཐུ་བརྙེས་པས། དབྱིངས་ཞིང་དག་པ་ལ་དབང་བའི་གནས་སུ་རྟོགས། དགུ་པ་ལ་སོ་སོ་ཡང་དག་པར་རིག་པ་བཞི་ལ་དབང་ཐོབ་པས་དབྱིངས་ཡེ་ཤེས་ལ་
ཨ དབང་བའི་གནས་སུ་རྟོགས། བཅུ་པ་ལ་བཞེད་པ་བཞིན་སྤྲུལ་པ་རྣམས་ཀྱིས་སེམས་ཅན་གྱི་དོན་མཛད་པས་དབྱིངས་དེ་བཞིན་གཤེགས་པའི་ཕྲིན་ལས་ལ་དབང་བའི་གནས་སུ་རྟོགས་སོ། །དེ་ལྟར་ན་ཤེས་བྱའི་དབྱིངས་རྣམ་པ་བཅུ་ལ་མི་མཐུན་པའི་ཕྱོགས་
ཉན་ཐོས་ཀྱི་སྤང་བྱ་ཉོན་མོངས་ཅན་མ་ཡིན་ཡང་། བྱང་ཆུབ་སེམས་དཔས་སྤང་བར་བྱ་བའི་ཉོན་མོངས་ཅན་གྱི་མ་རིག་པ་རྣམ་པ་བཅུ་ཡོད་ལ། དེའི་གཉེན་པོ་ས་བཅུར་རྣམ་པར་གཞག་པ་ཡིན་ཏེ། ཉན་ཐོས་ནི་དེའི་གཉེན་པོ་ས་ལ་མི་འཇུག་པ་
དང་༑ དམན་པའི་མྱང་འདས་ལ་སྒྲིབ་པ་དེས་གེགས་མི་བྱེད་པའི་ཕྱིར་སྤང་བྱར་མི་བྱེད་ལ། བྱང་ཆུབ་སེམས་དཔས་དེ་སྤང་བར་བྱ་བ་ཡིན་ཏེ། དེས་མི་གནས་པའི་མྱང་འདས་ཐོབ་པ་ལ་གེགས་བྱེད་པས་སྤོང་དགོས་པའི་ཕྱིར་དང་། དེའི་གཉེན་པོ་ས་
# བཅུ་ལ་འཇུག་པའི་ཕྱིར་རོ། །དེ་ཡང་དབུས་མཐའ་ལས། ཀུན་ཏུ་འགྲོ་དོན་མཆོག་གི་དོན། །རྒྱུ་མཐུན་དོན་གྱི་མཆོག་ཉིད་དང་། །ཡོངས་སུ་འཛིན་པ་མེད་དོན་དང་། །རྒྱུད་རྣམས་ཐ་དད་མེད་པ་དང་། །ཉོན་མོངས་རྣམ་དག་མིན་དོན་དང་། །ཐ་དད་
411



མེད་པའི་དོན་ཉིད་དང་། །བྲི་མེད་འཕེལ་བ་མེད་དོན་དང་། །དབང་ནི་རྣམ་པ་བཞི་ཡི་གནས། །ཆོས་ཀྱི་དབྱིངས་ལ་མ་རིག་པ། །ཉོན་མོངས་ཅན་མིན་སྒྲིབ་པ་བཅུ། །ས་བཅུའི་མི་མཐུན་ཕྱོགས་ཀྱིས་ནི། །གཉེན་པོ་དག་ནི་ས་ཡིན་ནོ། །ཞེས་སོ། །
རབ་ཏུ་དགའ་བ་ལ་སོགས་པའི་ས་འདི་རྣམས་ཀྱི་སྤྱི་དང་སོ་སོའི་ངེས་ཚིག་ནི། མདོ་སྡེ་རྒྱན་ལས་འབྱུང་བ་ལྟར་འོག་ཏུ་འཆད་པར་འགྱུར་ལ། འདི་དག་ཇི་ལྟར་བསྒོམ་པའི་ཚུལ་ནི་ས་དང་པོ་ནས་བཅུ་པའི་བར་ལ་ཞི་གནས་དང་ལྷག་མཐོང་བསྒོམ་པའི་ཚེ་
བསྒོམ་ཚུལ་རྣམ་པ་ལྔས་བསྒོམ་སྟེ། དེ་ཡང་ས་དང་པོར་ས་ལྷག་མ་རྣམས་ཀྱི་རྟོགས་བྱའི་ཆོས་ཀྱི་དབྱིངས་ཀྱང་བསྒོམ་པས་འདྲེས་པར་བསྒོམ་པ་དང་དེའང་ཀེང་རུས་ལ་སོགས་པ་མཚན་མ་བསྒོམ་པ་མ་ཡིན་པས་མཚན་མ་མེད་པར་བསྒོམ་པ་
དང་༑ འབད་རྩོལ་དང་བྲལ་བས་ལྷུན་གྱིས་གྲུབ་པར་བསྒོམ་པ་དང་། མཆོག་དང་མཆོག་མ་ཡིན་པ་གཉིས་སུ་འཛིན་པ་མེད་པས་མཆོག་ཏུ་འབར་བར་བསྒོམ་པ་དང་། ས་དང་པོར་བསྒོམ་པ་ཙམ་གྱིས་ཆོག་པར་འཛིན་པ་མ་ཡིན་པར། ཁྱད་པར་ཐོབ་པའི་
ཕྱིར་དུ་ཆོག་པར་མི་འཛིན་པར་བསྒོམ་པ་སྟེ། ཐེག་བསྡུས་ལས། ས་འདི་དག་གི་བསྒོམ་པ་ཇི་ལྟར་ལྟ་ཞེ་ན། འདི་ལ་བྱང་ཆུབ་སེམས་དཔའ་ས་དང་ས་ལ་ཞི་གནས་དང་ལྷག་མཐོང་བསྒོམ་པ་ན་རྣམ་པ་ལྔས་བསྒོམ་སྟེ། ལྔ་གང་ཞེ་ན། འདྲེས་པར་
བསྒོམ་པ་དང༌། མཚན་མ་མེད་པར་བསྒོམ་པ་དང་། ལྷུན་གྱིས་གྲུབ་པར་བསྒོམ་པ་དང་། འབར་བར་བསྒོམ་པ་དང་། ཆོག་པར་མི་འཛིན་པར་བསྒོམ་པས་སོ། །ཞེས་སོ། །མདོར་ན་ས་བཅུ་པོ་རྣམས་སུ་ཕ་རོལ་ཏུ་ཕྱིན་པ་བཅུ་བསྒོམ་སྟེ། ས་དང་
412



རེ་གཅིག་
པོར་སྦྱིན་པའི་ཕར་ཕྱིན་ལྷག་པར་སྤྱོད་པ་ནས། ས་དྲུག་པར་མཉམ་གཞག་གིས་བསྡུས་པའི་ཤེས་རབ་ཀྱི་ཕར་ཕྱིན་ལྷག་པར་སྤྱོད་ལ། ས་ཕྱི་མ་བཞི་ལ་ཤེས་ཕྱིན་གྱི་རྗེས་ལ་ཐོབ་པའི་ཕར་ཕྱིན་བཞི་བསྒོམ་སྟེ། དེའང་ཕར་ཕྱིན་
དྲུག་གི་དགེ་བའི་རྩ་བ་བསགས་པ་རྣམས་སེམས་ཅན་ཐམས་ཅད་དང་ཐུན་མོང་དུ་བྱས་ཏེ་བྱང་ཆུབ་ཆེན་པོར་བསྔོ་བ་ནི་ཐབས་དང་། ཕྱི་མ་ལ་སྨོན་ལམ་སྣ་ཚོགས་མངོན་པར་བསྒྲུབ་པས་ཕ་རོལ་ཏུ་ཕྱིན་པའི་རྐྱེན་སྡོད་པ་ནི་སྨོན་ལམ་དང་། སོ་སོར་རྟོག་པ་
དང་བསྒོམ་པའི་སྟོབས་ཀྱི་ཕ་རོལ་ཏུ་ཕྱིན་པ་རྒྱུན་མི་གཅོད་པ་ནི་སྟོབས་དང་། སྦྱིན་སོགས་དྲུག་པོ་ཉིད་ཀྱིས་ཡེ་ཤེས་ལ་ལོངས་སྤྱོད་པ་དང་། གདུལ་བྱ་ལ་ཕྱིན་དྲུག་གི་ཆོས་བཤད་པས་སེམས་ཅན་ཡོངས་སུ་སྨིན་པར་བྱེད་པ་ནི་ཡེ་ཤེས་སོ། །དེ་དག་ཀྱང་
རྒྱན་ལས། འདི་ཡི་མཐར་ཐུག་ས་ཡིན་ཏེ། །སོ་སོ་རང་གིས་དེ་སྦྱོར་བ། །ཞེས་སོ། །གཉིས་པ་ནི་ས་འདི་དག་གི་ཐོབ་ཚུལ་རྣམ་པ་བཞི་སྟེ། ཆོས་རྣམས་ལ་མོས་པ་གཙོ་བོར་སྤྱོད་པས་འཇུག་པ་མོས་པས་ཐོབ་པ་དང་། ཆོས་སྤྱོད་བཅུ་ལ་ཇི་ལྟར་འདོད་
པ་བཞིན་གནས་པ་སྤྱོད་པས་ཐོབ་པ་དང་། ས་དང་པོར་ཆོས་ཀྱི་དབྱིངས་མངོན་སུམ་དུ་ཤེས་པ་རྟོགས་པས་ཐོབ་པ་དང་བསྒོམ་པའི་མཐར་འགྲོ་བ་ཚུན་ནི་འབད་མེད་ལྷུན་གྲུབ་ཏུ་འཇུག་པ་གྲུབ་པས་ཐོབ་པ་སྟེ། རྒྱན་ལས། ས་ཐོབ་པ་ནི་མོས་པ་དང་། །
སྤྱོད་པ་དག་ལ་འཇུག་པ་དང་། །རྟོགས་པའི་ཕྱིར་དང་ས་རྣམས་ནི། །གྲུབ་པའི་སྒོ་ནས་རྣམ་པ་བཞི། །ཞེས་གསུངས་པས་སོ། །གསུམ་པ་ནི། ས་འདི་དག་དུས་ཇི་སྲིད་ཅིག་གིས་རྫོགས་ཞེ་ན། གང་ཟག་ལྔ་ནི་བསྐལ་པ་གྲངས་མེད་པ་གསུམ་ཚུན་|
གོ
ང་རྒྱན་



ཆད་ཀྱིས་མཐར་ཕྱིན་ཏེ། མོས་པས་སྤྱོད་པ་ནི་གྲངས་མེད་དང་པོ་ལ། ལྷག་པའི་བསམ་པ་ལ་སྤྱོད་པ་ས་དང་པོ་དང་། མཚན་མ་ལ་སྤྱོད་པ་ས་དྲུག་པ་དང་། མཚན་མ་མེད་པ་ལ་སྤྱོད་པ་ས་བདུན་པ་རྣམས་གྲངས་མེད་གཉིས་པ་ལ། མངོན་པར་འདུ་བྱེད་
པ་མེད་པས་སྤྱོད་པ་ས་བཅུ་པའི་བར་ནི་གྲངས་མེད་གསུམ་པ་ལ་རྫོགས་ལ། གྲངས་མེད་གསུམ་གྱི་ཐོག་མ་ནི་བྱང་ཆུབ་ཀྱི་ཆེད་དུ་དགེ་བའི་རྩ་བ་སོག་པ་རྣམས་མི་མཐུན་ཕྱོགས་ཀྱིས་ཟིལ་གྱིས་མི་ནོན་པའི་བཟང་པོ་དང༌། ཚེ་རབས་རྟག་ཏུ་དགེ་བའི་བཤེས་
གཉེན་དང་ཕྲད་པའི་སྨོན་ལམ་སྟོབས་ཅན་དང་། མི་དགེ་བའི་གྲོགས་ཀྱིས་མོས་པ་ལྡོག་ཀྱང་དེའི་དབང་དུ་མི་འགྲོ་བར་བྱང་ཆུབ་ཀྱི་སེམས་མི་གཏོང་བའི་སེམས་བརྟན་པ་དང་། ཡོན་ཏན་ལ་ཆོག་པར་མི་འཛིན་ཞིང་། མཐོང་ཆོས་དང་ཚེ་རབས་ཕྱི་མ་ལ་
དགེ་ཆོས་འཕེལ་ཞིང་མི་ཉམས་པའི་ཆོས་འདི་རྣམས་དང་ལྡན་པ་ནི་ཁྱད་པར་དུ་འགྲོ་བ་སྟེ། དེ་ལྟ་བུའི་ཆོས་དང་ལྡན་པ་ནས་གྲངས་མེད་གསུམ་གྱི་མགོ་འཛིན་ཏེ། ཐེག་བསྡུས་ལས། བཟང་དང་སྨོན་པའི་སྟོབས་ཅན་དང་། །སེམས་བརྟན་ཁྱད་པར་
འགྲོ་བ་ཡི། །བྱང་ཆུབ་སེམས་དཔའ་གྲངས་མེད་གསུམ། །ཀུན་གྱི་རྩེ་མོ་མཛད་ཅེས་བརྗོད། །ཅེས་སོ། །སྤྱི་དོན་དྲུག་པ་ལམ་མཐར་ཕྱིན་པར་བྱེད་པའི་ཐབས་བསླབ་པ་གསུམ་ནི། ཚུལ་ཁྲིམས་སེམས་དང་ཤེས་རབ་བོ། །དང་པོ་ལ། ངོ་བོ་དབྱེ་བ་
ཁྱད་པར་རོ། །དང་པོ་ནི། སྒོ་གསུམ་སྤང་བྱ་མི་མཐུན་ཕྱོགས་ལས་ལོག་ཅིང་། རང་གཞན་ལ་ཕན་པ་སྒྲུབ་པའི་ལྷག་པའི་བསམ་པ་རྒྱུན་ཆགས་པའོ། །གཉིས་པ་ལ། ལུས་ངག་གི་ཁ་ན་མ་ཐོ་བ་ཐམས་ཅད་སྤོང་བ་ཉེས་སྤྱོད་སྡོམ་པ་དང་། དཀར་པོའི་
4l4



ས་
༄༅། །ཆོས་སངས་རྒྱས་ཀྱི་ཡོན་ཏན་ཐམས་ཅད་སྡུད་པ་དགེ་བ་ཆོས་སྡུད་དང་། ཐབས་ལ་མཁས་པའི་ཁྱད་པར་གྱི་སྒོ་ནས་སེམས་ཅན་ཡོངས་སུ་མི་གཏོང་བར། སྲིད་ཞིའི་རྒུད་པ་ལས་འཛིན་པ་སེམས་ཅན་དོན་བྱེད་ཀྱི་ཚུལ་ཁྲིམས་
ཏེ༔ དེ་དག་ཀྱང་འོག་མ་འོག་མ་གཙོ་བོ་ཡིན་ནོ། །གསུམ་པ་ནི། ཚུལ་ཁྲིམས་དང་པོ་ཙམ་བསྲུང་བ་ཐེག་དམན་ལའང་ཡོད་ཀྱང་། འོག་མ་གཉིས་གཏན་མེད་པ་དང་། གང་སྲུང་བ་དེ་དག་ཀྱང་རང་གི་དོན་གྱི་བསམ་པ་ཅན་ཁོ་ན་ཡིན་པས་ཇི་ཙམ་དགེ་
༡ བར་སྤྱད་ཀྱང་ཕན་ཡོན་ཆུང་ཞིང་། ཁ་ན་མ་ཐོ་བ་ཅུང་ཟད་ཙམ་ལ་ཡང་རྣམ་པར་སྨིན་པ་ལྕི་ལ། བྱང་ཆུབ་སེམས་དཔའ་ལྟུང་བ་ཆུང་ཡང་རང་དོན་དུ་སྤྱད་ན་ཉེས་པར་འགྱུར་བ་ལས། གཞན་དོན་དུ་ལུས་ངག་གི་ཁ་ན་མ་ཐོ་བ་ཐམས་ཅད་གནང་བ་སོགས་
ལོ བྱང་ཆུབ་སེམས་དཔའ་ལ་ཉེས་པར་མི་འགྱུར་བ་ཕལ་ཆེར་ཉན་ཐོས་ལ་ཉེས་པར་འགྱུར་བ་མང་བ་དང་། གཞན་ཡང་ཐེག་དམན་གྱི་ཚུལ་ཁྲིམས་ལས་ཐུན་མོང་མ་ཡིན་པ་ཉིད་དང་། རྒྱ་ཆེ་བ་ཉིད་དང་། ཟབ་པ་ཉིད་ལ་སོགས་པ་ཁྱད་པར་དུ་མས་བྱང་ཆུབ་
སེམས་དཔའི་ཚུལ་ཁྲིམས་ཁྱད་པར་འཕགས་པ་ཡིན་ཏེ། ཐེག་བསྡུས་ལས། མདོར་ན་ཁྱད་པར་བཞིས་ཁྱད་པར་བལྟ་བར་བྱ་སྟེ། རབ་ཏུ་དབྱེ་བའི་དང་། བསླབ་པ་ཐུན་མོང་བ་དང་། ཐུན་མོང་མ་ཡིན་པའི་དང་། རྒྱ་ཆེ་བ་ཉིད་ཀྱིས་དང་། ཟབ་པ་
ཉིད་ཀྱི་ཁྱད་པར་གྱིས་ཁྱད་པར་བལྟའོ། །ཞེས་སོ། །མདོར་ན་སྒོ་གསུམ་གཞན་ལ་གནོད་པ་ཐམས་ཅད་ལས་བཟློག་ཅིང་། ཡོན་ཏན་གྱི་ཆོས་ཐམས་ཅད་ཐོབ་པའི་ཕྱིར་དུ་དགེ་བའི་ཆོས་རྣམས་ལ་བརྩོན་པར་བྱ་བ་དང་། སེམས་ཅན་ཐམས་ཅད་ཡལ་བར་
415



མི་འདོར་ཞིང་དེ་དག་གི་བསམ་པ་ཡོངས་སུ་འགེང་པའི་སྦྱོར་བས་དུས་རྟག་ཏུ་གནས་པར་བྱ་བའོ། །གཉིས་པ་ལ། མཚན་ཉིད་དང་ནི་རང་བཞིན་ནོ། །དང་པོ་ནི། དམིགས་པ་ལ་ཡིད་རྩེ་གཅིག་ཏུ་མཉམ་པར་འཇོག་པའོ། །གཉིས་པ་ལ། དམིགས་པ་
སྣ་ཚོགས་ཉིད་དང་ནི། །གཉེན་པོ་ལས་རུང་མངོན་པར་སྒྲུབ། །ལས་ཀྱི་རབ་ཏུ་དབྱེ་བའོ། །དང་པོ་ནི། བྱང་ཆུབ་སེམས་དཔའི་ལྷག་པའི་སེམས་ནི་ཐེག་པ་ཆེན་པོའི་ཆོས་ལ་དམིགས་པས་ཉན་ཐོས་ལས་དམིགས་པའི་སྒོ་ནས་ཁྱད་པར་དུ་འཕགས་
པའོ། །གཉིས་པ་ནི། ཏིང་ངེ་འཛིན་གང་ལ་མཉམ་པར་གཞག་ན། ཐེག་ཆེན་མཐའ་དག་སྣང་བའི་ཏིང་ངེ་འཛིན་དང་། བསོད་ནམས་བསགས་པའི་ཏིང་ངེ་འཛིན་དང་། འཇིག་རྟེན་གྱི་རྒྱལ་པོ་བཞིན་དུ་ཏིང་ངེ་འཛིན་ཐམས་ཅད་ཀྱི་བདག་པོ་ཡིན་པས་ཏིང་
# ངེ་འཛིན་བཟང་སྐྱོང་དང་། དམག་དཔོན་བཞིན་དུ་བདུད་ཀྱི་ཚོགས་འཇོམས་པ་ལ་དཔའ་བས་དཔའ་བར་འགྲོ་བའི་ཏིང་ངེ་འཛིན་ལ་སོགས་པ་སྣ་ཚོགས་པའོ། །གསུམ་པ་ནི། ཆོས་ཐམས་ཅད་དེ་བཞིན་ཉིད་དུ་འདྲེས་པ་ལ་དམིགས་པའི་ཤེས་རབ་ཀྱིས་
ཁྱེའུས་ཁྱེའུ་དབྱུང་བའི་ཚུལ་དུ། ཀུན་གཞི་ལ་ཡོད་པའི་སྒྲིབ་པའི་གནས་ངན་ལེན་ཕྲ་རགས་ཐམས་ཅད་སྟོང་ཉིད་རྟོགས་པའི་ཏིང་ངེ་འཛིན་ཕྲ་མོས་ཀྱང་འབྱིན་པ་གཉེན་པོའོ། །བཞི་པ་ནི། ཏིང་ངེ་འཛིན་གྱི་ནུས་པས་བསམ་གཏན་ལས་མ་ཉམས་བཞིན་དུ་ཇི་
| ལྟར་འདོད་པའི་འཇིག་རྟེན་དུ་སྐྱེ་བ་བཟུང་སྟེ་སེམས་ཅན་གྱི་དོན་བྱེད་པ་ལས་སུ་རུང་བ་ཉིད་དོ། །ལྔ་པ་ནི། ཏིང་ངེ་འཛིན་གྱི་མཐུས་འཇིག་རྟེན་གྱི་ཁམས་ཐམས་ཅད་དུ་ཐོགས་པ་མེད་པའི་མངོན་པར་ཤེས་པ་སྒྲུབ་པ་དང་གཅིག དེ་བཞིན་དུ་སྦྱར་ཏེ་འཇིག་
4lf



།རྟེན་གྱི་ཁམས་གཡོ་བར་བྱེད་པ་དང་གཉིས། འབར་བར་བྱེད་པ་དང་གསུམ། ཁྱད་པར་བྱེད་པ་དང་བཞི། སངས་རྒྱས་ཀྱི་སྐུ་ལ་སོགས་པར་སྟོན་པ་དང་ལྔ། དངོས་པོ་ཕལ་པ་རྣམས་གསེར་སོགས་གཞན་དུ་སྒྱུར་བ་དང་
དྲུག འཇིག་རྟེན་མཐའ་ཡས་པར་འགྲོ་འོང་བྱེད་པ་དང་བདུན། སྟོང་གསུམ་རྡུལ་ཕྲ་རབ་གཅིག་ཏུ་སྡུད་པ་དང་བརྒྱད། རྡུལ་གཅིག་གིས་འཇིག་རྟེན་ལ་ཁྱབ་བའམ་རྒྱས་པར་བྱེད་པ་དང་དགུ། གདུལ་བྱའི་བསམ་པ་དང་མཐུན་པའི་ལུས་ཐམས་ཅད་དུ་འཇུག་ཅིང་
སྟོན་པ་དང་བཅུ། གདུལ་བྱ་ཡོད་པའི་ཡུལ་དུ་འགྲོ་བ་དང་བཅུ་གཅིག སྣང་བར་བྱེད་ཅིང་མི་སྣང་བར་བྱེད་པ་དང་བཅུ་གཉིས། རང་བརྒྱ་བྱིན་སོགས་ཀྱི་གཟུགས་སུ་བསྒྱུར་བར་དབང་བྱེད་པ་དང་བཅུ་གསུམ། གཞན་གྱི་རྫུ་འཕྲུལ་ཟིལ་གྱིས་གནོན་པ་དང་བཅུ་.
# བཞི། གདུལ་བྱ་ལ་སོགས་པར་སྤོབས་པ་དང་དྲན་པ་དང་བདེ་བ་སྦྱིན་པ་དང་བཅོ་ལྔ། ཕོ་ཉ་ལྟ་བུའི་འོད་ཟེར་གཏོང་བ་དང་བཅུ་དྲུག དཀའ་བ་སྤྱོད་པ་མངོན་པར་སྒྲུབ་པ་དང་བཅུ་བདུན། རྣམས་ནི་མངོན་པར་སྒྲུབ་པས་རབ་ཏུ་དབྱེ་བའོ། །དྲུག་པ་ནི། ཕར་ཕྱིན་
བསྒོམས་པ་དང་། སེམས་ཅན་སྨིན་པ་དང་། སངས་རྒྱས་ཀྱི་ཞིང་སྦྱོང་བར་བྱ་བ་དང་། སངས་རྒྱས་ཀྱིས་ཆོས་ཐམས་ཅད་སྒྲུབ་པའི་ཕྱིར་ཏིང་ངེ་འཛིན་རྣམས་ཀྱི་ལས་ཀྱི་རབ་ཏུ་དབྱེ་བས་བལྟ་བར་བྱ་བ་སྟེ། ཐེག་བསྡུས་ལས་ལྷག་པའི་སེམས་ཀྱི་བསླབ་
འཔ་ཇི་ལྟར་བལྟ་ཞེ་ན། རབ་ཏུ་དབྱེ་བ་རྣམ་པ་དྲུག་གིས་བལྟ་བར་བྱ་སྟེ། དམིགས་པས་རབ་ཏུ་དབྱེ་བ་དང་། སྣ་ཚོགས་ཉིད་ཀྱིས་རབ་ཏུ་དབྱེ་བ་དང་། གཉེན་པོས་རབ་ཏུ་དབྱེ་བ་དང་། ལས་སུ་རུང་བ་ཉིད་ཀྱི་རབ་ཏུ་དབྱེ་བ་དང་། མངོན་པར་སྒྲུབ་པས་



རབ་ཏུ་དབྱེ་བའོ། །ཞེས་གསུངས་པ་ལྟར་རོ། །མདོར་ན་ཡོན་ཏན་དེ་དག་ཐོབ་པའི་ཕྱིར་དུ་འཇིག་རྟེན་དང་འཇིག་རྟེན་ལས་འདས་པའི་ཏིང་ངེ་འཛིན་བསམ་གཟུགས་འགོག་སྙོམས་སོགས་དང་། དམིགས་བཅས་ཡུལ་ལ་སེམས་གཏོད་པ་
དང་༑ དམིགས་མེད་བསྒོམ་བྱ་བསྒོམ་བྱེད་ལས་གྲོལ་བ་དང་། མི་སྡུག་པ་བསྒོམ་པ་སྤྱོང་བའི་ཏིང་ངེ་འཛིན་དང་། མངོན་ཤེས་དང་རྫུ་འཕྲུལ་དང་འཇིག་རྟེན་ལས་འདས་པའི་ཡེ་ཤེས་ལ་སོགས་པ་སྒྲུབ་པའི་ཏིང་ངེ་འཛིན་རྣམས་ལ་སྤྱོད་པའོ། །གསུམ་
པ་ལ། མཚན་ཉིད་དང་ནི་རང་བཞིན་ནོ། །དང་པོ་ནི། ཆོས་རབ་ཏུ་རྣམ་པར་འབྱེད་པའི་བློའོ། །གཉིས་པ་ལ། ངོ་བོ་གནས་གཞི་དམིགས་རྣམ་མོ། །དང་པོ་ནི། གཟུགས་ལ་སོགས་པ་ཅི་ཡང་ཡིད་ལ་མི་བྱེད་པར་ཡོངས་སུ་སྤངས་པ་ཙམ་གྱིས་རྣམ་
པར་མི་རྟོག་པའི་ཡེ་ཤེས་སུ་འགྱུར་བ་མ་ཡིན་ཏེ། གཉིད་འཐུག་པོ་ལོག་པའི་སྐབས་ཀྱི་སེམས་སེམས་བྱུང་གིས་མ་ངེས་པས་སོ། །རྟོག་དཔྱོད་ལ་འདོད་ཆགས་དང་བྲལ་བ་ཙམ་གྱིས་ཀྱང་མ་ཡིན་ཏེ། བསམ་གཏན་གཉིས་པ་ཡན་ཆད་ཀྱི་སེམས་སེམས་པ
བྱུང་གིས་མ་ངེས་པས་སོ། །ཡིད་ཤེས་ཀྱི་འཁོར་དུ་ལྡན་པའི་ཚོར་འདུ་བཀག་པ་ཙམ་གྱིས་མ་ཡིན་ཏེ། འགོག་པའི་སྙོམས་འཇུག་གིས་མ་ངེས་པས་སོ། །གཟུགས་སོགས་འཛིན་པའི་རྟོག་པའི་ངོ་བོ་ཡོངས་སུ་སྤངས་པ་ཙམ་གྱིས་མ་ཡིན་ཏེ། སྔོན་པོ་པ་
ལ་སོགས་པས་མ་ངེས་པས་སོ། །འདི་ནི་ཆོས་རྣམས་ཀྱི་དེ་ཁོ་ན་ཉིད་དོ་སྙམ་དུ་བཀྲ་བར་འཛིན་པའི་འཛིན་སྟངས་ཅན་གྱི་ཤེས་པ་དེ་ཡང་མི་རྟོག་ཡེ་ཤེས་མ་ཡིན་ཏེ། དེ་རྟོག་པ་ཡིན་པས་སོ། །དེའང་ཐེག་བསྡུས་ལས། རྣམ་པར་མི་རྟོག་པའི་ཡེ་ཤེས་ནི་



།རྣམ་པ་འདི་ལྔ་ཡོངས་སུ་སྤངས་པར་རིག་པར་བྱའོ། །ཞེས་སོ། །དེས་ན་རྣམ་པ་དེ་ལྔ་ཡོངས་སུ་སྤངས་ནས་མཚན་མ་གང་ཡང་ཡིད་ལ་མི་བྱེད་པར་དེ་བཞིན་ཉིད་གསལ་བར་སྣང་ཞིང་ཡིད་འཛིན་པ་མེད་པར་འཇོག་པ་ནི་རྣམ་
པར་མི་རྟོག་པའི་ཡེ་ཤེས་ཏེ། དེ་ཉིད་ལས། བྱང་ཆུབ་སེམས་དཔའ་རྣམས་ཀྱི་ཤེས། །རྣམ་རྟོག་མེད་པའི་ངོ་བོ་ཉིད། །རྣམ་པ་ལྔ་ནི་རྣམ་སྤངས་ཤིང་། །ཡང་དག་དོན་ལ་བཀྲར་འཛིན་མེད། །ཅེས་སོ། །གཉིས་པ་གནས་ནི། གཟུགས་སོགས་ཀྱི་
མཚན་མ་ཡིད་ལ་བྱེད་པའི་སེམས་མ་ཡིན་པར། དེ་བཞིན་ཉིད་སྣང་བའི་སེམས་ཉིད་ཡེ་ཤེས་དེའི་གནས་ཡིན་ནོ། །སྔ་མ་དེ་དེའི་གནས་མ་ཡིན་ཏེ། ཡེ་ཤེས་དེ་གཟུགས་སོགས་ཀྱི་དོན་ལ་མི་སེམས་པས་སོ། །སེམས་མེད་པའི་བེམས་པོ་ཡང་དེའི་གནས་
» མ་ཡིན་ཏེ། ཡེ་ཤེས་དེ་སེམས་ཀྱི་འཕེན་པའི་གནས་སྐབས་ལས་བྱུང་བས་སེམས་ཀྱི་རྒྱུ་ལས་བྱུང་བའི་ཕྱིར་ཏེ། རྣམ་པར་རྟོག་པ་མེད་པའི་གནས། །སེམས་མིན་པ་ཡི་སེམས་ཉིད་དེ། །དོན་ལ་མི་སེམས་རྒྱུས་བྱུང་ཕྱིར། །ཞེས་སོ། །གསུམ་པ་གཞི་
ནི༑ ཐེག་པ་ཆེན་པོའི་སྡེ་སྣོད་ཐོས་པའི་བག་ཆགས་ཡིད་ཀྱིས་བརྗོད་པ་དང་བཅས་པ་སྟེ། ཡེ་ཤེས་ལ་སྣང་བའི་དོན་ཚུལ་བཞིན་དུ་ཡིད་ལ་བྱེད་པ་དེ་ནི་གཞིའམ་བྱེད་རྒྱུ་ཡིན་ཏེ། ཐོས་པའི་བག་ཆགས་བརྗོད་བཅས་པའི། །ཡིད་བྱེད་དེ་ནི་ཚུལ་བཞིན་ནོ། །
ཞེས་སོ། །བཞི་པ་དམིགས་པ་ནི། ཀུན་བརྟགས་དང་བྲལ་བས། བརྗོད་དུ་མེད་པའི་ཆོས་རྣམས་དང་། བདག་མེད་པ་དང་། དེ་བཞིན་ཉིད་ནི་དེའི་དམིགས་པ་སྟེ། །རྣམ་རྟོག་མེད་པའི་དམིགས་པ་ནི། །ཆོས་རྣམས་བརྗོད་དུ་མེད་པ་ཉིད། །བདག་
419



མེད་དེ་བཞིན་ཉིད་ཀྱང་དེ། །ཞེས་སོ། །འོ་ན་མི་རྟོག་ཡེ་ཤེས་དེ་རྣམ་རྟོག་གི་ངོ་བོར་གྱུར་པའི་གཞན་དབང་ལ་དམིགས་པ་ཡིན་ནམ། དེ་ལས་གཞན་པ་ལ་ཡིན། སྔ་མ་ལྟར་ན་མི་རྟོག་པར་འགལ་ལ། གཉིས་པ་ལྟར་ན་དེའི་མཚན་གཞི་མི་རྙེད་དོ་ཞེ་
ན༔ དེ་ལ་དངོས་སུ་དམིགས་པ་མ་ཡིན་ཏེ་མི་རྟོག་ཡེ་ཤེས་ཡིན་པའི་ཕྱིར། ཕྱི་མ་ཡང་མ་ཡིན་ཏེ། དེ་ཉིད་དང་གཞན་དུ་བརྗོད་དུ་མེད་པའི་དེའི་ཆོས་ཉིད་ལ་དམིགས་པའི་ཕྱིར་རོ། །གལ་ཏེ་དེ་ཤེས་པ་མ་ཡིན་ན་ཡེ་ཤེས་སུ་འགལ་ལ། ཡིན་ན་རྟོག་པར་
འགྱུར་རོ་ཞེ་ན། ཤེས་པ་ཡིན་ཏེ་དེ་ཁོ་ན་ཉིད་ཤེས་པའི་རིག་པ་ཡིན་པའི་ཕྱིར་རོ། །འོན་ཀྱང་རྣམ་པར་རྟོག་པ་མ་ཡིན་ཏེ། འདིའོ་སྙམ་པའི་འཛིན་སྟངས་ཅན་གྱི་ཤེས་པ་མ་ཡིན་པས་སོ། །དེས་ན་ཤེས་བྱ་ཆོས་དབྱིངས་དང་། དེ་ཤེས་པའི་ཤེས་པ་ཁྱད་
པར་མེད་པ་སྟེ། དབྱེར་མེད་དུ་གྱུར་པ་ནི་མི་རྟོག་ཡེ་ཤེས་ཡིན་ཏེ། དེ་ཡང་། དེ་ལ་མ་ཡིན་གཞན་ལ་མིན། །མི་ཤེས་པ་དང་ཤེས་པའང་མིན། །ཤེས་བྱ་དང་ནི་ཁྱད་མེད་པའི། །ཤེས་གང་དེ་ནི་མི་རྟོག་ཉིད། །ཅེས་སོ། །ལྔ་པ་རྣམ་པ་ནི། ཤེས་པར་
བྱ་བའི་དམིགས་པ་ཆོས་རྣམས་ཀྱི་དེ་ཁོ་ན་ཉིད་ལ་སྤྲོས་པའི་མཚན་མ་མེད་པར་རྟོགས་པའི་འཛིན་སྟངས་གང་ཡིན་པ་ནི་དེའི་རྣམ་པ་སྟེ། རྣམ་པར་མི་རྟོག་རྣམ་པ་ནི། །ཤེས་བྱ་དམིགས་པ་དེ་ཉིད་ལ། །མཚན་མ་མེད་པ་གང་ཡིན་པའོ། །ཞེས་སོ། །
མདོར་ན་མཚན་མ་དང་རྣམ་པར་རྟོག་པ་ཐམས་ཅད་སྤངས་ཏེ་རྟོག་པ་མེད་པར་ལྷུན་གྱིས་གྲུབ་པ་དང་། རྗེས་སྒྱུ་མ་ལྟ་བུར་སྤྱོད་པ་ནི་ལྷག་པའི་ཤེས་རབ་ཀྱི་བསླབ་པའོ། །གཞན་ཡང་བརྒལ་ལན་ལ་སོགས་པ་རྣམ་གྲངས་དུ་མའི་སྒོ་ནས་ཀྱང་བཤད་
420



，
།མོད། འདིར་ནི་སྐབས་སུ་བབས་པ་དེ་ཙམ་ཞིག་ལས་མ་སྤྲོས་སོ།། །།སྤྱི་དོན་བདུན་པ་འབྲས་བུ་སྤངས་པ་ཕུན་སུམ་ཚོགས་པ་ནི། དེ་ལྟར་བསྟན་པའི་ཚུལ་གྱིས་ཐེག་པ་ཆེན་པོའི་ལམ་གོམས་པར་བྱས་པས་ཉོན་མོངས་པ་
དང་ཤེས་བྱའི་སྒྲིབ་པ་སྤངས་པས་མི་གནས་པའི་མྱ་ངན་ལས་འདས་པ་ཐོབ་པར་འགྱུར་ཏེ། དེ་ཡང་ཐོས་པའི་བག་ཆགས་བསྒོམ་པའི་སྒོ་ནས་ཉོན་མོངས་པ་རྣམས་རིམ་གྱིས་ཕྲི་བས། ཉོན་མོངས་པའི་སྒྲིབ་པ་ཐམས་ཅད་སྤངས་ནས་མ་དག་པའི་གཞན་
དབང་གི་མཚན་མ་ཐམས་ཅད་འགགས་པས་འཁོར་བ་ལ་མི་གནས་ལ། ཤེས་བྱ་ཤེས་པ་ལ་སྒྲིབ་པའི་དྲི་མ་བག་ཆགས་དང་བཅས་པ་སྤངས་པས་རྣམ་བྱང་ཤིན་ཏུ་རྣམ་དག་གི་དེ་ཁོ་ན་ཉིད་སྣང་བ། དག་པ་གཞན་དབང་དུ་གནས་གྱུར་པ་མ་འགགས་པས་
ཐམྱ་ངན་ལས་འདས་པ་ལ་ཡང་མི་གནས་ཏེ། འཁོར་འདས་གཉིས་སུ་མེད་པའི་དོན་མངོན་དུ་གྱུར་པའི་ཕྱིར་རོ། །དེས་ན་རང་དབང་ཡོད་པས་འདོད་དགུར་སྤྱོད་པའི་ཕྱིར་ཟག་པ་དང་བཅས་པ་ཉིད་ཟག་པ་མེད་པར་གནས་གྱུར་པ་ཡང་ཡིན་ལ། འཁོར་ ཡེ
འདས་ལ་བླང་དོར་དུ་ཞེན་པ་མེད་པའི་ཕྱིར་འཁོར་བ་ཉིད་མྱ་ངན་ལས་འདས་པ་ཡང་ཡིན་ཏེ། གནས་ནི་གཞན་དུ་གྱུར་པ་སྟེ། །འདོད་དགུ་ཕྱིར་ཞིང་ཐར་པ་ཡིན། །འཁོར་བ་དང་ནི་མྱ་ངན་འདས། །མཚུངས་པར་ཤེས་པ་ནམ་སྐྱེས་པ། །དེ་ཚེ་དེ་ཕྱིར་དེ་
ལ་ནི། །འཁོར་ཉིད་མྱ་ངན་འདས་པར་འགྱུར། །ཞེས་སོ། །གཞན་ཡང་དེ་བཞིན་གཤེགས་པ་ནི་སྙིང་རྗེས་གཞན་དབང་དུ་གྱུར་པས་འཁོར་བ་མི་གཏོང་ལ། བདག་མེད་རྟོགས་པའི་ཤེས་རབ་ཁྱད་པར་ཅན་དང་ལྡན་པས་མྱ་ངན་ལས་འདས་པ་ཡང་མི་



གཏོང་ཞིང་། འཁོར་བའི་གནས་ལུགས་ལས་གུད་ན་མྱ་ངན་ལས་འདས་པ་མེད་པར་མཁྱེན་པས་མྱ་ངན་ལས་འདས་པ་ཐོབ་པ་ཡང་མ་ཡིན་ལ། འཁོར་བའི་གནས་ལུགས་མངོན་དུ་གྱུར་པ་དེ་ཉིད་མྱ་ངན་ལས་འདས་པ་ཡིན་པར་མཁྱེན་པའི་ཕྱིར་མ་ཐོབ་པ་
ཡང་མ་ཡིན་པས་འཁོར་འདས་ཐམས་ཅད་རོ་མཉམ་པར་མཁྱེན་པ་སྟེ། དེའི་ཕྱིར་ན་འཁོར་བ་ནི། །གཏོང་པ་མ་ཡིན་མི་གཏོང་མིན། །དེ་ཕྱིར་མྱ་ངན་འདས་པ་ཡང་། །ཐོབ་པ་མ་ཡིན་མི་ཐོབ་མིན། །ཞེས་སོ།། །།སྤྱི་དོན་བརྒྱད་པ་ཡེ་ཤེས་ཕུན་སུམ་
ཚོགས་པ་ལ། སྐུ་གསུམ་དང་ནི་ཡན་ལག་ལྔ། །མ་འདྲེས་ལ་སོགས་ཡོན་ཏན་ནོ། །དང་པོ་ནི། སངས་རྒྱས་ཀྱི་འབྲས་བུ་ཡེ་ཤེས་ཕུན་སུམ་ཚོགས་པའི་ཁྱད་པར་ལས་སྐུ་གསུམ་ཐོབ་སྟེ། ངོ་བོ་ཉིད་སྐུ་ནི་སྤྲོས་པ་དང་བྲལ་བ་རང་གི་དབྱིངས་བརྙེས་
པས་ཆོས་ཐམས་ཅད་ལ་དབང་བསྒྱུར་བ་སྟེ། དེ་ལ་ངོ་བོ་ཉིད་ཀྱི་སྐུ་ནི་གང་དེ་བཞིན་གཤེགས་པའི་ཆོས་ཀྱི་སྐུ་སྟེ། ཆོས་ཐམས་ཅད་ལ་དབང་བསྒྱུར་བའི་གནས་ཡིན་པའི་ཕྱིར་རོ། །ཞེས་སོ། །ལོངས་སྐུ་ནི་ཆོས་སྐུ་ལ་བརྟེན་ཏེ་ཞིང་ཡོངས་སུ་དག་པ་ལ་
སོགས་པ་མཛད་དེ། ཆོས་ཐེག་པ་ཆེན་པོས་བྱང་ཆུབ་སེམས་དཔའ་རྣམས་སྨིན་པར་མཛད་པ་སྟེ། དེ་ཡང་ལོངས་སྤྱོད་རྫོགས་པའི་སྐུ་ནི་གང་སངས་རྒྱས་ཀྱི་འཁོར་གྱི་དཀྱིལ་འཁོར་སྣ་ཚོགས་ཀྱིས་རབ་ཏུ་ཕྱེ་བ་དང་། ཆོས་ཀྱི་སྐུ་ལ་བརྟེན་པ་སྟེ། སངས་
རྒྱས་ཀྱི་ཞིང་ཡོངས་སུ་དག་པ་དང་ཐེག་པ་ཆེན་པོའི་ཆོས་ཀྱི་ལོངས་སྤྱོད་མྱོང་བར་མཛད་པའི་ཕྱིར་རོ། །ཞེས་སོ། །སྤྲུལ་སྐུ་ནི་མཛད་པ་བཅུ་གཉིས་ལ་སོགས་པས་ཕལ་ཆེར་ཉན་ཐོས་ལ་སོགས་པ་སྨིན་པར་མཛད་པ་སྟེ། སྤྲུལ་པའི་སྐུ་ནི་གང་ཆོས་ཀྱི་སྐུ་
422



༣ ༄༅ ། །ལ་བརྟེན་པ་ཉིད་དེ། དགའ་ལྡན་གྱི་གནས་ན་བཞུགས་པ་ནས་བཟུང་སྟེ། འཕོ་བ་དང༌། བལྟམས་པ་དང་། འདོད་པ་ལ་སྤྱོད་པ་དང་། མངོན་པར་འབྱུང་བ་དང་། མུ་སྟེགས་ཅན་གྱི་ནང་དུ་གཤེགས་པ་དང་། དཀའ་བ་
སྤྱོད་པ་དང་། མངོན་པར་རྫོགས་པར་བྱང་ཆུབ་པ་དང་། ཆོས་ཀྱི་འཁོར་ལོ་བསྐོར་བ་དང་། ཡོངས་སུ་མྱ་ངན་ལས་འདས་པ་ཆེན་པོ་ཀུན་ཏུ་སྟོན་པའི་ཕྱིར་རོ། །ཞེས་སོ། །དེས་ན་སྐུ་གསུམ་པོ་ཉིད་ཀྱི་ངོ་བོའམ་མཚན་ཉིད་ཁོ་ན་ལ་ཆོས་ཀྱི་སྐུ་ཞེས་བྱ་
ལ་༑ དེ་དུས་ནམ་བརྙེས་ན། ཚོགས་གཉིས་མ་ལུས་པ་ཡོངས་སུ་རྫོགས་པས་ལམ་རྣམས་རིམ་གྱིས་བགྲོད་ནས་བསྒོམས་ལམ་གྱི་མཇུག་ཏུ་རྡོ་རྗེ་ལྟ་བུའི་ཏིང་ངེ་འཛིན་གྱིས་སྒྲིབ་པ་ཐམས་ཅད་བཤིག་སྟེ་མངོན་པར་བྱང་ཆུབ་པར་འགྱུར་བ་ཡིན་ནོ། །གཉིས་
ཡཔ་ལ། གནས་གྱུར་དཀར་པོའི་ཆོས་ཀྱི་གཞི། །གཉིས་མེད་རྟག་པ་བསམ་མི་ཁྱབ། །དང་པོ་ནི། ཀུན་ཉོན་གྱིས་བསྡུས་པའི་འཁོར་བའི་ཆོས་སྒྲིབ་གཉིས་ཀྱི་གནས་ངན་ལེན་དང་བཅས་པ་རྣམས། མི་རྟོག་ཡེ་ཤེས་ཀྱི་སྟོབས་ཀྱིས་རྣམ་པར་བྱང་བའི་
ཆོས་སུ་གནས་གྱུར་ནས་ཆོས་རྣམས་ལ་དབང་བསྒྱུར་བའི་ཆོས་ཀྱི་སྐུར་གྱུར་པ་སྟེ། དེ་ཡང་གནས་གྱུར་པའི་མཚན་ཉིད་ནི་སྒྲིབ་པ་ཐམས་ཅད་པ། ཀུན་ནས་ཉོན་མོངས་པའི་ཆར་གཏོགས་པའི་གཞན་གྱི་དབང་གི་ངོ་བོ་ཉིད་རྣམ་པར་ལོག་པ་ནི་སྒྲིབ་པ་
༩ ། ཐམས་ཅད་ལས་རྣམ་པར་གྲོལ་ཞིང་ཆོས་ཐམས་ཅད་ལ་དབང་བསྒྱུར་བ་ཉེ་བར་གནས་པ། རྣམ་པར་བྱང་བའི་ཆར་གཏོགས་པའི་གཞན་གྱི་དབང་གི་ངོ་བོ་ཉིད་དུ་ཡོངས་སུ་འགྱུར་བའི་ཕྱིར་རོ། །ཞེས་དང་། སུམ་ཅུ་པ་ལས། གནས་ཀྱང་གཞན་དུ་གྱུར་
421



པ་སྟེ། །གནས་ངན་ལེན་གཉིས་སྤངས་པས་སོ། །ཞེས་སོ། །དེས་ན་ཀུན་གཞིའི་རྣམ་ཤེས་གནས་གྱུར་ནས་ཆོས་ཀྱི་སྐུར་གྱུར་པས་དབང་འབྱོར་པ་རྣམ་པ་ལྔ་ཡང་ཐོབ་སྟེ། གཟུགས་ཕུང་གནས་གྱུར་པས་ཞིང་དང་དབྱངས་དང་མཚན་དཔེ་ལ་སོགས་པ་
ལ་དབང་འབྱོར། ཚོར་བས་ཟག་མེད་ཀྱི་བདེ་བ་ལ་དང་། འདུ་ཤེས་ཀྱིས་མིང་ཚིག་ཡི་གེའི་ཚོགས་ཀྱིས་བསྟན་པ་ལ་དང་། འདུ་བྱེད་ཀྱིས་སྤྲུལ་བསྒྱུར་དང་འཁོར་དང་ཆོས་བསྡུ་བ་ལ་དང་། རྣམ་ཤེས་ཀྱིས་ཡེ་ཤེས་བཞི་ལ་དབང་འབྱོར་པ་ཡིན་ཏེ། དེ་
ཡང་དབང་འབྱོར་པ་རྣམ་པ་དུས་ཆོས་ཀྱི་སྐུ་ལ་དབང་འབྱོར་པ་ཐོབ་ཅེ་ན། མདོར་བསྡུ་ན་རྣམ་པ་ལྔས་ཐོབ་སྟེ། གཟུགས་ཀྱི་ཕུང་པོ་གནས་གྱུར་པའི་ཕྱིར་ཞིང་དང་ལུས་དང་མཚན་དང་། དཔེ་བྱད་བཟང་པོ་དང་། དབྱངས་མཐའ་ཡས་པ་དང་། སྤྱི་
# གཙུག་བལྟར་མི་མཐོང་བ་ལ་དབང་འབྱོར་པ་དང་། ཚོར་བའི་ཕུང་པོ་གནས་གྱུར་པའི་ཕྱིར་ཁ་ན་མ་ཐོ་བ་མེད་ཅིང་ཚད་མེད་ལ་རྒྱ་ཆེ་བའི་བདེ་བར་གནས་པ་ལ་དབང་འབྱོར་པ་དང་། འདུ་ཤེས་ཀྱི་ཕུང་པོ་གནས་གྱུར་པའི་ཕྱིར་མིང་གི་ཚོགས་དང་ཚིག་གི་
ཚོགས་དང་ཡི་གེའི་ཚོགས་ཐམས་ཅད་ཀྱི་བསྟན་པ་ལ་དབང་འབྱོར་པ་དང་། འདུ་བྱེད་ཀྱི་ཕུང་པོ་གནས་གྱུར་པའི་ཕྱིར་སྤྲུལ་པ་དང་། བསྒྱུར་བ་དང་། འཁོར་བསྡུ་བ་དང་། དཀར་པོའི་ཆོས་བསྡུ་བ་ལ་དབང་འབྱོར་པ་དང་། རྣམ་པར་ཤེས་པའི་ཕུང་པོ་
གནས་གྱུར་པའི་ཕྱིར་མེ་ལོང་ལྟ་བུ་དང་། མཉམ་པ་ཉིད་དང་། སོ་སོར་རྟོག་པ་དང་། བྱ་བ་སྒྲུབ་པའི་ཡེ་ཤེས་ལ་དབང་འབྱོར་པས་དབང་འབྱོར་པ་ཐོབ་བོ་ཞེས་སོ། །གཉིས་པ་ནི། ཕ་རོལ་ཏུ་ཕྱིན་པ་དྲུག་རྫོགས་པ་ལ་བརྟེན་ནས་དབང་བཅུ་ཐོབ་པར་
424



༣
རེ་བདུན་
༄༅། །འགྱུར་པ་ཡིན་ཏེ། དེ་ལ་ཚེ་ལ་དབང་བ་དང་། སེམས་ལ་དབང་བ་དང་། ཡོ་བྱད་ལ་དབང་བ་ནི་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་ཕྱིར་རོ། །ལས་ལ་དབང་བ་དང་། སྐྱེ་བ་ལ་དབང་བ་ནི་ཚུལ་ཁྲིམས་ཀྱི་ཕ་
རོལ་ཏུ་ཕྱིན་པ་ཡོངས་སུ་རྫོགས་པའི་ཕྱིར་རོ། །མོས་པ་ལ་དབང་བ་ནི་བཟོད་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་ཕྱིར་རོ། །སྨོན་ལམ་ལ་དབང་བ་ནི་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་ཕྱིར་རོ། །མངོན་པར་ཤེས་པ་ལྔས་
བསྡུས་པའི་རྫུ་འཕྲུལ་ལ་དབང་བ་ནི་བསམ་གཏན་གྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་ཕྱིར་རོ། །ཡེ་ཤེས་ལ་དབང་བ་དང་ཆོས་ལ་དབང་བ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་ཕྱིར་རོ། །ཞེས་སོ། །གསུམ་པ་གཉིས་སུ་མེད་པ་ལ་
ཆོས་ཐམས་ཅད་ཀུན་བརྟགས་ཀྱི་དངོས་པོར་མེད་པས་ཡོད་པའི་མཚན་ཉིད་མ་ཡིན་པ་དང་། སྟོང་པ་ཉིད་ཀྱི་མཚན་ཉིད་ཀྱི་དངོས་པོར་ཡོད་པས་མེད་པའི་མཚན་ཉིད་མ་ཡིན་པ་སྟེ། ཡོད་པ་དང་མེད་པའི་མཚན་ཉིད་གཉིས་སུ་མེད་པ་དང་། ལས་ཉོན་གྱི་
འདུས་མ་བྱས་ཀྱང་འདུས་བྱས་སུ་སྣང་བར་ཀུན་ཏུ་སྟོན་པས་འདུས་བྱས་དང་འདུས་མ་བྱས་གཉིས་སུ་མེད་པའི་མཚན་ཉིད་དང་། གནས་ཆོས་ཀྱི་དབྱིངས་ཐ་དད་པ་མ་ཡིན་ལ། བདག་ཏུ་འཛིན་པས་ཕྱེ་བའི་རྒྱུད་ཐ་དད་པ་མེད་པའི་ཕྱིར་ཐ་དད་ཀྱང་མ་ཡིན་
ལ༑ སྔོན་སློབ་པའི་དུས་ཀྱི་ལུས་ཐ་དད་པའི་རྗེས་སུ་འབྲང་བས་ལུས་ཐ་དད་ལ་བཏགས་པ་དང་། རིགས་ཐ་དད་ལ་བཏགས་པ་དང་། བྱང་སེམས་རྣམས་ཚོགས་ཐ་དད་དུ་བསགས་པ་དགོས་པ་མེད་པར་འགྱུར་བ་དང་། སངས་རྒྱས་ཀུན་གྱི་ཕྲིན་ལས་ཐ་
425
གོ ང་རྒྱན་



རྒྱུད་སྡེ་ཀུན་བཏུས་
དད་པ་དང་། སངས་རྒྱས་ལ་ཐོག་མ་ཡོད་པར་འགྱུར་བའམ་སངས་རྒྱས་ལ་བསྙེན་བཀུར་མ་བྱས་པའི་བྱང་སེམས་དེ་ཐོག་མར་སངས་རྒྱུ་བ་རྒྱུ་མེད་དུ་ཐལ་བས་གཅིག་ཀྱང་མ་ཡིན་ལ། དྲི་མ་མེད་པའི་གནས་ཆོས་དབྱིངས་ལ་དབྱེ་བ་མེད་པའི་ཕྱིར་ཐ་དད་
དམ་མང་པོའང་མ་ཡིན་ནོ། །དེ་དག་ཀྱང་རིམ་པ་ལྟར། གཉིས་སུ་མེད་པའི་མཚན་ཉིད་ནི་ཡོད་པ་དང་མེད་པ་གཉིས་སུ་མེད་པའི་མཚན་ཉིད་ཀྱི་ཆོས་ཐམས་ཅད་དངོས་པོ་མེད་པ་དང་། སྟོང་པ་ཉིད་ཀྱི་མཚན་ཉིད་དངོས་པོ་ཡིན་པའི་ཕྱིར་རོ། །འདུས་བྱས་
དང་འདུས་མ་བྱས་གཉིས་སུ་མེད་པའི་མཚན་ཉིད་ནི། ལས་དང་ཉོན་མོངས་པ་རྣམས་ཀྱིས་མངོན་པར་འདུས་མ་བྱས་པ་དང་། འདུས་བྱས་སུ་སྣང་བར་ཀུན་ཏུ་སྟོན་པ་ལ་དབང་འབྱོར་པའི་ཕྱིར་རོ། །ཐ་དད་པ་དང་གཅིག་པ་གཉིས་སུ་མེད་པའི་མཚན་ཉིད་
ནི༔ དེ་ལ་སངས་རྒྱས་ཐམས་ཅད་ཀྱི་གནས་ཐ་དད་པ་མ་ཡིན་པ་དང༌། རྒྱུ་ཚད་མེད་པ་ཡོངས་སུ་རྫོགས་པའི་ཕྱིར་རོ། །འདིར་ཚིགས་སུ་བཅད་པ། བདག་ཏུ་འཛིན་པ་མེད་པའི་ཕྱིར། །གནས་ལ་ཐ་དད་ཡོད་མ་ཡིན། །སྔོན་གྱི་རྗེས་སུ་འབྲང་བས་
ན༑ །དེ་ལ་གདགས་པས་ཐ་དད་འབྱེད། །ཐ་དད་རིགས་ཕྱིར་དོན་མེད་ཕྱིར། །ཀུན་ཕྱིར་ཐོག་མ་མེད་པའི་ཕྱིར། །དྲི་མེད་གནས་ལ་དབྱེར་མེད་ཕྱིར། །སངས་རྒྱས་གཅིག་མིན་མང་པོའང་མིན། །ཞེས་སོ། །བཞི་པ་ནི། ཆོས་ཀྱི་སྐུ་ནི་རྟག་པ་ཡིན་
ཏེ༑ དུས་རྟགས་ཏུ་ཆོས་ཀྱི་དབྱིངས་ལས་མ་གཡོས་པས་དེ་བཞིན་ཉིད་ལ་འགྱུར་བ་མེད་པའི་ཕྱིར་དང་
། ཐུགས་རྗེས་ཆེན་པོ་རྒྱུན་མི་ཆད་པས་སྨོན་ལམ་ཟད་མི་ཤེས་པའི་ཕྱིར་དང་། སེམས་ཅན་མ་ལུས་པ་མྱང་འདས་ལ་འགོད་པའི་སེམས་བསྐྱེད་པས་
426



༄༅། །སེམས་ཅན་ཐམས་ཅད་མྱ་ངན་ལས་མ་འདས་ཀྱི་བར་དུ་མཛད་པ་ཡོངས་སུ་མ་རྫོགས་པའི་ཕྱིར་ཏེ། རྒྱན་ལས། དེ་དག་གི་བརྟེན་དགོངས་པ་དང་། །ཕྲིན་ལས་དག་ནི་མཉམ་པ་ཉིད། །རང་བཞིན་དང་ནི་རྒྱུན་མི་ཆད། །
རྒྱུན་གྱིས་དེ་དག་རྟག་པ་ཉིད། །ཅེས་དང་། དེ་བཞིན་ཉིད་རྣམ་པར་དག་པའི་མཚན་ཉིད་དང་། སྔོན་གྱི་སྨོན་ལམ་གྱི་ཤུགས་དང་། བྱ་བ་ཡོངས་སུ་མ་རྫོགས་པའི་ཕྱིར་རོ། །ཞེས་སོ། །ལྔ་པ་ནི། དེ་བཞིན་གཤེགས་པས་བསམ་གྱིས་མི་ཁྱབ་པའི་
གནས་བརྙེས་པས། སངས་རྒྱས་ཉིད་ལས་གཞན་པ་སུས་ཀྱང་དེའི་ཡོན་ཏན་གྱི་ཆ་མཐའ་དག་དཔག་པར་མི་ནུས་ཤིང་བསམ་གྱིས་མི་ཁྱབ་སྟེ། དེ་སྐད་དུ། དེ་བཞིན་ཉིད་རྣམ་པར་དག་པ་དེ་སོ་སོར་རང་གིས་རིག་པར་བྱ་བ་དང་། འཇིག་རྟེན་ན་དཔེ་མེད་
མ; །པ་དང་། རྟོག་གེའི་ཡུལ་མ་ཡིན་པའི་ཕྱིར་རོ་ཞེས་དང་། སློབ་དཔོན་མ་ཏི་ཙི་ཏྲས། ཇི་ལྟར་ཁྱོད་ནི་ཉིད་ཀྱིས་མཁྱེན། །ཇི་ལྟར་ཁྱོད་ནི་ཁྱོད་འདྲས་མཁྱེན། །ཇི་ལྟར་ཁྱོད་གཞན་མི་འདྲ་བས། །དེ་འདྲ་ཁྱོད་ལ་ཕྱག་འཚལ་ལོ། །ཞེས་གསུངས་པ་ལྟ་
བུའོ། །གསུམ་པ་མ་འདྲེས་ལ་སོགས་པ་ནི། ཚད་མེད་པ་ལ་སོགས་པའི་སངས་རྒྱས་ཀྱི་ཡོན་ཏན་སྡེ་ཚན་ཉེར་གཅིག་སྟེ། དེ་དག་གི་སྡོམ་ནི། ཚད་མེད་རྣམ་ཐར་ཟིལ་གནོན་དང་། །ཟད་པར་དང་ནི་ཉོན་མོངས་མེད། །བསམ་ཤེས་སོ་སོ་ཡང་དག་
རིག མངོན་ཤེས་མཚན་དཔེ་ཡོངས་དག་དང་། །སྟོབས་དང་མི་འཇིགས་དྲན་ཉེར་དང་། །བསྲུང་མེད་བསྙེལ་མེད་བག་ཆགས་བཅོམ། །ཐུགས་རྗེ་ཆེ་དང་མ་འདྲེས་ཆོས། །རྣམ་ཀུན་མཁྱེན་དང་ཕར་ཕྱིན་ནོ། །ཞེས་པ་སྟེ་འདི་རྣམ་ཕལ་ཆེར་གོང་དུ་
42



བཤད་ཟིན་ལ། མཐའ་དག་རྟོགས་པར་འདོད་པས་གཞུང་གཞན་ནས་བཙལ་བར་བྱའོ། །རྣལ་འབྱོར་སྤྱོད་པའི་གྲུབ་མཐའ་འདི་ཞིབ་ཏུ་ཤེས་པར་འདོད་ན་བྱམས་ཆོས་བར་པ་གསུམ་རྗེས་འབྲངས་དང་བཅས་པ་དང༌། ཁྱད་པར་ཐེག་བསྡུས་བལྟ་བར་བྱ་
སྟེ་ འདིར་དྲངས་པའི་ལུང་གི་ཁུངས་གསལ་ཁ་མ་སྨོས་པ་རྣམས་ཀྱང་ཐེག་བསྡུས་ཀྱི་ལུང་ཡིན་ནོ།། །།སྤྱི་དོན་བཞི་པ་དབུ་མ་པ་ལ། སྔ་མའི་ལོག་རྟོགས་དགག་པ་དང་། །རང་གི་འདོད་པ་བརྗོད་པའོ། །དང་པོ་ནི། སེམས་ཙམ་པ་དག ཡང་
, དག་མ་ཡིན་ཀུན་རྟོག་ཡོད། དེ་ལ་གཉིས་པོ་ཡོད་མ་ཡིན། །སྟོང་པ་ཉིད་ནི་འདི་ལ་ཡོད། །དེ་ལ་ཡང་ནི་དེ་ཡོད་དོ། །སྟོང་པ་མ་ཡིན་མི་སྟོང་མིན། །དེ་ལྟ་བས་ན་ཐམས་ཅད་བཤད། །ཡོད་པས་མེད་པས་ཡོད་པས་ན། །དེ་ནི་དབུ་མའི་ལམ་ཡིན་
ནོ༑ །ཞེས་གསུངས་པས་གཞན་དབང་ནི་རང་གི་མཚན་ཉིད་ཀྱིས་ཡོད་ལ། ཀུན་བརྟགས་ནི་གདོད་མ་ནས་མེད་པས་ཀུན་བརྟགས་ཀྱིས་སྟོངས་པའི་གཞན་དབང་སེམས་སྐད་ཅིག་མ་རང་རིག་རང་གསལ་ཆ་མེད་ཀྱི་དངོས་པོར་གདོད་མ་ནས་ཡོད་པ་ནི་
ཡོངས་གྲུབ་དོན་དམ་པའི་བདེན་པ་སྟེ། དེ་ནི་ཡོད་མེད་ལས་འདས་ཤིང་བདེན་པར་ཡོད་པས་དབུ་མའོ། །ཞེས་འདོད་དོ། །དེ་ནི་མི་འཐད་དེ། གཞན་གྱི་དབང་ཡོད་པ་དེ་དོན་དམ་པར་ཡོད་དམ་ཀུན་རྫོབ་ཏུ་ཡོད། ཀུན་རྫོབ་ཏུ་ཡོད་ནི་སྒྲོ་བཏགས་པའི་
ཚུལ་གྱིས་ཡོད་པ་ལས། རང་གི་མཚན་ཉིད་ཀྱིས་ཡོད་པ་མ་ཡིན་པས་ཀུན་བརྟགས་པ་ཉིད་ལས་མ་འདས་ལ། གལ་ཏེ་དེ་དོན་དམ་པར་ཡོད་ན་ཡོད་པའི་མཐར་ལྷུང་བའི་ཕྱིར་དབུ་མའི་ལམ་མ་ཡིན་པར་འགྱུར་ཏེ། ཏིང་ངེ་འཛིན་རྒྱལ་པོ་ལས། ཡོད་དང་
428



རེ་དགུ་
༣ ༄༅། །མེད་ཅེས་བྱ་བ་གཉིས་ག་མཐའ། །ཞེས་གསུངས་པས་སོ། །འོ་ན་ཁྱེད་ཀྱང་དོན་དམ་དུ་མེད་པར་འདོད་པའི་ཕྱིར་མེད་པའི་མཐར་ལྷུང་བར་འགྱུར་རོ་ཞེ་ན། ཁོ་བོ་ཅག་དོན་དམ་པར་དགག་བྱ་ཡོད་པ་མ་གྲུབ་པས་དེ་བཀག་
པའི་བཀག་པའང་མི་འདོད་དོ། །འོ་ན་གང་དུ་འདོད་ཅེ་ན། ཁོ་བོ་ཅག་ཀུན་རྫོབ་ཏུ་ནི་ཇི་ལྟར་གནས་པ་དེ་ལྟར་འདོད་ཅིང་སྣང་བ་ལ་སྐུར་བ་མི་འདེབས་པས་ཆད་པའི་མཐའ་ལས་གྲོལ་ལ། དེ་ངོ་བོ་ཉིད་ཀྱི་ཡོད་པར་ཡང་མི་འདོད་པས་རྟག་པའི་མཐའ་ལས་
གྲོལ་ཞིང་། དོན་དམ་པ་གང་དུའང་འདོད་པ་མེད་པས་མཐའ་ཐམས་ཅད་ལས་གྲོལ་བས་དབུ་མའོ། །ཡང་ཁྱེད་ཡོངས་སུ་གྲུབ་པ་སྤྲོས་པ་དང་བྲལ་བ་དེ་གཞན་གྱི་དབང་ལ་གྲུབ་པས་ཡོད་པ་ཞེས་བྱ་བ་ཡིན་ན་བྱེ་སྨྲས་མྱང་འདས་སྟོང་པ་ཉིད་ཅེས་བྱ་བ་རྫས་
d གྲུབ་འདོད་པ་དང་ཁྱད་པར་མེད་པར་འགྱུར་རོ། །ཡང་གཞན་དབང་དོན་དམ་པར་ཡོད་ན། ཁྱེད་རང་། རྣམ་པར་རིག་པ་ཙམ་དུ་ཡང་། །གང་ཚེ་མི་འཛིན་དེ་ཡི་ཚེ། །ཞེས་འདོད་པ་མ་ཡིན་ནམ། ཡོད་ན་ཇི་ལྟར་མི་འཛིན། དེ་སྐད་ཅིག་མ་ཙམ་དུ་དོན་
དམ་པར་གྲུབ་པར་འདོད་ན། དེ་ལ་སྐྱེ་བ་ལ་སོགས་པའི་ཆ་གསུམ་ཡོད་དམ་མེད། མེད་ན་སྔ་ཕྱིའི་བར་ན་མི་གནས་པར་ཐལ། དེ་འདོད་ན་སྐད་ཅིག་མ་མ་ཡིན་པར་འགྱུར་རོ། །ཡོད་ན་དེ་རྒྱུ་རྐྱེན་ལ་ལྟོས་སམ་མི་ལྟོས། མི་ལྟོས་ན་མེད་པའམ་རྟག་པར་
འགྱུར་ལ། སྔ་མ་ལྟར་ན་རང་གི་གྲུབ་མཐའ་དང་འགལ་ཞིང་། ཕྱི་མ་ལྟར་ན་གནས་གྱུར་འདོད་པ་དང་འགལ་ཏེ། རྟག་བརྟན་དུ་ཡོད་ན་གནས་གྱུར་པ་མི་འཐད་ལ། གནས་གྱུར་ན་ངོ་བོ་བདེན་པར་གྲུབ་པ་མི་འཐད་དོ། །དེ་ལྟར་ཡང་། གལ་ཏེ་ངོ་བོ་
42
གོ ང་རྒྱན་



ཉིད་ཡོད་ན། །ཇི་ལྟ་བུར་ན་གཞན་དུ་འགྱུར། །ཞེས་པ་ལྟར་རོ། །མ་ཡིན་ཏེ་ཀུན་རྫོབ་ཏུ་གནས་འགྱུར་བས་སོ་ཞེ་ན། འོ་ན་བདག་དང་རི་རྭ་ལ་སོགས་པའང་གནས་འགྱུར་བར་ཐལ་ལོ། །དེ་འཇིག་རྟེན་ནའང་མེད་དོ་སྙམ་ན་འོ་ན་འཇིག་རྟེན་ན་ཡོངས་སུ་
གྲགས་པ་རྣམས་ལ་གནོད་པ་མ་སྐྱེལ་ཅིག ཡང་དེ་རྒྱུ་རྐྱེན་ལ་ལྟོས་པའི་དངོས་པོ་ཡིན་ནོ་ཞེ་ན། འོ་ན་བདེན་པར་གྲུབ་པ་མ་ཡིན་པར་འགྱུར་ཏེ། དབུ་མ་ལས། རྒྱུ་དང་རྐྱེན་ལས་བྱུང་བ་ཡི། །རང་བཞིན་བྱས་པ་ཅན་དུ་འགྱུར། །རང་བཞིན་བྱས་པ་ཅན་
ཞེས་བྱར། །ཇི་ལྟ་བུར་ན་རུང་བར་འགྱུར། །ངོ་བོ་ཉིད་ནི་བཅོས་མིན་དང་། །གཞན་ལ་ལྟོས་པ་མེད་པ་ཡིན། །ཞེས་གསུངས་པས་སོ། །གཞན་ཡང་དེ་བདག་གམ་གཞན་ནམ་གཉི་གའམ་གཉི་ག་མ་ཡིན་པའམ། དེ་མ་ཡིན་པ་གང་ལས་སྐྱེ་བརྟགས་ན་
# སྐྱེ་བ་མི་འགྲུབ་ལ། སྐྱེ་བ་མེད་པ་ལ་ཡོད་པ་ག་ལ་རིགས་ཏེ། དབུ་མ་ལས། བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་མིན། །དངོས་པོ་གང་དང་གང་རྣམས་ལ། །སྐྱེ་བ་ནམ་ཡང་ཡོད་མ་ཡིན། །ཞེས་དང་། མ་དྲོས་
པས་ཞུས་པའི་མདོ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་པ་ཉིད། །གང་གིས་སྟོང་ཉིད་ཤེས་དེ་བག་ཡོད་ཡིན། །ཞེས་གསུངས་པས་སོ། །དེ་ནི་རྒྱུ་ལ་དཔྱད་ནས་
དངོས་པོ་ཀུན་མཐའ་བཞི་པོ་གང་རུང་ལས་སྐྱེ་བར་འདོད་པ་འགེ་དག་པ་རྡོ་རྗེ་གཟེགས་མའི་གཏན་ཚིགས་སོ། །གཞན་ཡང་ཡོངས་གྲུབ་དོན་དམ་པར་ཡོད་ན་གཅིག་ཏུ་ཡོད་དམ་དུ་མར་ཡོད། དཔྱད་ན་ཡོད་པར་མི་འགྲུབ་སྟེ་ཡེ་ཤེས་སྙིང་པོ་ཀུན་ལས་བཏུས་



༣
བདུན་ཅུ་ཐམ་པ་
༄༅། །ལས། གཅིག་དང་དུ་མའི་རང་བཞིན་དང་། །བྲལ་ཕྱིར་ནམ་མཁའི་པདྨ་བཞིན། །ཞེས་ཏེ། ངོ་བོ་ལ་དཔྱད་ནས་མི་སྟོང་པ་འགོག་པ་གཅིག་དང་དུ་བྲལ་ལོ། །གཞན་ཡང་དོན་དམ་ངོ་བོས་ཡོད་པའི་ཕྱིར་སྐྱེ་བ་མི་རིགས་
ལ༑ དེ་འདོད་ན་མ་སྐྱེས་པའི་ཕྱིར་ཡོད་པ་མི་རིགས་ཏེ། སྟོང་ཉིད་བདུན་ཅུ་པ་ལས། ཡོད་པ་ཡོད་ཕྱིར་སྐྱེ་མེད་དེ། །མེད་པ་མེད་ཕྱིར་སྐྱེ་བ་མིན། །ཞེས་ཏེ། འབྲས་བུ་ལ་དཔྱད་ནས་ཡོད་པ་འགོག་པ་ཡོད་མེད་སྐྱེ་འགོག་གོ །གཞན་ཡང་ཆོས་གང་
# རྟེན་ཅིང་འབྲེལ་འབྱུང་དེ་ནི་རང་བཞིན་སྟོང་པ་ཡིན་ཏེ་སྒྱུ་མའི་སྣང་བ་བཞིན། ཆོས་ཐམས་ཅད་ཀྱང་རྟེན་ཅིང་འབྲེལ་འབྱུང་ཙམ་སྟེ། དབུ་མ་ལས། གང་ཕྱིར་རྟེན་འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་པ། །དེ་ཕྱིར་སྟོང་པ་མ་ཡིན་པའི། །
ཆོས་གཞན་ཡོད་པ་མ་ཡིན་ནོ། །ཞེས་ཏེ་འགལ་ཟླ་བསྒྲིབས་ནས་བདེན་དངོས་འགོག་པ་ཐམས་ཅད་ལ་དཔྱོད་པ་རྟེན་འབྲེལ་གྱི་གཏན་ཚིགས་སོ། །གལ་ཏེ་དངོས་པོ་དང་མི་སྟོང་པ་བདེན་པར་མེད་ན་དངོས་མེད་དང་སྟོང་ཉིད་བདེན་པར་ཡོད་དམ་ཞེ་ན། དེ་
ཡང་ཡོད་པ་མ་ཡིན་ཏེ། སྤྱོད་འཇུག་ལས། དེ་ཕྱིར་དངོས་པོ་རྫུན་པའི་ཕྱིར། །དེ་ཡི་དངོས་མེད་གསལ་བར་རྫུན། །ཞེས་དང་། གང་ཚེ་གང་ཞིག་མེད་དོ་ཞེས། །བརྟག་བྱའི་དངོས་པོ་མི་དམིགས་པ། །དེ་ཚེ་དངོས་མེད་རྟེན་བྲལ་བ། །བློ་ཡི་མདུན་
ཚུ ན་ཇི་ལྟར་གནས། །ཞེས་སོ། །གཉིས་པ་རང་གི་འདོད་པ་བརྗོད་པ་ལ་བདེན་པ་གཉིས་ཀྱི་དང་པོ་ལ། འཇིག་རྟེན་གྲགས་སྡེ་བྱེ་སྨྲ་དང་མཚུངས་སྒྱུ་མ་པ། མདོ་སྡེ་སྤྱོད་དང་རྣལ་འབྱོར་སྤྱོད་པའི་དབུ་མ་པའོ། །དང་པོ་ནི། འཇུག་པ་དང་བདེན་གཉིས་



མཁན་པོའི་བཞེད་པ་སྟེ། སྔ་མས་བཤད་པའི་ཀུན་རྫོབ་ཀྱི་བདེན་པ་ནི། མ་རིག་པའམ་བདེན་འཛིན་གྱིས་བསླད་པ་ཞུགས་པའི་མཐོང་བ་རྫུན་པས་རྙེད་པའི་རྙེད་དོན་ཏེ། འཇུག་པར། དངོས་ཀུན་ཞེས་དང་བརྫུན་པ་མཐོང་བ་ཡིས། །དངོས་རྙེད་ངོ་བོ་
ཞེས་དང་འཛིན་པར་འགྱུར། །མཐོང་བ་རྫུན་པ་ཀུན་རྫོབ་བདེན་པར་གསུངས། །ཞེས་གསུངས་སོ། །མཐོང་བ་རྫུན་པ་དེ་ལའང་འཕྲལ་གྱི་འཁྲུལ་རྒྱུས་མ་བསླད་པ་དང་བསླད་པའི་དབྱེ་བས་དབང་པོ་གསལ་བ་ལ་སྣང་བ་ཡང་དག་དང་། དེ་ལ་ལྟོས་ཏེ་
བཞག་པ་དབང་པོ་སྐྱོན་ལྡན་ལ་སྣང་བ་ལོག་པའི་ཀུན་རྫོབ་ཅེས་བྱ་བ་གཉིས་ཡིན་ཏེ། མཐོང་བ་བརྫུན་པའང་རྣམ་པ་གཉིས་འདོད་དེ། །དབང་པོ་གསོལ་དང་དབང་པོ་སྐྱོན་ལྡན་ནོ། །སྐྱོན་ལྡན་དབང་བཅས་རྣམས་ཀྱི་ཤེས་པ་ནི། །དབང་པོ་ལེགས་གྱུར་
ཤེས་ལྟོས་ལོག་པར་འདོད། །གནོད་པ་མེད་པའི་དབང་པོ་དྲུག་རྣམས་ཀྱིས། །གཟུང་བ་གང་ཞིག་འཇིག་རྟེན་གྱིས་རྟོགས་ཏེ། །འཇིག་རྟེན་ཉིད་ལས་བདེན་ཡིན་ལྷག་མ་ནི། །འཇིག་རྟེན་ཉིད་ལས་ལོག་པར་རྣམ་པར་གཞག །ཅེས་འཇིག་རྟེན་གྱི་མཐོང་
བ་གཞིར་བྱས་ལའང་ཡུལ་ཅན་ཡང་ལོག་གཉིས་ཡོད་པའི་རྒྱུ་མཚན་གྱི་ཡུལ་ལའང་བདེན་རྫུན་གཉིས་ཡོད་པར་བཞག་པ་ཡིན་ནོ། །དེ་གཉིས་ཀྱི་མཚན་གཞི་ལ་ལོག་པའི་ཀུན་རྫོབ་ནི་ཕྱི་རོལ་པས་བཏགས་པའི་བདག་རྟག་པ་དང་། མཐའ་བཞིའི་སྐྱེ་བ་ལ་
སོགས་པ་དང་། སྒྱུ་མའི་རྟ་གླང་དང་། རབ་རིབ་ཅན་ལ་སྣང་བའི་སྒྲ་བཤད་ལ་སོགས་པ་སྟེ། འདི་དག་ལའང་སྣང་ལོག་དང་བཏགས་ལོག་གཉིས་ལས། གཉི་ག་ཡང་འཇིག་རྟེན་ལ་གྲགས་པའི་ཀུན་རྫོབ་ཙམ་ཡིན་ཡང་འཇིག་རྟེན་ཀུན་རྫོབ་ཀྱི་བདེན་པ་
432



དོན་གཅིག་
།ནི་མ་ཡིན་ཏེ། མི་ཤེས་གཉིད་ཀྱིས་རབ་བསྐྱོད་མུ་སྟེགས་ཅན། །རྣམས་ཀྱིས་བདག་ཉིད་ཇི་བཞིན་བརྟགས་པ་དང་། །སྒྱུ་མ་སྨིག་རྒྱུ་སོགས་ལ་བརྟགས་པ་གང་། །དེ་དག་འཇིག་རྟེན་ལས་ཀྱང་ཡོང་མིན་ཉིད། །ཅེས་
སོ༑ །ཡང་དག་ཀུན་རྫོབ་ཀྱི་མཚན་གཞི་ནི། འཕྲལ་གྱི་འཁྲུལ་རྒྱུས་མ་བསླད་པའི་སོ་སོ་སྐྱེ་བོའི་བློ་ལྷན་སྐྱེས་ལ་སྣང་བའི་དངོས་པོ་རྣམས་ཏེ། དེ་ལ་ཡང་དེ་དང་དེར་སྣང་བའི་ཆ་དང་། དེ་དང་དེར་བདེན་པར་འཛིན་པའི་ཆ་སྟེ་གཉིས་ཡོད་ལ། གཉི་
དགའང་འཇིག་རྟེན་རང་དགའ་མའི་ལུགས་ལ་དོན་དམ་པ་ཡིན་ཡང་། གསུང་རབ་ལས་ཀུན་རྫོབ་ཀྱི་བདེན་པར་བཞག་པ་ནི་འཕགས་པའི་གཟིགས་པ་ལས་ལོག་པའི་ཕྱིར་དང་། དེ་ཁོ་ན་ཉིད་མཐོང་བ་ལ་སྒྲིབ་བྱེད་ཡིན་པའི་ཕྱིར་དེ་ལྟར་བཞག་སྟེ། དེ་སྐད་
།དུ༔ གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །དེས་གང་བཅོས་མ་བདེན་པར་སྣང་དེ་ནི། །ཀུན་རྫོབ་བདེན་ཞེས་ཐུབ་པ་དེས་གསུངས་ཏེ། །བཅོས་མར་གྱུར་པའི་དངོས་ནི་ཀུན་རྫོབ་ཏུའོ། །ཞེས་སོ། །དེ་ལྟར་ན་ངར་འཛིན་ལྷན་སྐྱེས་ཀྱིས་རང་རྒྱུད་
ཀྱི་ཕུང་པོའི་སྟེང་དུ་ཡོད་པར་བཟུང་བའི་ང་ཙམ་དང་། སོ་སོ་སྐྱེ་བོའི་རྒྱུད་ཀྱི་རྟོག་པ་ལྷན་སྐྱེས་ཀྱིས་མྱུ་གུ་རང་བཞིན་གྱིས་གྲུབ་པའམ་བདེན་པར་འཛིན་པའི་འཛིན་སྟངས་ཀྱི་བཟུང་བྱ་ལྟ་བུ་དང་། རྟོག་མེད་ཀྱི་ཤེས་པ་ལ་མྱུ་གུར་བདེན་པར་སྣང་བ་ལྟ་བུ་གང་
ཡིན་པ་དེ་དག་ཀྱང་འཇིག་རྟེན་ཀུན་རྫོབ་ཀྱི་བདེན་པ་ཡིན་ཏེ། འཕྲལ་གྱི་འཁྲུལ་རྒྱུས་མ་བསླད་པའི་འཇིག་རྟེན་པའི་བློ་ལྷན་སྐྱེས་ཀྱི་འཛིན་སྟངས་ཀྱི་གཟུང་བྱ་ཡིན་པའི་ཕྱིར་རོ། །དེས་ན་ཀུན་རྫོབ་གང་ཡིན་ཀུན་རྫོབ་ཀྱི་བདེན་པ་དང་། དེ་གང་ཡིན་འཇིག་
433
གོངརྒྱུན་



རྟེན་ཀུན་རྫོབ་ཀྱི་བདེན་པ་ཡིན་མི་དགོས་ཤིང་། སྔ་མ་དེ་ཐ་སྙད་དུ་ཡོད་པས་ཀྱང་མ་ཁྱབ་ལ། ཕྱི་མ་ནི་དོན་དམ་བདེན་པ་རྟོགས་པའི་ཐབས་སུ་གྱུར་པའི་ཐ་སྙད་བདེན་པ་ཡིན་པས་ཐ་སྙད་ཙམ་དུ་ཡོད་དགོས་ལ། ཡོད་པ་དེའང་གཅིག་དང་ཐ་དད་གང་དུ་
ཡོད་ཅེས་སོགས་ཀྱི་བརྟགས་ན་འཇིག་པའི་ཕྱིར། མ་བརྟགས་པར་ཁས་བླང་བར་བྱ་བ་ཡིན་ཏེ། འཇུག་པར། འཇིག་རྟེན་གྲགས་པའི་ཀུན་རྫོབ་མ་བརླག་ཅིག ཅེས་དང་། འགྲེལ་པར་གང་གི་ཕྱིར་འཇིག་རྟེན་གྱི་ཀུན་རྫོབ་འདི་དེ་ལྟར་རྣམ་པར་དཔྱད་པ་
བ་ ན་ཡོད་པར་མི་འགྱུར་ཞིང་། མ་བརྟགས་གྲགས་པར་ཡོད་པས་དེ་ཉིད་ཀྱི་ཕྱིར་རྣལ་འབྱོར་པས་རིམ་པ་འདི་ཉིད་ཀྱིས་རྣམ་པར་དཔྱད་པ་ན། མྱུར་བ་ཁོ་ནར་དེ་ཁོ་ན་ཉིད་ཀྱི་གཏིང་དཔོགས་པར་འགྱུར་རོ་ཞེས་གསུངས་སོ། །སློབ་དཔོན་ཡེ་ཤེས་སྙིང་པོས་
# བཤད་པའི་ཀུན་རྫོབ་བདེན་པའི་མཚན་ཉིད་ནི་སྣང་ཚུལ་ལ་ཞུགས་པའི་བློ་ངོར་སྣ་ཚོགས་སུ་སྣང་བ་ཙམ་སྟེ། བདེན་གཉིས་ལས། ཇི་ལྟར་སྣང་བ་འདི་ཁོ་ན། ཀུན་རྫོབ་ཅེས་སོ། །དེ་ཡང་སྣང་བ་ལྟར་དོན་བྱེད་ནུས་པ་ཡང་དག་དང་། སྣང་ཡང་དོན་བྱེད་
མི་ནུས་པ་ལོག་པའི་ཀུན་རྫོབ་གཉིས་སུ་འདོད་དེ། བདེན་གཉིས་འགྲེལ་པ་ལས། ཡང་ཀུན་རྫོབ་ནི་རྣམ་པ་གཉིས་སུ་བསྟན་ཏེ། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་དག་ཡང་དག་མ་ཡིན་པའི། །ཀུན་རྫོབ་ཀྱི་ནི་
དབྱེ་བ་བྱས། །ཤེས་པ་གསལ་བའི་རྣམ་པར་སྣང་བ་ཅན་དུ་འདྲ་ཡང་ཇི་ལྟར་སྣང་བ་བཞིན་དུ་དོན་བྱེད་པ་ལ་བསླུ་བ་དང་མི་བསླུ་བ་ཡིན་པར་ངེས་པར་བྱས་ནས། ཆུ་ལ་སོགས་པ་དང་སྨིག་སྒྱུ་ལ་སོགས་པ་དག་འཇིག་རྟེན་གྱིས་ཡང་དག་པ་དང་ཡང་དག་པ་
444



དོན་གཉིས་
།མ་ཡིན་པ་ལྟར་རྟོགས་སོ། །དངོས་སུམ་གཉིས་ནི་ངོ་བོ་ཉིད་མེད་པ་ཉིད་དུ་ངོ་བོ་ཉིད་མཚུངས་པ་ཁོ་ནའོ། །ཇི་ལྟར་སྣང་བ་བཞིན་དུ་རྣམ་པར་གནས་སོ། །དོན་བྱེད་པ་ལ་བསླུ་བ་དང་མི་བསླུ་བ་ཡང་ཇི་ལྟར་གྲགས་པ་ཁོ་ན་
བཞིན་ཏེ། དེ་ཡང་ངོ་བོ་ཉིད་མེད་པའི་ཕྱིར་རོ་ཞེས་གསུངས་སོ། །དེ་གཉིས་ཀྱི་མཚན་གཞི་ནི་བཏགས་པས་དབེན་པ། དོན་བྱེད་ནུས་པ། བརྟེན་ནས་སྐྱེས་པ། མཐུན་པར་སྣང་བ་སྟེ་བཞི་དང་ལྡན་པ་ཡང་དག་དང་། བཏགས་པས་མ་དབེན་པ་སོགས་
w ནི་ལོག་པའི་ཀུན་རྫོབ་སྟེ། བཏགས་པའི་དོན་གྱིས་དབེན་གྱུར་པ། །དངོས་ཙམ་བརྟེན་ནས་གང་སྐྱེས་ཏེ། །ཡང་དག་ཀུན་རྫོབ་ཤེས་པར་བྱ། །ཞེས་ཏེ། དེ་ནི་འཇིག་རྟེན་ལ་གྲགས་པའི་ཡང་ལོག་གོ །བསྟན་བཅོས་ལ་གྲགས་པ་ནི་བདེན་འཛིན་ལྷན་
སྐྱེས་ཀྱིས་མྱུ་གུ་ལ་སོགས་པ་རང་བཞིན་གྱིས་གྲུབ་པར་འཛིན་པའི་འཛིན་སྟངས་ཀྱི་བཟུང་བ་དང་། མྱུ་གུ་ལ་སོགས་པ་བདེན་མེད་དུ་རྟོགས་པའི་རྗེས་དཔག་གི་བཟུང་བའི་མྱུ་གུ་བདེན་མེད་ལྟ་བུ་ནི་གོ་རིམ་བཞིན་དུ་བསྟན་བཅོས་ལ་གྲགས་པའི་ལོག་པ་དང་
ཡང་དག་པའི་ཀུན་རྫོབ་བོ། །གལ་ཏེ་འདི་འཇིག་རྟེན་གྲགས་སྡེ་སྤྱོད་པར་གང་གིས་ཤེས་ཞེ་ན། ཀུན་རྫོབ་ཇི་ལྟར་སྣང་བ་བཞིན་དུ་དོན་བྱེད་པ་ལ་བསླུ་མི་བསླུ་གཉིས་ལ་ཡང་ལོག་གི་ཐ་སྙད་མཛད་པ་འཇིག་རྟེན་གྱི་གྲགས་པ་གཞིར་བྱས་ཀྱི་དབང་དུ་བྱས་
འགླུ ནས་བཤད་པའི་ཕྱིར་ཏེ། གྲགས་སྡེ་བར་འཇོག་བྱེད་དེ་ལས་གཞན་པ་འཇུག་པ་རྩ་འགྲེལ་ནའང་མི་སྣང་བའི་ཕྱིར་རོ། །འོན་ཀྱང་འདིའི་ལུགས་ལ་སྣང་བའི་ཆ་ནས་ཀུན་རྫོབ་ཀྱི་བདེན་པར་འཇོག་གི བདེན་པའི་ཆ་ནས་མི་འཇོག་སྟེ། སྣང་བ་ནི་མཁས་
435



རྒྱུད་སྡེ་ཀུན་བཏུས་
རྨོངས་ཀུན་ལ་ཐུན་མོང་དུ་སྣང་ལ། བདེན་པ་ནི་རང་རང་གི་རྟོག་པས་བྱས་པ་ཡིན་གྱི། རྟོག་མེད་ཀྱི་ཤེས་པ་ལ་ཐུན་མོང་དུ་མི་སྣང་བའི་ཕྱིར་རོ། །གཞན་དུ་ན་རང་གཞན་གྱི་སྡེ་པ་དག་མྱུ་གུ་ལ་སོགས་པ་རང་བཞིན་གྱིས་སྐྱེ་བ་ཡོད་མེད་ལ་རྩོད་མི་དགོས་
པར་འགྱུར་ཏེ། མངོན་སུམ་གྱིས་གྲུབ་པའི་དོན་ལ་སུས་ཀྱང་བསྙོན་པར་མི་ནུས་པའི་ཕྱིར་རོ། །ཞེས་འདོད་ལ། སློབ་དཔོན་ཟླ་བའི་ལུགས་ལ། གཟུང་བ་གང་ཞིག་འཇིག་རྟེན་གྱིས་རྟོགས་ཏེ། །ཞེས་གཟུང་བ་ཞེས་པ་སྣང་ཙམ་དང་། རྟོགས་ཏེ་ཞེས་
པས་བདེན་པར་བཏགས་པའི་ཆ་ནས་ཀུན་རྫོབ་ཏུ་བཟུང་བའི་ཕྱིར་མཚན་གཞི་ལ་ཅུང་ཟད་མི་མཐུན་པར་སྣང་གི་ཡང་ལོག་གི་ཀུན་རྫོབ་གཉིས་རང་ལུགས་ལ་ཁས་ལེན་མི་ལེན་ཁྱད་པར་ཅུང་ཟད་ཀྱང་མི་སྣང་ངོ༌། །དེས་ན་ཡེ་ཤེས་སྙིང་པོས་རང་ལུགས་
ལ༑ རང་གི་མཚན་ཉིད་ཀྱིས་གྲུབ་པའི་ཆོས་ཁས་བླངས་པས་ཀུན་རྫོབ་ཀྱི་འཇོག་ཚུལ་ནོངས་སོ་ཞེས་སྨྲ་བ་དེ་དག་ནི་ཆ་མེད་པར་སྨྲ་བ་སྟེ། སློབ་དཔོན་འདིའི་རང་ལུགས་ལ་དེ་ལྟར་མི་བཞེད་པར། དྲངས་མ་ཐག་པའི་འགྲེལ་པ་དེ་ཉིད་ཀྱིས་ཤེས་པའི་ཕྱིར་
དང་༑ འཇིག་རྟེན་གྱི་གྲགས་པ་བཞིན་བཞེད་པས། དེ་བཞེད་པར་འགྱུར་ན་སློབ་དཔོན་ཟླ་བ་ལ་ཡང་མཚུངས་པའི་ཕྱིར་རོ། །གཉིས་པ་བྱེ་སྨྲ་དང་ཚུལ་མཚུངས་པ་ནི། ཀུན་རྫོབ་ཀྱི་རྣམ་གཞག་ཤེས་བྱའི་གཞི་སྔར་ཕྱེ་སྟེ་སྨྲ་བ་དང་། བློ་རྣམ་མེད་སོགས་
དེ་དང་ཆ་འདྲ་བར་འདོད་པས་དེ་སྐད་ཅེས་བཏགས་པ་སྟེ། བླ་མ་དྷརྨ་རཀྵི་ཏ་ལྟ་བུ་ཡིན་ཞེས་བླ་མ་དག་གསུང་ངོ་། །གསུམ་པ་དབུ་མ་སྒྱུ་མ་བ་ནི། ཕྱི་དང་ནང་གི་ཕུང་ཁམས་སྐྱེ་མཆེད་རྣམས་རང་གཞན་གྱིས་གྲུབ་མཐའ་སྨྲ་བ་རྣམས་ཀྱིས་བཏགས་པའི་



༣
དོན་གསུམ་
༄༅། །ཡོད་མེད་དང་ཡིན་མིན་དང་རྟག་མི་རྟག་ལ་སོགས་པར་འདོད་པ་ལྟར་མ་ཡིན་པར། སྣང་ཡང་ངོ་བོས་སྟོང་པ་རྟེན་ཅིང་འབྲེལ་པར་འབྱུང་བ་སྒྱུ་མ་ཙམ་ཞིག་ཏུ་སྟོན་པར་བྱེད་པ་སྟེ། ཇི་སྐད་དུ་འཇིག་རྟེན་ལས་འདས་པར་
བསྟོད་པ་ལས། བློ་ལྡན་ཁྱོད་ཀྱིས་ཕུང་པོ་དེའང་། །སྒྱུ་མ་སྨིག་སྒྱུ་དྲི་ཟ་ཡི། །གྲོང་ཁྱེད་རྨི་ལམ་ཇི་བཞིན་དུ། །བློ་ལྡན་རྣམས་ལ་ཁྱོད་ཀྱི་བསྟན། །ཞེས་གསུངས་པ་ལྟར་རོ། །བཞི་པ་མདོ་སྡེ་སྤྱོད་པ་ནི། ཀུན་རྫོབ་ཀྱི་རྣམ་གཞག་ཤེས་བྱའི་གཞི་
༩ གསུམ་མདོ་སྡེ་པ་དང་མཐུན་པར་སྨྲ་བ་སྟེ། དབུ་མ་རྟོག་གེ་འབར་བར། ཐ་སྙད་དུ་རྡུལ་ཕྲན་དང་བློ་རྣམ་བཅས་ལ་སོགས་པ་འཐད་པར་བྱས་པས་སློབ་དཔོན་ལེགས་ལྡན་བྱེད་ལ་སོགས་པ་ཡིན་ནོ་ཞེས་འཆད་ལ། འདི་ཡང་རེག་པས་དཔྱད་བཟོད་ཀྱི་ཀུན་
རྫོབ་ནི་མི་བཞེད་དེ། དེ་ཉིད་ཀྱིས་འབའ་ཞིག་པ་ཞེས་བྱ་བ་ནི་ངོ་བོ་ཉིད་ཀྱི་དྲི་ཙམ་གྱིས་ཀྱང་མ་གོས་པའོ། །ཞེས་གསུངས་པས་སོ། ལྔ་པ་རྣལ་འབྱོར་སྤྱོད་པའི་དབུ་མ་པ་ནི་སློབ་དཔོན་ཨཱཏྨ་དེ་ཝ་དང་ཞི་བ་འཚོ་ལ་སོགས་པ་སྟེ། དེ་དག་གི་བཞེད་པ་ནི་
ཀུན་རྫོབ་ཀྱི་སྣང་བ་འདི་ཐམས་ཅད་ནི་རྨི་ལམ་གྱི་སྣང་བ་ལྟར་སེམས་ཉིད་བག་ཆགས་ལ་སོགས་པ་འཁྲུལ་པའི་རྐྱེན་གྱིས་སྣ་ཚོགས་སུ་སྣང་བ་ཙམ་སྟེ། ཕྱི་རོལ་གྱི་དོན་ནི་ཐ་སྙད་དུ་ཡང་མི་བཞེད་དོ། །ལུགས་འདི་དང་དབུ་མ་སྒྱུ་མ་པ་གཉིས་ངོ་བོ་
མཚུངས་པས་དབུ་མའི་སློབ་དཔོན་ཕལ་ཆེར་འདི་ལྟར་བཞེད་པ་ཡིན་ནོ། །མདོར་ན་དབུ་མ་པ་རྣམས་ཀྱིས་ཀུན་རྫོབ་ཀྱི་འདོད་ཚུལ་མི་འདྲ་བ་དུ་མ་ཞིག་བཤད་པ་དེ་ཐམས་ཅད་ཀྱང་བསྡུས་ན་རགས་པ་ཕྱིའི་དབུ་མ་ཞེས་བྱ་བ་ཐ་སྙད་དུ་ཕྱི་དོན་ཁས་ལེན་པ་
437
གོ ང་རྒྱུན་



རྒྱུད་སྡེ་ཀུན་བཏུས་
དང་༑ ཕྲ་བ་ནང་གི་དབུ་མ་ཞེས་བྱ་བ་ཐ་སྙད་དུ་སྣང་བ་སེམས་ཉིད་སྒྱུ་མ་ཙམ་དུ་འདོད་པ་གཉིས་སུ་འདུས་པ་ཡིན་ཏེ། ཇོ་བོ་ཆེན་པོ་རྗེའི་ཞལ་སྔ་ནས། དེ་ལྟར་རགས་པའི་རྣལ་འབྱོར་བསྟན་ནས། ད་ནི་ཕྲ་བའི་རྣལ་འབྱོར་བསྟན་པར་བྱ་སྟེ། འདི་ཕྲ་བ་
ཡིན་ཏེ། འདི་ལྟར་ཆོས་ཐམས་ཅད་རང་གི་སེམས་ཉིད་སྒྱུ་མ་ཙམ་དུ་སྣང་བ་འབྱུང་སྟེ། འདི་ལས་སེམས་སྒྱུ་མ་ཙམ་ནི་དུས་གསུམ་ལས་འདས་པ། ཁ་དོག་དང་དབྱིབས་མེད་པར་རང་བཞིན་གྱིས་འོད་གསལ་བ། སྣང་བ་མེད་པས་ཆོས་ཐམས་ཅད་ནི་
སེམས་ཉིད་སྒྱུ་མ་ཙམ་ཡིན་པར་ཤེས་པར་བྱའོ། །ལུང་ཡང་ཡོད་དེ། འཕགས་པ་ལང་ཀར་གཤེགས་པ་ལསཾ། སེམས་ཙམ་ལ་ནི་བརྟེན་ནས་སུ། །ཕྱི་རོལ་དོན་ལ་མི་རྟོག་གོ །དེ་བཞིན་ཉིད་ལ་བརྟེན་ནས་ནི། །སེམས་ཙམ་ལས་ཀྱང་འདའ་བར་བྱ། །
སེམས་ཙམ་ལས་ནི་འདས་གྱུར་ནས། །སྣང་བ་མེད་ལ་གནས་པར་འགྱུར། །སྣང་མེད་གནས་པའི་རྣལ་འབྱོར་པ། །དེ་ཡིས་ཐེག་པ་ཆེན་པོ་མཐོང་། །ཞེས་གསུངས་སོ། །འཕགས་པ་ཀླུ་སྒྲུབ་དང་། སློབ་དཔོན་འཕགས་པ་ལྷ་དང་། སློབ་དཔོན་ཟླ་
བ་གྲགས་པ་ནི་འདི་སྐད་གསུང་བ་ཡིན་ཏེ། འདི་ལྟར་ཀུན་རྫོབ་ཀྱི་བདེན་པ་ཉན་ཐོས་ཀྱི་ཚུལ་དུ་སྨྲ་བ་ནི་ཕྱི་རོལ་གྱི་དབུ་མ་རགས་པ་ཡིན་ལ། དེ་ཉིད་རང་གི་སེམས་ཙམ་དུ་གནས་པ་ནི་ནང་གི་དབུ་མ་ཞེས་བྱ་བ་ཕྲ་བ་ཡིན་ནོ། །ཇི་སྐད་དུ་སློབ་དཔོན་གྱི་ཞལ་
སྔ་ནས། འདིར་ནི་གང་ཡང་སྐྱེ་བ་མེད། །གང་ཡང་འགག་པ་ཡོད་མ་ཡིན། །སེམས་ཀྱི་རང་བཞིན་རྣམ་གནས་པར། །ཆོས་རྣམས་ཉིད་ནི་ཤེས་པར་བྱ། །མིག་ལ་སོགས་པའི་ཡུལ་རྣམས་ནི། །ཡེ་ཤེས་ལྔ་པོ་ཉིད་དག་སྟེ། །ཕྱི་དང་ནང་དུ་རྣམ་ཕྱེ་
438



༣ ༄༅། །བ། །ཐམས་ཅད་སེམས་ལས་གཞན་མ་ཡིན། །ཞེས་བྱ་བ་ལ་སོགས་པ་མང་དུ་གསུང་ངོ༌། །སློབ་དཔོན་འཕགས་པ་ལྷའི་ཞལ་སྔ་ནས། ཕྱི་རོལ་དོན་ནི་ཡོད་མ་ཡིན། །རང་གི་སེམས་ནི་མཐོང་བར་འགྱུར། །དེ་ཡང་སྒྱུ་
མར་བསྒོམ་བྱ་ཞིང་། །དེ་བཞིན་ཉིད་ཀྱང་རྗེས་དྲན་བྱ། །ཡང་གསུངས་པ། གཟུགས་སོགས་ལྔ་དང་དེ་བཞིན་སྐྱེ་མཆེད་བཅུ་གཉིས་དང་
། །བཅོ་བརྒྱད་ཅེས་བྱ་ཁམས་ནི་དེ་རྣམས་ཐམས་ཅད་དང་། །ཤེས་པ་ལྔ་དང་ཡུལ་དང་འགྲོ་བ་མ་ལུས་པ། །
ཐམས་ཅད་རང་གི་སེམས་ཉིད་ཡིན་གྱི་གཞན་མ་ཡིན། །གང་ཡང་རིག་བརྒྱད་དང་ནི་རྒྱ་མཚོ་བརྒྱུད་རྣམས་དང་། །གླིང་ལ་སོགས་དང་དེ་བཞིན་དམྱལ་བ་ལ་སོགས་དབྱེ། །གང་ཡང་བརྟན་དང་གཡོ་བ་ཉིད་དུ་མཐོང་བ་དེ། །ཐམས་ཅད་སེམས་ཉིད་
ཉི, ཡིན་གྱི་དེ་ལས་གཞན་མ་ཡིན། །ཞེས་མང་དུ་གསུངས་སོ། །སློབ་དཔོན་ཟླ་བ་གྲགས་པའི་ཞལ་སྔ་ནས་ཀྱང་། ཇི་སྐད་དུ། དེ་བས་ན་ཕྱི་རོལ་གྱི་དངོས་པོ་ལྟ་བུར་དམིགས་སུ་མེད་ཅིང་ཡོད་པ་མ་ཡིན་ཏེ། སེམས་ཀྱི་རང་བཞིན་ཡིན་པའི་ཕྱིར་རོ། །
ཞེས་དང་། ཡང་ཆོས་ཐམས་ཅད་སེམས་ལས་ཕྱི་རོལ་ན་མི་གནས་ཏེ། མིག་ཡོར་ཙམ་དུ་སྣང་བ་དེ་ཐམས་ཅད་ནི་རང་གི་སེམས་ཡིན་ཏེ། རང་གི་སེམས་ཉིད་ལས་ནི་གཞན་ནི་ཅི་ཡང་མེད་དོ་ཞེས་པ་དང་། ཡང་གསུངས་པ། སེམས་ལས་དངོས་པོ་ཐ་
༩ དད་པ་ཡོད་དོ་ཞེ་ན་ཆོས་མེད་ཅེས་བྱའོ། །ཞེས་རྒྱས་པར་གསུངས་སོ། །ཞེས་དབུ་མ་རིན་པོ་ཆེའི་སྒྲོན་མ་ལས་བཤད་ཅིང་ཇོ་བོ་ཉིད་ཀྱིས་ཀྱང་། ཕ་རོལ་རྒོལ་བ་བཟློག་པ་དང་། །བསྟན་བཅོས་ཆེན་པོའི་གཞུང་དང་ནི། །རྩོད་པ་ཆེན་པོ་བྱུང་དུས་སུ། །
གོ



རགས་པའི་དབུ་མའི་གཞུང་སྨྲ་བྱ། །དེ་ཉིད་དོན་ལ་གཙོར་བྱེད་ཅིང་། །རྣལ་འབྱོར་ཉམས་སུ་ལེན་དུས་སུ། །ཕྲ་བའི་རྣལ་འབྱོར་བསྒོམ་པར་བྱ། །འདི་ནི་ཞལ་གྱི་གདམས་པ་ཡིན། །ཞེས་ཀྱང་གསུངས་སོ། །དེ་དག་གིས་ནི་དབུ་མའི་སྐབས་སུ་ཕྱི་དོན་
ཁས་ལེན་པ་དང་། ཀུན་རྫོབ་འཇིག་རྟེན་གྱི་གྲགས་པ་ལྟར་ཁས་ལེན་པ་སོགས་ཐལ་འགྱུར་བའི་ཁྱད་པར་གྱི་ཆོས་ཡིན་ནོ་ཞེས་སྨྲ་བའི་ལོག་རྟོག་དང་། སྣང་བ་སེམས་སུ་ཁས་ལེན་ན་སེམས་ཙམ་པ་ཡིན་ནོ་ཞེས་ཟེར་བའི་ལོག་རྟོག་ཐམས་ཅད་ཀྱང་བསལ་
བ་ཡིན་ནོ། །གཉིས་པ་དོན་དམ་པའི་བདེན་པ་ནི། དེ་ལྟར་ཀུན་རྫོབ་ཀྱི་བདེན་པ་ལ་འཇོག་ཚུལ་མི་འདྲ་བ་དུ་མ་ཡོད་ཀྱང་། དེ་ཁོ་ན་ཉིད་ཀྱི་དོན་ལ་ནི་མི་མཐུན་པ་ཅུང་ཟད་ཀྱང་མེད་དེ། ཐམས་ཅད་ཀྱང་ཡང་དག་ཀུན་རྫོབ་ཀྱི་བདེན་པར་བཏགས་པ་དེའི་
# བཏགས་དོན་ཅིག་དང་དུ་མ་ལ་སོགས་པའི་རིགས་པས་དཔྱད་ཅིང་བཙལ་བ་ན་གང་དུ་ཡང་མ་རྙེད་པ་དེ་ལ་དོན་དམ་པའི་བདེན་པ་ཞེས་བྱ་བའི་མིང་གིས་འདོགས་པར་དབུ་མ་པ་ཐམས་ཅད་མཐུན་པའི་ཕྱིར་དང་། ཇོ་བོ་རྗེས། དབུ་མ་པ་ལ་མི་མཐུན་
མེད༑ །ཅེས་པའང་དོན་དེ་ལ་དགོངས་པའི་ཕྱིར། དེ་ལྟ་བས་ན་འཇིག་རྟེན་པ་རྣམས་ཀྱིས་གཞི་གང་དུ་དོན་གང་ཞིག་མཐོང་བ་དེ་འཕགས་པ་རྣམས་ཀྱིས་ཅིར་ཡང་མ་གཟིགས་པ་དེ་ཉིད་ལ་དོན་དམ་གཟིགས་སོ་ཞེས་ཐ་སྙད་བཏགས་པ་སྟེ། འཇུག་འགྲེལ་
ལས༑ དེ་ཁོ་ན་ཉིད་མ་མཐོང་བ་དག་གིས་ཕུང་པོ་དང་ཁམས་དང་སྐྱེ་མཆེད་ལ་སོགས་པའི་རིང་གི་ངོ་བོ་ཕུང་པོ་ལ་སོགས་པ་དེ་དག་ཉིད་མ་རིག་པའི་བག་ཆགས་དང་བྲལ་བ་སངས་རྒྱས་བཅོམ་ལྡན་འདས་རྣམས་ཀྱིས་རབ་རིབ་ཅན་མ་ཡིན་པས་སྒྲ་བཤད་
440



དོན་ལྔ་
༄༅། །མ་མཐོང་བའི་ཚུལ་དུ་རང་བཞིན་གང་དུ་ཡང་མ་གཟིགས་པ་དེ་ནི་དེ་དག་གི་དོན་དམ་པའི་བདེན་པའོ། །གལ་ཏེ་རྣམ་པ་དེ་ལྟ་བུའི་རང་བཞིན་ནི་མཐོང་བ་མེད་པ་ཉིད་མ་ཡིན་ནམ། ཇི་ལྟར་དེ་ཁོ་ན་ཉིད་གཟིགས་ཞེ་ན། བདེན་
མོད་ཀྱི། འོན་ཀྱང་མ་གཟིགས་པའི་ཚུལ་གྱིས་དེ་དག་གིས་གཟིགས་སོ། །ཞེས་བརྗོད་དེ། ཇི་སྐད་དུ། འཕགས་པ་བདེན་པ་གཉིས་ལ་འཇུག་པ་ལས། ལྷའི་བུ་གལ་ཏེ་དོན་དམ་པར་དོན་དམ་པའི་བདེན་པ་ལུས་དང་ངག་དང་ཡིད་ཀྱི་ཡུལ་གྱི་རང་བཞིན་
དུ་འགྱུར་ན་ནི་དེ་དོན་དམ་པ་ཞེས་བྱ་བའི་གྲངས་སུ་མི་འགྲོ་སྟེ། ཀུན་རྫོབ་ཀྱི་བདེན་པ་ཉིད་དུ་འགྱུར་རོ་ཞེས་དང་། རང་རྒྱུད་པའི་སློབ་དཔོན་རྣམས་ཀྱིས་ཀྱང་། འགའ་ཡང་མཐོང་བ་མེད་པ་ནི་དེ་ཁོ་ན་ཉིད་མཐོང་བའོ་ཞེས་པའི་མདོ་ཤེས་བྱེད་དུ་དྲངས་བས་
སོ༑ །འདིར་དོན་དམ་པའི་བདེན་པ་བློའི་ཡུལ་མ་ཡིན་པར་བཤད་པ་ནི་ཡུལ་དུ་བྱར་རུང་གི་དོན་དམ་ཞིག་ཡོད་ནས་ཡུལ་དུ་མ་བྱས་པ་མ་ཡིན་གྱི། བློ་དེ་ཉིད་སྤྲོས་པ་ཐམས་ཅད་དང་བྲལ་བའི་ངོ་བོར་སྐྱེས་པ་ལ་དེས་དེ་རྟོགས་སོ་ཞེས་པའི་ཐ་སྙད་བྱས་པ་
སྟེ་ དོན་དམ་པའི་བདེན་པ་ནི་སྨྲོས་པའི་མཚན་མ་ཐམས་ཅད་ཉེ་བར་ཞི་བ་ཙམ་ཞིག་ལ་མིང་དུ་བརྗོད་པ་ཙམ་ལས། ཡོད་མེད་ལ་སོགས་པ་གང་དུ་ཡང་མ་གྲུབ་ཅིང་ཅིར་ཡང་མ་དམིགས་པའི་ཕྱིར་རོ། །དེ་སྐད་དུ། གང་ཚེ་ཆོས་ཉིད་སྐྱེ་མེད་ཡིན་ཞིང་བློ་
# ཡང་སྐྱེ་བ་དང་བྲལ་བ། ཞེས་སོགས་དང་། ཡོད་མེད་དངོས་པོ་མཁྱེན་པ་པོ། ཀུན་མཁྱེན་པས་ཀྱང་གང་མ་གཟིགས། །དེ་ཡི་དངོས་པོ་ཅི་འདྲ་ཞིག །ཤིན་ཏུ་ཞིབ་པའི་ལྟ་བས་དཔྱོད། །ཅེས་གསུངས་པས་སོ། །དེ་ལྟར་མྱོང་མེད་ཀྱི་ཚུལ་གྱིས་
441



བ
ཉམས་སུ་མྱོང་བ་དེ་ཉིད་ལ་ཐ་སྙད་དུ་མཐོང་བ་ཡང་དག་པས་རྙེད་པའི་རྙེད་དོན་དང་། རྣམ་གྲངས་མ་ཡིན་པའི་དོན་དམ་པ་ཞེས་བྱ་ལ། དེ་ལས་གཞན་སོ་སོ་སྐྱེ་བོ་རྣམས་ཀྱིས་གཅིག་དང་དུ་བྲལ་ལ་སོགས་པའི་གཏན་ཚིགས་ལ་བརྟེན་ནས་སྤྲོས་པའི་མཚན་
མ་ཕྱོགས་རེ་ཙམ་བཀག་པའི་མེད་པར་དགག་པ་ནི་དེ་དང་ཆ་འདྲ་བའམ། དེ་ཐོབ་པའི་རྒྱུ་ཡིན་པས་རྣམ་གྲངས་པའི་དོན་དམ་པའི་བདེན་པ་ཞེས་བྱ་བ་ཡང་དག་ཀུན་རྫོབ་ཡིན་གྱི། དོན་དམ་མཚན་ཉིད་པ་མ་ཡིན་ཏེ་རྟོག་པའི་དངོས་ཡུལ་ཡིན་པའི་ཕྱིར་རོ། །
དེ་སྐད་དུ་ཡང་། སྐྱེ་བ་ལ་སོགས་བཀག་པ་ཡང་། །ཡང་དག་ཀུན་རྫོབ་ཤེས་པར་བྱ། །ཞེས་དབུ་མ་བདེན་གཉིས་ལས་གསུངས་སོ། །ཅུང་ཟད་སྤྲོས་པའོ། །དཀྱུས་མ་ཉིད་བཤད་པར་བྱ་སྟེ། བདེན་པ་གཉིས་པོ་དེའི་དོན་མདོར་བསྡུས་ཏེ་ཅུང་ཟད་ཅིག་
བརྗོད་ན། སོ་སོ་སྐྱེ་བོའི་བློ་ནས་བརྩམས་ཏེ་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་བར་གྱི་ཆོས་ཅན་སྣ་ཚོགས་སུ་སྣང་བ་ཐམས་ཅད་ནི་ཀུན་རྫོབ་སྒྱུ་མ་ལྟ་བུ་ཡིན་ལ། དེ་དག་ནི་རྒྱུ་དང་རྐྱེན་གྱིས་འདུས་བྱས་པའི་དངོས་པོ་ཡིན་པའི་ཕྱིར་བརྫུན་པ་སླུ་བའི་
ཆོས་ཅན་ཞེས་བྱ་སྟེ་མདོ་ལས། དགེ་སློང་དག འདུས་བྱས་སླུ་བའི་ཆོས་ཅན་གང་ཡིན་པ་དེ་ནི་བརྫུན་པ་ཡིན་ལ། ཞེས་གསུངས་པས་སོ། །དེ་རྣམས་ཀྱི་རང་བཞིན་ནི་དོན་དམ་པའི་བདེན་པ་སྟེ་སྐྱེ་བ་ལ་སོགས་པ་ཐམས་ཅད་དང་བྲལ་བའི་ཕྱིར་རོ། །དེ་
ཉིད་ལ་ཆོས་ཉིད་དེ་བཞིན་ཉིད་ཅེས་ཀྱང་བྱ། མྱ་ངན་ལས་འདས་པ་ཞེས་ཀྱང་བྱ་སྟེ། མ་སྐྱེས་པ་དང་མ་འགག་པ། །ཆོས་ཉིད་མྱ་ངན་འདས་དང་མཚུངས། །ཞེས་སོ། །དེ་ནི་སྔ་མ་ལ་ལྟོས་ནས་མི་སླུ་བས་བདེན་པ་གཅིག་པུ་ཞེས་བྱ་སྟེ། མདོ་



-
༣
༄༅། །ལས། དགེ་སློང་དག་འདི་ལྟ་སྟེ། མི་སླུ་བའི་ཆོས་ཅན་མྱ་ངན་ལས་པ་འདི་ནི་བདེན་པའི་མཆོག་གཅིག་པུའོ། །ཞེས་བྱ་བ་ལ་སོགས་པ་གསུངས་པས་སོ། །འོ་ན་མྱ་ངན་ལས་འདས་པ་དེ་དངོས་པོར་མེད་ན་མདོ་སྡེ་པ་
དང་༑ དངོས་པོར་འདོད་ན་བྱེ་སྨྲའམ་སེམས་ཙམ་པའི་འདོད་པ་དང་མཚུངས་པར་འགྱུར་རོ་ཞེ་ན། དངོས་པོ་དང་དངོས་པོ་མེད་པ་ལ་སོགས་པ་ནི་མཐའ་ཉིད་ཡིན་ལ། འདིར་ནི་དངོས་པོ་དང་དངོས་པོ་མེད་པར་ཡོངས་སུ་ཤེས་པའམ་ལྟ་བ་ཟད་ཅིང་ཉེ་
བར་ཞི་བས་ཁྱད་པར་དུ་བྱས་པ་ལ་མྱ་ངན་ལས་འདས་པ་ཞེས་བྱ་སྟེ། དབུ་མ་ལས། མྱ་ངན་འདས་པ་དངོས་མེད་པའང་། །མིན་ན་དེ་དངོས་ག་ལ་ཡོད། །དངོས་དང་དངོས་མེད་ཡོངས་ཤེས་པ། །ཟད་པ་མྱ་ངན་འདས་ཞེས་བྱ། །ཅེས་གསུངས་
ན༑ བློའི་ཡུལ་ཐམས་ཅད་ལས་གྲོལ་བ་དེ་སུས་ཤེས་ཤིང་བརྗོད་པར་ནུས་ཏེ། ཤེས་བརྗོད་ཀྱི་ཡུལ་ཐམས་ཅད་མཚན་མ་ལས་མ་འདས་པའི་ཕྱིར་རོ། །འོ་ན་མདོ་ལས་རྣམ་རིག་ཙམ་དུ་གསུངས་པ་ཇི་ལྟར་དྲང་། མངོན་པར་བྱང་ཆུབ་པའི་ཚེ་མྱ་ངན་ལས་
འདས་པར་འགྱུར་ན་ཉན་ཐོས་དང་ཁྱད་པར་མེད་ལ། དེ་ལས་གཞན་དུ་ན་ཀུན་རྫོབ་ཏུ་འགྱུར་བའམ་རྣམ་རིག་ཙམ་དུ་འགྱུར་བ་འདི་ཇི་ལྟར་རིགས་ཞེ་ན། རྣམ་རིག་ཙམ་དུ་གསུངས་པ་དེ་དག་ནི་ཀུན་རྫོབ་ཏུ་ཡིན་པ་ཙམ་ལ་དགོངས་པ་ཡིན་ན། མྱ་ངན་ལས་
འདས་པའི་དབྱིངས་ནི་སྤྲོས་པ་དང་བྲལ་བ་དེ་ལྟ་བུ་ཉིད་ཡིན་མོད་ཀྱི། ཡང་དག་པར་རྫོགས་པའི་སངས་རྒྱས་ཐུགས་མཚན་མ་དང་རྣམ་རྟོག་ཐམས་ཅད་ཞི་བར་མཛད་པས་འཁོར་བའི་མཐའ་མནན་ཅིང་། ཐུགས་རྗེ་ཆེན་པོའི་རྒྱུ་མཐུན་པ་ལས་བྱུང་བའི་ཡེ་
443



ཤེས་སྒྱུ་མ་ལྟ་བུའི་ཀུན་རྫོབ་མངའ་བས་མྱ་ངན་ལས་འདས་པའི་མཐའ་མནན་ཏེ། འཁོར་བ་མྱ་ངན་འདས་པ་ལ། །བདག་ཉིད་ཆེ་དེ་མི་གནས་པ། །དེས་ན་སངས་རྒྱས་རྣམས་ཀྱི་ནི། །མི་གནས་མྱ་ངན་འདས་ཞེས་བྱ། །ཞེས་གསུངས་པས་སོ། །ཁ་
ཅིག་དམིགས་པ་ཐམས་ཅད་དང་བྲལ་བའི་ཆོས་ཀྱི་སྐུ་ནི་མྱ་ངན་ལས་འདས་པ་ཡིན་པས་དེས་འཁོར་བའི་མཐའ་མནན་ལ། ལོངས་སྐུ་ནི་བསོད་ནམས་བརྒྱའི་མཚན་ཅན་བྱང་སེམས་ཀྱི་ཆོས་ཀྱི་ལོངས་སྤྱོད་པའི་གཞི་དང་། སྤྲུལ་སྐུ་ནི་སྙིང་རྗེ་ཆེན་པོའི་སྨོན་
ལམ་གྱིས་འབྱུང་བ་རྒྱུན་མི་ཆད་པས་མྱ་ངན་ལས་འདས་པའི་མཐའ་མནན་པ་ཡིན་ནོ་ཞེས་འདོད་དོ། །ཁ་ཅིག་ནི་ཕྱི་རོལ་དུ་ཞེན་པ་དང་། སྟོང་པར་ཞེན་པ་བསལ་བའི་ཕྱིར་སེམས་ཙམ་དུ་སྟོན་པའི་མདོ་གསུངས་ལ། དངོས་པོར་འཛིན་པ་སྤྱི་དང་སེམས་སུ་
འཛིན་པ་བསལ་བའི་ཕྱིར་དབུ་མའི་མདོ་རྣམས་གསུངས་པས་ཐེག་པ་ཆེན་པོའི་མདོ་ལ་ཁྱད་པར་འགའ་ཙམ་ཡང་མེད་དོ། །ཞེས་འདོད་པའང་ཡོད་དོ། །དབུ་མ་པའི་གྲུབ་པའི་མཐའ་ཞིབ་ཏུ་ཤེས་པར་འདོད་པས་འཕགས་པ་ཀླུ་སྒྲུབ་ཀྱིས་མཛད་པའི་དབུ་
༢ མའི་བསྟན་བཅོས་ཆེན་པོ་དགོངས་འགྲེལ་དང་བཅས་པ་ལས་རྟོགས་པར་བྱའོ།། །།སྤྱི་དོན་གཉིས་པ་ཐུན་མོང་མ་ཡིན་པའི་རིམ་པ་ཅན་ལ། བྱ་སྤྱོད་རྣལ་འབྱོར་རྒྱུད་དང་བླ་མེད་བཞི་ལས། དང་པོ་བྱ་བའི་རྒྱུད་ལ་སྨིན་གྲོལ་གཉིས་ཀྱི་དང་པོ་ནི། བུམ་
པའི་ཆུ་དང་ཅོད་པན་སྤྱི་བོར་གཏུགས་པའི་དབང་སྟེ། ཡེ་ཤེས་ཐིག་ལེ་ལས། ཆུ་ཡི་དབང་བསྐུར་ཅོད་པན་དག །བྱ་བའི་རྒྱུད་ལ་རབ་ཏུ་གྲགས། །ཞེས་སོ། །རྣམ་གཞག་རྒྱས་པར་བསྙེན་པ་དང་ས་ཆོག་དང་སྟ་གོན་དང་དངོས་གཞི་སྟེ་རྣམ་པ་བཞིའི་
444



དོན་བདུན་
།སྒོ་ནས་ཤེས་པར་བྱའོ། །གྲོལ་ལམ་ལ་གཉིས། ཐུན་མོང་གི་དངོས་གྲུབ་སྒྲུབ་པ་དང་
། མཆོག་གི་དངོས་གྲུབ་སྒྲུབ་པའོ། །དེ་དག་ཅུང་ཟད་ཙམ་ཞིག་བརྗོད་ན། དང་པོར་རིག་སྔགས་ཀྱིས་འདུལ་བ་ཀུན་ཏུ་སྤྱོད་པ་ལ་སློབ་
བོ༑ །དེ་ནས་ལྷ་སྤྱན་དྲངས་པ་དང་། བཟླས་བརྗོད་ཀྱི་ཆོ་ག་གྲོགས་དང་བཅས་པ་དང་། དངོས་གྲུབ་སྒྲུབ་པའི་ཆོ་ག་ཡན་ལག་དང་བཅས་པ་ལ་སློབ་པ་སྟེ། འདི་ནི་ལེགས་གྲུབ་དང་དཔུང་བཟང་ལ་སོགས་ལས་འབྱུང་བས་ཞིབ་ཏུ་དེ་དག་བསླབ་པར་
༦ | བྱའོ། །གཉིས་པ་སྤྱོད་པའི་རྒྱུད་ལ་བསླབ་པའི་ཚུལ་ནི། འདིའང་ཕལ་ཆེར་བྱ་བའི་རྒྱུད་དང་འདྲ་མོད་ཀྱི། ཁྱད་པར་ཅུང་ཟད་བརྗོད་ན་དང་པོར་དཀྱིལ་འཁོར་དུ་འཇུག་ཅིང་དབང་བསྐུར་བ་ལ་འཇུག་གོ །དེའི་ཚུལ་ནི་སྔ་མའི་སྟེང་དུ་རྡོ་རྗེ་དྲིལ་བུ་དང་མིང་
# གི་དབང་སྦྱིན་པ་སྟེ། རྡོ་རྗེ་དྲིལ་བུ་དེ་བཞིན་མིང་། །སྤྱོད་པའི་རྒྱུད་ལ་རབ་ཏུ་གསལ། །ཞེས་འབྱུང་བས་སོ། །དེ་ནས་གསང་སྔགས་ཀྱི་སྤྱོད་པ་ལ་གཙང་སྦྲ་ལ་སོགས་པ་མེད་ཀྱང་དངོས་གྲུབ་འགྲུབ་པས་དེ་ལྟ་བུའི་སྤྱོད་པ་དང་། དཀྱིལ་འཁོར་དགོད་
པ་དང་། བདག་ལྷར་བསྐྱེད་པ་དང་། མདུན་དུ་རས་ས་ལ་སོགས་པ་ལྷར་བསྐྱེད་པ་དང་དེ་ལ་ཡེ་ཤེས་པ་སྤྱན་དྲང་བ་དང་། མཆོད་པ་དང་བཟླས་བརྗོད་ལ་སོགས་པ་དང་། དངོས་གྲུབ་ཀྱི་ཐབས་དང་། དེ་ཁོ་ན་ཉིད་དངོས་པོའི་གནས་ལུགས་
ལ་ དང་༑ དེ་དང་རྗེས་སུ་འབྲེལ་བའི་བསམ་གཏན་གྱི་བྱ་བ་དང་། གཞན་རྗེས་སུ་འཛིན་པའི་ཁྱད་པར་ལ་སོགས་པ་རྣམས་སློབ་པ་སྟེ། འདི་ནི་རྣམ་སྣང་མངོན་བྱང་ལ་སོགས་པ་ནས་འབྱུང་བས་དེ་ལ་བསླབ་པར་བྱའོ། །གསུམ་པ་རྣལ་འབྱོར་གྱི་རྒྱུད་ལ་སློབ་
445
གོ ང་རྒྱུན་



པའི་ཚུལ་ལ། སློབ་མའི་གང་ཟག་འཇུག་པའི་ཚུལ་དང་། སློབ་དཔོན་དུ་གྱུར་པའི་གང་ཟག་འཇུག་པའི་ཚུལ་ལོ། །དང་པོ་ནི། སློབ་མ་རྡོ་རྗེ་སློབ་མའི་རིགས་ཅན་དུ་གྱུར་པ་རྣམས་ལ་དཀྱིལ་འཁོར་དུ་འཇུག་པ་དང་རིག་པའི་དབང་ཙམ་སྟེར་ལ། དེའང་
སྦྱང་བ་མ་བྱས་པ་དམ་ཚིག་འཛིན་མི་ནུས་པ་རྣམས་ལ་ནི་དམ་ཚིག་མི་སྦྱིན་ཞིང་ཡི་དམ་གྱི་བསྒོམ་བཟླས་ཙམ་སྦྱིན་ནོ། །སྦྱང་བ་བྱས་པས་ནི་དེ་དང་འབྲེལ་བའི་དམ་ཚིག་ཀྱང་བསྲུང་ནུས་པས་དམ་ཚིག་སྦྱིན་པ་དང་དངོས་གྲུབ་ཀྱི་ཡེ་ཤེས་གང་འདོད་པ་ལ་
བསླབ་བོ། །གཉིས་པ་སློབ་དཔོན་དུ་གྱུར་པའི་གང་ཟག་ཡིན་ན་སྔར་གྱི་དེ་རྣམས་ཀྱི་སྟེང་དུ། ཕྱིར་མི་ལྡོག་པ་ཡི་ནི་དབང་། །རྣལ་འབྱོར་རྒྱུད་དུ་གསལ་བར་བྱས། །དེ་ནི་དྲུག་གི་བྱེ་བྲག་དབང་། །དེ་ནི་སློབ་དཔོན་དབང་ཞེས་བྱ། །ཞེས་པ་ལྟར་རྡོ་རྗེ་
སློབ་དཔོན་དུ་དབང་བསྐུར་བ་དང་། དེ་དང་འབྲེལ་བའི་དམ་ཚིག་དང་། དེ་ཁོ་ན་ཉིད་བཅུ་དང་། སློབ་དཔོན་གྱི་ལས་ཐམས་ཅད་དང་། དངོས་གྲུབ་ཀྱི་ཡེ་ཤེས་དང་། ཕྱག་རྒྱའི་ཡེ་ཤེས་དང་། རྒྱུད་ཀྱི་སྒྲུབ་པའི་ཚུལ་ཐམས་ཅད་ལ་བསླབ་པར་བྱ་
སྟེ༑ འདི་ནི་དེ་ཁོ་ན་ཉིད་འདུས་པ་དང་། རྡོ་རྗེ་རྩེ་མོ་ལ་སོགས་པ་ལས་འབྱུང་བས་རྒྱས་པར་དེ་དག་ལ་བསླབ་པར་བྱའོ། །བཞི་པ་རྣལ་འབྱོར་ཆེན་པོ་བླ་ན་མེད་པའི་རྒྱུད་ལ་སློབ་པའི་ཚུལ་ལ། རྒྱུད་དེའི་ལུགས་ཀྱི་སྨིན་བྱེད་ནི་སྔ་མ་དེ་རྣམས་ཀྱི་སྟེང་
དུ༑ རྣལ་འབྱོར་བླ་མ་ཡི་ནི་མཚན། །གསང་བ་ཡི་ནི་དབང་རྒྱལ་བཤད། །ཤེས་རབ་ཡེ་ཤེས་བླ་ན་མེད། །བཞི་པ་དེ་ལྟར་དེ་བཞིན་ནོ། །ཞེས་སོ། །གྲོལ་བྱེད་ནི་རིམ་གཉིས་འཁོར་དང་བཅས་པ་སྟེ། སངས་རྒྱས་རྣམས་ཀྱིས་ཆོས་བསྟན་པ། །རིམ་
446



ཐཱ
དོན་བརྒྱད་
༄༅། །པ་གཉིས་ལ་ཡང་དག་བརྟེན། །ཞེས་གསུངས་པ་ལྟར་རོ། །དེ་ལ་ཡང་ཐབས་ཀྱི་རྒྱུད་ཀྱི་གཙོ་བོ་གསང་བ་འདུས་པ་རྩ་བཤད་ཀྱི་རྗེས་སུ་འབྲངས་པ་འཕགས་པ་ཡབ་སྲས་ཀྱི་བཞེད་པ་ལྟར་ན། སྨིན་པར་བྱེད་པ་ཆོ་ག་ཉི་ཤུའི་
སྒོ་ནས་སློབ་མ་ཡོངས་སུ་སྨིན་པར་བྱས་ནས། གྲོལ་ལམ་ལ་བསྐྱེད་རིམ་ལུས་དབེན་དང་བཅས་པ་སྔོན་དུ་བཏང་སྟེ། རྫོགས་རིམ་ལ་ངག་དབེན་སེམས་དབེན་སྒྱུ་ལུས་འོད་གསལ་ཟུང་འཇུག་སྟེ་རིམ་པ་ལྔར་མཛད་དོ། །སློབ་དཔོན་ཨཱརྱ་དེ་ཝས་སྤྱོད་
བསྡུས་སྒྲོན་མེ་ལས། དང་པོར་སངས་རྒྱས་པའི་ཐེག་པ་ལ་བསླབ་པ། དེ་ནས་ཐེག་པ་གསར་པ་དྲན་པ་གཅིག་པའི་རྣལ་འབྱོར་ལ་བསླབ་པ། དེ་ནས་རྟོགས་པའི་རྣལ་འབྱོར་ལ་བསླབ་པ། དེའི་འོག་ཏུ་དབེན་གསུམ་ལ་བསླབ་པ་གསུམ་དང་། དེའི་འོག་
ཏུ་བདེན་པ་གཉིས་ལ་བསླབ་པ་གཉིས་དང་། མཐར་ཟུང་འཇུག་ལ་བསླབ་པ་སྟེ་རིམ་པ་དགུར་མཛད་པ་ནི་སྔ་མ་དེ་ཉིད་ལས་གང་ཟག་རིམ་གྱིས་བཀྲི་བའི་ཚུལ་རྒྱས་པར་ཕྱེ་ནས་བསྟན་པ་ཙམ་མ་གཏོགས་སྔ་མ་དང་དོན་གཅིག་གོ །ཤེས་རབ་ཀྱི་རྒྱུད་སངས་
རྒྱས་མཉམ་སྦྱོར་ལ་སོགས་པ་ཡང་ལམ་སྨིན་གྲོལ་གཉིས་སུ་ཕྱེ་བ་སྤྱི་དང་མཐུན་པ་ཉིད་ཡིན་ནོ། །ཡང་འཁོར་ལོ་བདེ་མཆོག་གི་རྩ་བཤད་རྣམས་ཀྱི་རྗེས་སུ་འབྲངས་ནས་གྲུབ་ཆེན་སྤྱོད་པའི་རྡོ་རྗེ་ལ་སོགས་པའི་སློབ་དཔོན་རྣམས་ཀྱི་བཞེད་སྲོལ་ནི། ཐོག་
མར་དཀྱིལ་འཁོར་གྱི་སྤྱོད་པ་བདུན་དང་བརྟུལ་ཞུགསཀྱི་རིམ་པ་བཅུ་བཞིས་ཕྱེ་བའི་སྦྱིན་བྱ་དབང་བཞི་བྱིན་ནས། བསླབ་བྱའི་གཙོ་བོ་རིམ་པ་གཉིས་ལ་བསླབ་སྟེ་གྲོགས་སྤྱོད་པ་གསུམ་སྤྱད་པས་འབྲས་བུ་མངོན་དུ་བྱེད་པར་བཞེད་དོ། །ཐུན་མོང་མ་ཡིན་
གོང་རྒྱན་



པའི་རིམ་པ་ཅན་ལ་སློབ་པའི་ཚུལ་འདི་དག་ལ་རྒྱུད་སྡེ་སོ་སོའི་རྗེས་སུ་འབྲངས་ནས་གྲུབ་པའི་སློབ་དཔོན་རྣམས་ཀྱིས་བཀྲལ་བའི་ལམ་གྱི་རིམ་པ་མི་འདྲ་བ་དུ་མ་ཞིག་བཤད་པ་རྣམས་འདིར་བརྗོད་པར་མ་ནུས་པས་སོ་སོའི་གཞུང་ཉིད་དུ་ཤེས་པར་བྱའོ། །
དེའི་རྗེས་ལ་ཐབས་དང་ཤེས་རབ་གཉིས་སུ་མེད་པའི་རྒྱུད་ལ་སློབ་པས་ན། དེ་རྗེས་ཀྱེ་ཡི་རྡོ་རྗེ་བསྟན། །ཞེས་གསུངས་ཏེ། འོག་ནས་འབྱུང་བའི་སྨིན་གྲོལ་གྱི་ལམ་མཐའ་དག་བསྟན་ཞེས་བྱ་བའི་དོན་ཏེ། དེ་དག་གིས་ནི་སྐལ་དམན་རིམ་གྱིས་འཇུག་པའི་
པ་, ལམ་རིམ་ཐམས་ཅད་བསྟན་ཟིན་ཏོ། །སྤྱི་དོན་གཉིས་པ་སྐལ་ལྡན་ཅིག་ཅར་བའི་ལམ་ལ། རྡོ་རྗེ་རྩེ་མོ་ལས། སྨིན་པ་དང་ནི་གྲོལ་བའི་ལམ། །སངས་རྒྱས་བྱང་ཆུབ་བསྟན་པའི་མཆོག །ཅེས་པ་ལྟར་སྨིན་གྲོལ་གཉིས་འཁོར་དང་བཅས་པ་
ལས༑ དང་པོ་ལ་དབང་གི་སྔོན་དུ་འགྲོ་བའི་བྱ་བ། དབང་བསྐུར་བའི་མངོན་རྟོགས་དངོས་སོ། །དང་པོ་ལ་སྐྱབས་འགྲོ་སེམས་བསྐྱེད་ཀྱི་ཆོ་ག་དང་། སློབ་མ་རྗེས་བཟུང་གི་ཆོ་གའོ། །དང་པོ་ལ་ཆོ་ག་དང་བསླབ་བྱའོ། །དང་པོ་ནི་རྟེན་དང་མཆོད་པ་
བཤམས་ལ། སློབ་དཔོན་གྱིས་བྱང་ཆུབ་ཀྱི་སེམས་སྐྱེ་བའི་རྒྱུ། གྲོགས་སྟོབས་རྒྱུ་སྟོབས་རྩ་བའི་སྟོབས། །ཐོས་སྟོབས་དགེ་བ་གོམས་པ་ལས། །ཞེས་པའི་དོན་བཤད། དེ་ལས་ཀྱང་འཁོར་བའི་རྒྱ་མཚོ་ལ་འཇིགས་པ། མི་གནས་པའི་མྱང་འདས་
འདོད་པ། བདག་པས་གཞན་གཅེས་ཀྱི་སྙིང་རྗེ་གསུམ་པོ་མེད་པར་སེམས་བསྐྱེད་མི་སྐྱེ་བས་དེ་གསུམ་བཤད་དེ་སམ་བུ་ཊ་ལས། འཁོར་བའི་རྒྱ་མཚོའི་འཇིགས་པ་ལ། །བརྒལ་བར་འདོད་པའི་སེམས་ཀྱིས་ནི། །དབུས་སུ་བྱིང་བའི་ལུས་ཅན་ལ། །
448
ཏུས་



༄༅། །བརྒལ་བར་མཚོན་པ་གསུངས་པའོ། །ཞེས་དང་རྒྱུད་ལས། སེམས་ཅན་ཀུན་གྱི་དོན་གྱི་ཕྱིར། །རྟག་ཏུ་སྙིང་རྗེ་བཏུང་བར་བྱ། །ཞེས་གསུངས་སོ། །དེ་ནས་མཆོད་པ་རྣམས་ཕུལ་ལ། དཀོན་མཆོག་གསུམ་ལ་བདག་
སྐྱབས་མཆི། །ཞེས་བྱ་བ་ལ་སོགས་པ་ལན་གསུམ་བརྗོད་དོ། །གཉིས་པ་ལ་སྐྱབས་འགྲོའི་བསླབ་བྱ་སངས་རྒྱས་ལ་སྐྱབས་སུ་སོང་བས་འཇིག་རྟེན་པའི་ལྷ་ལ་མི་བརྟེན་པ་ནི། ཚངས་པ་དབང་པོ་ཉེ་དབང་དྲག །གཤིན་རྗེ་དང་ནི་ནོར་བདག་ཉིད། །
བདེན་བྲལ་དང་ནི་ཐག་བཟང་རིས། །གོ་རིལ་སོགས་པ་ཡི་གདན། །ཅེས་དང་། ཆོས་ལ་སྐྱབས་སུ་སོང་བས་སེམས་ཅན་ལ་འཚེ་བ་མི་བྱེད་པ་ནི། སེམས་ཅན་གནོད་པ་ཙམ་གྱིས་ནི། །ཕྱག་རྒྱའི་དངོས་གྲུབ་རྙེད་མི་འགྱུར། །ཞེས་དང་། དགེ་འདུན་
ལ་སྐྱབས་སུ་སོང་བས་མུ་སྟེགས་ཅན་དང་མི་འགྲོགས་པ་ནི། གདུག་ལ་བྱམས་པར་མི་བྱ་ཞིང་
། །ཞེས་སོ། །སེམས་བསྐྱེད་ཀྱི་བསླབ་བྱ་ལ། སྨོན་པའི་བསླབ་བྱ་ནི་གཞན་དོན་དུ་རྫོགས་བྱང་འདོད་པ་སྟེ། སམྦུ་ཊ་ལས། ཇི་ལྟར་དུས་གསུམ་མགོན་
པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཞེས་དང་འཇུག་པའི་བསླབ་བྱ་ནི་རྫོགས་བྱང་གི་དོན་དུ་བསླབ་པ་ལ་སློབ་པ་སྟེ། ཚུལ་ཁྲིམས་ཀྱི་ནི་བསླབ་པ་དང་། །དགེ་བའི་
ཆོས་ནི་སྡུད་པ་དང་། །སེམས་ཅན་དོན་བྱེད་ཚུལ་ཁྲིམས་གསུམ། །སོ་སོར་བརྟན་པོར་བཟུང་བར་བགྱི། །ཞེས་དང་། རྒྱས་པར་བྱང་ཆུབ་སེམས་དཔའི་སྡེ་སྣོད་ལས་འབྱུང་བ་ལྟར་ཤེས་པར་བྱའོ། །གཉིས་པ་སློབ་མ་རྗེས་བཟུང་ནི། །སམ་ཊ་
449
གོངརྒྱུན་



རྒྱུད་སྡེ་ཀུན་བཏུས་
ལས༑ སློབ་མས་པུས་མོའི་ལྷ་ང་ནི། །ས་ལ་དད་པས་བཙུགས་ནས་ནི། །ཐལ་མོ་སྦྱར་ནས་བསྟོད་པ་ཡིས། །སྟོན་པ་ལ་ནི་ཞུ་བར་བྱ། །ཞེས་དང་། བཅོམ་ལྡན་ཞབས་པད་སྤངས་ནས་ནི། །ཞེས་བྱ་བ་ལ་སོགས་པ་གསུངས་པ་ལྟར། སློབ་མ་
རྣམས་ཀྱིས་སློབ་དཔོན་ལ་ཕྱག་དང་མཎྜལ་སྔོན་དུ་འགྲོ་བས་གསོལ་བ་བཏབ། སློབ་དཔོན་གྱིས། དེ་ནས་རྡོ་རྗེ་སློབ་དཔོན་དཔལ། །རྗེས་སུ་བརྩེ་བཅས་ཕན་སེམས་ཀྱིས། །སློབ་ལ་སྙིང་རྗེ་བསྐྱེད་ནས་ནི། །ཞེས་གསུངས་པ་ལྟར་དྲི་བ་ལ་སོགས་པའི་
སྒོ་ནས་དེའི་བསམ་པ་ངེས་པར་བྱས་ལ། མཚན་ཉིད་དང་ལྡན་ཞིང་འོས་སུ་གྱུར་པ་ན། སྙིང་རྗེ་ཆེན་པོ་སྔོན་དུ་འགྲོ་བས་དབང་བསྐུར་བར་ཁས་བླང་ཞིང་སློབ་མ་རྣམས་ལ་ཏིང་ངེ་འཛིན་གྱིས་བསྲུང་བ་བྱ་སྟེ། དཀྱིལ་ཆོག་གཞུང་འགྲེལ་ལས། སློབ་མས་
བླ་མ་ལ་དཀྱིལ་འཁོར་བྲི་བའི་ཕྱིར་ལན་གསུམ་གྱི་བར་དུ་གསོལ་བ་གདབ་པར་བྱའོ། །དེ་ནས་དེའི་སེམས་ལས་བྱུང་བའི་བགེགས་རང་གི་སྙིང་ཁའི་ས་བོན་གྱི་གཟི་བརྗིད་ཀྱིས་བསྐྱེད་ལ། རྩ་བའི་སྔགས་སམ་ཕྲེང་བའི་སྔགས་བརྒྱ་རྩ་བརྒྱད་བཟླས་པས་
བསྲུངས་ནས། ཞེས་བྱ་བ་ལ་སོགས་པ་གསུངས་པ་ལྟར་རོ། །དེ་ལྟར་བྱས་པའི་དགོས་པ་ནི་གུར་ལས། གུང་གིས་སློབ་དཔོན་གསོལ་མ་བཏབ། །འདིར་ནི་རིགས་སུ་སྐྱེ་བ་མེད། །ཅེས་གསུངས་པའི་དགག་བྱ་རྣམས་ཁེགས་པ་དང་། སྤྱི་རྒྱུད་
ལས༑ དེ་ལྟར་སློབ་མ་ཡོངས་བཟུང་ན། །ལས་ལ་བགེགས་ནི་མེད་པར་འགྱུར། །ཞེས་འབྱུང་བ་ལྟར་གྱི་དགོས་པ་བསྒྲུབ་པའི་ཕྱིར་ཡིན་ནོ། །རྗེས་བཟུང་གི་སྐབས་ཀྱི་སློབ་མ་འདི་དག་ལ་གྲངས་ངེས་སུ་བྱས་པ་ཞིག་ངེས་པར་དགོས་སམ་ཞེ་
450



བརྒྱད་ཅུ་ཐམ་པ་
།ན། གསང་བ་སྤྱི་རྒྱུད་ལས། མཁས་པས་སློབ་མ་གཅིག་གམ་གསུམ། །ལྔའམ་ཡང་ན་བདུན་དག་གམ། །ཉི་ཤུ་རྩ་ནི་ལྔ་ཡི་བར། །ཟུང་དུ་མ་གྱུར་སློབ་མ་བཟུང་། །ཞེས་དང་། རྣམ་སྣང་མངོན་བྱང་ལས། སློབ་མ་
དད་ཅིང་རིགས་མཐུན་པ། །དེ་བཞིན་དཀོན་མཆོག་གསུམ་ལ་དད། །དཔའ་ལ་ཡིད་རབ་བརྟན་པ་ནི། །གཅིག་གཉིས་བཞི་ལས་ལྷག་ཀྱང་རུང་། །དཔྱད་མི་དགོས་པར་བཟུང་བར་བྱ། །ཞེས་དང་། སློབ་དཔོན་སྙིང་རྗེས་ཆེན་པོ་དང་ལྡན་
ཚ# | པས༑ སེམས་ཅན་གྱི་ཁམས་མ་ལུས་པ་བསྒྲལ་བའི་དབང་དུ་བྱས་ཏེ། དེས་བྱང་ཆུབ་ཀྱི་སེམས་ཀྱི་རྒྱུར་འགྱུར་བར་བྱ་བའི་ཕྱིར་སློབ་མ་ཚད་མེད་པ་བཟུང་བར་བྱའོ་ཞེས་གསུངས་ཞིང་། དེའི་དོན་འཕགས་པ་རིན་པོ་ཆེས་ཀྱི་རྡོ་རྗེའི་དབང་ཆུ་ལས། ལུང་
སྔ་མ་རིགས་གསུམ་སྤྱིའི་དཀྱིལ་འཁོར་ཁོ་ན་ལ་དགོངས་པར་གསལ་མོད། བླ་མ་དམ་པའི་སྲོལ་གང་འདུག་བཞིན་བྱས་པས་རང་ལ་ཉེས་པ་མེད་དོ། །ཞེས་ཕྱོགས་གཉི་ག་རུང་བར་བཤད་ཅིང་། དེ་དང་མཐུན་པར་དེ་ཉིད་ཀྱིས་མཛད་པའི་རྩ་རྒྱུད་ཀྱི་ཊིཀ་
ལས་ཀྱང་འབྱུང་ངོ༌། །གཉིས་པ་དབང་གི་མངོན་རྟོགས་ལ། བསྙེན་པ་ས་ཆོག་སྟ་གོན་དང་། །བྲི་ཞིང་རྒྱན་དགྲམ་སྒྲུབ་ཅིང་མཆོད། །འཇུག་ཅིང་དབང་བསྐུར་མཇུག་ཆོག་གོ །དང་པོ་ལ་གསུམ་གྱི་རབ་འབྲིང་གཉིས་ནི་མན་ངག་ལས་འབྱུང་ལ། ཐ་
མ་གྲངས་ཀྱི་བསྙེན་པ་ནི། རྒྱུད་ལས། འཁོར་ལོའི་བདག་པོ་བཟླས་པ་འབུམ། །དཀྱིལ་འཁོར་ཅན་གྱི་དེ་བཞིན་ཁྲི། །ཞེས་བཤད་པ་ནི་རྫོགས་ལྡན་ལ་དགོངས་ལ། རྩོད་དུས་སུ་དེ་བཞི་འགྱུར་དགོས་པར་གསུངས་ཏེ། སྡོམ་འབྱུང་ལས། རྫོགས་
གོང་རྒྱན་



ལྡན་དུས་སུ་བཟླས་ཆ་གཅིག །ཉིས་འགྱུར་གསུམ་ལྡན་ལ་རབ་བཟླས། །གསུམ་འགྱུར་གཉིས་ལྡན་ལ་རབ་བརྗོད། །རྩོད་ལྡན་བཟླས་པ་བཞི་འགྱུར་རོ། །ཞེས་སོ། །ཅིའི་ཕྱིར་རྫོགས་ལྡན་ལ་སོགས་པར་བརྗོད་ཅེ་ན། དཔག་མེད་ཚེ་ལྡན་མཁའ་ལ་
འགྲོ །གཟུགས་མཛེས་ཡིད་དུ་འོང་བ་དང་། །ཡིད་བདེ་དགའ་བའི་ཟས་ཀྱི་འཚོ། །ཉི་ཟླ་གཟའ་སྐར་དུས་ཚིགས་སྤངས། །ཕོ་མོའི་མཚན་སྤངས་བྱེ་བྲག་མེད། །སེམས་ཅན་ཞེས་བྱ་འབའ་ཞིག་གོ །ཡོན་ཏན་ཐམས་ཅད་རྫོགས་པས་ན། །དུས་དེ་
| རྫོགས་ལྡན་ཞེས་སུ་བཤད། །ཚེ་ལོ་རིང་ཞིང་ནད་མེད་དང་། །རང་གི་མཐུ་ཡིས་མཁའ་ལ་འགྲོ། །གཟུགས་མཛེས་ཡིད་དུ་འོང་བ་སྟེ། །ཡོན་ཏན་གསུམ་དང་ལྡན་པས་ན། །དུས་དེ་གསུམ་ལྡན་ཞེས་བྱའོ། །ཇི་སྲིད་ལྟ་བ་ནས་བརྩམས་ནས། །ཇི་
སྲིད་འབྲས་ཆན་ཟ་བའི་བར། །ཡོན་ཏན་གཉིས་དང་ལྡན་པས་ན། །དུས་དེ་གཉིས་ལྡན་ཞེས་སུ་བསྟན། །ཇི་སྲིད་སྤྱོ་བ་བྱས་པ་ནས། །ཇི་སྲིད་ཚེ་ལོ་བཅུ་པའི་བར། །རྩོད་པ་རྣམས་དང་ལྡན་པས་ན། །དུས་དེ་རྩོད་ལྡན་ཞེས་སུ་བསྟན། །ཞེས་སོ། །
གཉིས་པ་ལ་བརྟག་བསླང་སྦྱང་བཟུང་བསྲུང་བའོ། །དང་པོ་ནི། ཚལ་དང་སྐྱེ་བོ་མེད་གནས་དང་། །བྱང་ཆུབ་སེམས་དཔའི་ཁྱིམ་དང་ནི། །དཀྱིལ་འཁོར་ཁང་པའི་ནང་དུ་ཡང་། །དཀྱིལ་འཁོར་དམ་པ་རབ་ཏུ་བཞེངས། །ཞེས་གསུངས་ཏེ། ཁ་དོག་
དང་༑ དབྱིབས་དང་། ཕྱོགས་དང་། ས་དང་ཆུའམ་མེ་ཏོག་དང་། ལྟས་ལ་སོགས་པའི་སྒོ་ནས་བརྟག་པའོ། །བསླང་བ་ལ་གཉིས་ཀྱི། མངོན་པ་ལས་བསླང་བ་ནི། སའི་བདག་པོ་ལ་ཚིག་གམ་རིན་གྱི་སྒོ་ནས་བསླང་བ་སྟེ་སྤྱི་རྒྱུད་ལས། བདེན་
452
ཏུས།



།པའི་ཚིག་གིས་བསླང་བའམ། །ཡང་ན་རི་བའི་རིན་གྱིས་བསླུ། །ས་ཡི་བདག་པོས་གནང་ནས་ནི། །སློབ་དཔོན་གྱིས་ནི་དཀྱིལ་འཁོར་བྲི། །ཞེས་སོ། །མི་མངོན་པ་ལས་བསླང་བ་ནི། སའི་ལྷ་མོ་སོགས་ལ་གཏོར་མ་བྱིན་
ནས་སློང་བ་སྟེ། སམ་ཊ་ལས། སའི་ལྷ་མོ་གསེར་གྱི་མདོག་ཅན་བུམ་པ་ལག་ན་ཐོགས་པ་བཀུར་ཅིང་བཅུག་སྟེ་བཅིངས་ནས་དྲི་ཞིམ་པོ་ལ་སོགས་པའི་མཆོད་པ་ལྔ་པོ་རྣམས་ཀྱིས་མཆོད་ཅིང་། ལྷག་པར་ཉེ་བར་གནས་པར་བྱའོ་ཞེས་དང་། རྒྱུད་
༩ ལས༑ གོང་གི་ཨ་སོགས་སྔགས་ཀྱིས་ནི། །དེ་ལ་གཏོར་མ་རྣམ་པར་སྦྱིན། །ཞེས་དང་། མ་མ་རིན་ཆེན་སྣ་ཚོགས་འཛིན། །ཞེས་སོགས་སོ། །སྦྱང་བ་ལ་གཉིས་ཀྱི། ལས་དང་བྱ་བས་སྐྱོན་སྦྱང་བ་ནི། དཀྱིལ་འཁོར་གྱི་ས་སྙིང་ཁ་ནུབ་ཙམ་དུ་
བརྐོས་ནས། རུས་པ་ལ་སོགས་པའི་ཟུག་རྔུ་རྣམས་ཕྱུང་སྟེ་དྲི་བཟང་དང་སྦྱར་ལ་སྟེགས་བུ་བྱ་བ་སྟེ། དེ་ནས་དཀྱིལ་འཁོར་ཁྲུ་གསུམ་དང་སོགས་སོ། །ཏིང་ངེ་འཛིན་གྱིས་བགེགས་སྦྱང་བ་ནི། དང་པོར་ལྷ་ཡིས་བདག་ཉིད་ཀྱིས། །རྣལ་འབྱོར་པས་ནི་
ནོར་འཛིན་སྦྱང་། །ཞེས་དང་། གོང་དུ་གསུངས་པའི་སྔགས་ཉིད་ཀྱིས། །མཁས་པས་འཛིན་མ་རྣམ་པར་སྦྱང་། །ཞེས་སོ། །བཟུང་བ་ལ་གཉིས་ཀྱི། བློས་བཟུང་བ་ནི། སའི་ཕྱོགས་འདིར་དཀྱིལ་འཁོར་བཞེངས་པར་བྱའོ་སྙམ་པ་དང་། སྟེང་
སྟབས་ཀྱི་བཀོད་པས་བཟུང་བ་ནི། རྩ་བའི་རྐང་སྟབས་བརྒྱད་དང་། གོམ་སྟབས་བཞི་དང་། ཚུལ་བཅུ་དྲུག་དང་། བ་དན་གཉིས་དང་། མཆོད་པ་བཅུ་གཉིས་དང་། འདུག་སྟངས་བཅུ་དང་། གར་གྱི་ཉམས་དགུ་དང་
། ཀླུའི་བཀོད་པ་རྣམས་



ཏེ༑ སྟང་སྟབས་ཐམས་ཅད་ཚང་བར་བྱེད་པའམ། མ་གྲུབ་ན་རྩ་བའི་རྐང་སྟབས་བརྒྱད་ཙམ་བྱེད་པ་སྟེ། གུར་ལས། ས་གཞི་ཡོངས་བཟུང་དུས་སུ་ནི། །དམ་ཚིག་འདི་ནི་རབ་བསྐུལ་བས། །ཡེ་ཤེས་རྡོ་རྗེ་ཅན་གྱིས་བྱ། །འདི་ནི་དམ་ཚིག་རིམ་པའི་
མཆོག་ཅེས་ཏེ་རྒྱས་པར་བཤད་རྒྱུད་གཉིས་ལས་རྟོགས་པར་བྱའོ། །བསྲུང་བ་ནི་སླར་ཡང་བགེགས་མི་འཇུག་པར་བྱ་བའི་ཕྱིར་ས་ཕྱོགས་དེར་བསྲུང་བའི་འཁོར་ལོ་བསྒོམ་པ་སྟེ། ཇི་ལྟར་བསམ་གཏན་དེ་བཞིན་འདིར། །བསྲུང་བ་ཇི་ལྟར་གསུངས་པ་
g ཉིད༑ །ཞེས་དང་། ཕྱོགས་ཀུན་ཏུ་འཇུག་པ་སློབ་དཔོན་གྱི་ཆས་གོས་ནི། ཁྲུས་དང་གཙང་སྦྲ་དེ་བཞིན་ལུས། །སྣ་ཚོགས་རྒྱན་གྱིས་ཉེ་བར་བརྒྱན། །ཞེས་སོ། །གསུམ་པ་སྟ་གོན་ལ་བཞི་ལས། སའི་ལྷ་མོ་སྟ་གོན་ནི་མི་མངོན་པ་ལ་བསླང་བ་དང་
མཐུན་ནོ། །ལྟ་སྟ་གོན་ནི་སམ་ཊ་ཕྱི་མ་ལས། དཀྱིལ་འཁོར་པ་ལྟ་གོན་ལ་གནས་པར་བྱའོ། །དྲི་ལ་སོགས་པས་དཀྱིལ་འཁོར་གྱི་ནང་གི་ལྷ་ཐམས་ཅད་ཀྱི་གནས་སུ་རང་གི་ཧཱུཾ་དང་། དེའི་མཚན་དང་པོར་བཟླས་ནས་མངོན་པར་གཏོར་ཞིང་། དེ་ནས་
ཚོགས་ཀྱི་དཀྱིལ་འཁོར་རང་གི་ལྷའི་འཁོར་ལོ་བཏོན་ཏེ་གནས་ཇི་ལྟ་བར་བཞུགས་སུ་གསོལ་ནས། གསུངས་པའི་དགུགས་པ་ལ་སོགས་པའི་བྱིན་གྱི་རླབས་པ་སྔོན་དུ་བྱ་བ་དང༌། རང་གི་སྔགས་དང་། ཕྱག་རྒྱ་དང་ལྷན་ཅིག་ཏུ་ཉེ་བར་བལྟས་
ནས༔ ཞེས་གསུངས་སོ། །ཚོམ་བུའི་དཀྱིལ་འཁོར་བསྐྱེད་ནས་དེ་ལ་མཆོད་པའང་། དེ་ཉིད་ལས། མཆོད་པ་དང་བསྟོད་པ་དང་ཕྱག་འཚལ་ནས་ཉོན་མོངས་པ་ཅན་གྱི་ཡིད་ཉེ་བར་ཞི་བར་བྱ་བའི་ཕྱིར་སྦྱིན་སྲེག་བྱས་ནས་ཕྱོགས་སུ་གཏོར་མ་སྦྱིན་པར་
དུས་



༄༅། ། །བྱའོ། །ཞེས་བྱ་བ་གསུངས་སོ། །བུམ་པ་སྟ་གོན་ནི། བུམ་པ་བརྒྱད་ལ་སོགས་པ་ལྡན། །དེ་ཡང་ཡལ་ག་ལ་སོགས་བརྒྱན། །མགྲིན་པ་གོས་ཀྱིས་བཀབ་པ་དང་། །རིན་ཆེན་ལྔ་ནི་ཡོངས་སུ་གཞུག །རྣམ་པར་རྒྱལ་བ་
ཤར་དུ་སྦྱིན། །ཞེས་དང་། སམ་ཊ་ལས། རེ་ཞིག་རྩ་བའི་བུམ་པ་ལ་སོགས་པ་ལྷག་པར་གནས་པ་བྱས་ནས། ཞེས་གསུངས་སོ། །སློབ་མ་ལྷག་གནས་ཀྱང་། དེ་ཉིད་ལས། སློབ་མ་ལྷག་པར་གནས་པར་བྱའོ། །ཧཱུྃ་བཟླས་པའི་ཆུས་དང་པོར་སྙིང་
༩ |ཁར་གཏོར་ནས། དེ་ཉིད་ཀྱིས་རྡོ་རྗེ་དང་བཅས་པའི་ལག་པ་བཞག་པར་བྱ་ཞིང་། སྙིང་ཁར་རྡོ་རྗེ་རྩེ་ལྔ་པ་དང་། ཇི་སྲིད་སྤྱི་བོར་སྣ་ཚོགས་རྡོ་རྗེ་བསམ་པར་བྱའོ། །གསུམ་ལ་སྐྱབས་སུ་འགྲོ་བ་ལ་སོགས་པ་བྱ་སྟེ། ཧཱུཾ་གིས་མངོན་པར་བསྔགས་པའི་
སྲད་བུས་དཔུང་པ་བཅིངས་ནས་སོ་ཤིང་ལ་སོགས་པ་དང་དྲི་ལ་སོགས་པ་སྦྱིན་པར་བྱའོ། །དེ་རྣམས་ལ་ཆོས་ཀྱང་བསྟན་ཅིང་ཞེས་བྱ་བ་ལ་སོགས་པ་གསུངས་སོ། །བཞི་པ་ལ་ཐིག་དང་ཚོན་གྱིས་བྲི་བ་དང་། །མཚན་མ་དགོད་དང་རྒྱན་དགྲམ་པའོ། །
དང་པོ་ནི། རང་འདོད་ལྷ་ཡི་གཟུགས་ཀྱིས་ནི། །གསར་པ་ལེགས་པར་བཀལ་བ་དང་། །ཤིན་ཏུ་ཚད་མ་མཛེས་པ་ཡི། །སྲད་བུ་ཤེས་རབ་ཅན་གྱི་གདབ། །ཅེས་དང་། གུར་ལས། དང་པོར་ཚངས་པའི་ཐིག་དང་ནི། །གཉིས་པར་མཚམས་ཀྱི་ཐིག་
ཙ དང་ཡང་། །གསུམ་པར་དངོས་གཞི་ཡི་ནི་བཞི། །འཁོར་ལོ་ཡི་ནི་བརྒྱད་ཉིད་ཀྱི། །ཆ་ཡི་སྒོར་ནི་རབ་ཏུ་གྲགས། །སྒོ་ཁང་ལྷ་ཡི་སྣམ་བུ་ནི། །སྒོ་ཡི་ཚད་ཀྱི་ཚད་དུ་བྱ། །སྒོ་ཡི་ཕྱེད་ཀྱི་ཆ་རུ་ནི། །ཡ་ཕུབ་དང་ནི་འགྲམ་ཉིད་དོ། །མཆོད་སྣམ་ཉིད་ཀྱང་།



དེ་བཞིན་ཏེ། །སྒོ་ཕྱེད་དྲྭ་བ་དྲྭ་ཕྱེད་དོ། །ཞེས་དང་། ཡེ་ཤེས་ཀྱི་ཐིག་ཀྱང་། དེ་ཉིད་ལས། འདི་ནི་ཐིག་གདབ་པའི་དམ་ཚིག་སྟེ། ཨོཾ་ས་མ་སུ་ཏྲམཱ་ཏི་ཀྲ་མ་ཧཱུྃ། ཞེས་སོ། །ཚོན་གྱིས་བྲི་བ་ནི། རྡུལ་ཚོན་དམ་པའི་ཚོན་དང་ནི། །ཞེས་དང་། ཤར་
དུ་གྲི་གུག་རྣམ་པར་བྲི། །གུར་ལས། རིན་ཆེན་ལྔ་ཡི་རྡུལ་ཚོན་མཆོག །ཅེས་དང་། སམ་ཊ་ལས། དང་པོར་སློབ་དཔོན་གྱིས་རྡུལ་ཚོན་བྲི་བར་བྱའོ། །ཕྱིས་ནི་སློབ་མས་དཀྱིལ་འཁོར་གྱི་དབུས་སུ་སྔོན་པོ་དང་། དམར་པོ་དང་། དཀར་པོ་
དང་༑ ལྗང་ཁུ་དང་། སེར་པོའི་རྡུལ་ཚོན་ལྔའོ། །གཉིས་པ་ལ་ནི་སྔོན་པོ་དང་། དམར་པོ་དང་། དཀར་པོ་དང་གསུམ་མོ། །གསུམ་པའི་འཁོར་ལོ་ནི་རྡུལ་ཚོན་དཀར་པོས་སོ། །འཁོར་ལོའི་ལྟེ་བ་སྣ་ཚོགས་འབར་ཞེས་བྱ་བ་ནི། སྣ་ཚོགས་པདྨར་
བཞུགས་པའི་རྣམ་པར་སྣང་མཛད་ཆེན་པོ་བཞུགས་པར་བྱའོ། །ཤར་ལ་སོགས་པའི་རི་མིག་རྣམས་སུ་ནི་རྟག་པ་ལ་སོགས་པའི་སྟེ་ཕྱོགས་སུའོ། །འཁོར་ལོའི་ཤར་ལ་སོགས་པའི་མཚམས་སུ་ནི་སངས་རྒྱས་སྤྱན་ལ་སོགས་པའོ། །འཕར་མ་གཉིས་པའི་
ཤར་ལ་སོགས་པའི་ཕྱོགས་སུ་དྲག་མོ་ལ་སོགས་པའི་རྡོ་རྗེ་ལྷ་མོ་རྣམས་སོ། །འཕར་མ་གསུམ་པའི་ཤར་ལ་སོགས་པའི་སྣམ་བུ་ལ་བྱང་ཆུབ་སེམས་དཔའ་བྱམས་པ་ལ་སོགས་པ་བྲི་བར་བྱའོ། །ཤར་གྱི་སྒོར་ལྕགས་ཀྱུ་མ་ལ་སོགས་པའོ། །མཚམས་
རྣམས་སུ་མུཎྜ་སོགས་པའོ། །དེ་ལྟར་དཀྱིལ་འཁོར་བྲི་བར་བྱའོ། །ཞེས་གསུངས་སོ། །མཚན་མ་དགོད་པ་ལ། སྐུ་ཚོམ་བུའམ་ཙཀ་ལི། གསུང་ཡིག་འབྲུ། ཐུགས་ཕྱག་མཚན་གསུམ་ལས་ཕྱི་མ་ཁོ་ན་བསྔགས་ཏེ། སྤྱི་རྒྱུད་ལས། དང་པོ་
བཏུས་



གྲུ་གསུམ་
༄༅། །གཟུགས་སུ་བྲི་བར་བྱ། །གཉིས་པ་ཕྱག་རྒྱུར་རབ་ཏུ་གྲགས། །གསུམ་པ་གདན་དང་གནས་དག་ཏུ། །བྲི་བའི་ཆོ་ག་མཁས་པས་གསུངས། །ཡན་ལག་ཉམས་ན་བྱིན་མི་རློབ། །དངོས་མི་འགྲུབ་པར་གསུངས་པས་ན། །
དེས་ན་དཀྱིལ་འཁོར་ལྷ་རྣམས་ཀུན། །མཁས་པས་ཕྱག་རྒྱའི་དབྱིབས་སུ་དགོད། །ཅེས་དང་། རྩ་བཤད་རྣམས་ལས་ཀྱང་ཕྱག་མཚན་འགོད་པ་ཉིད་གསུངས་སོ། །རྒྱན་དགྲམ་པ་ནི། སམ་ཊ་ལས། འདོད་ཡོན་ལྔ་ཡིས་གང་བ་དང་། །བླ་བྲེ་བྲེས་
པས་ཉེ་བར་འབར། །ཞེས་ཏེ་གོ་སླའོ། །སྒྲུབ་ཅིང་མཆོད་པ་ལ་གཉིས་ཀྱི། སྒྲུབ་པ་ནི་དེར་ནི་རིགས་ལྔ་ལས་བྱུང་བའི། །རིག་མ་བཟང་པོ་རྣམ་པར་གཞུག །ཅེས་སོ། །དཀྱིལ་འཁོར་སྒྲུབ་པའི་རྟེན་རིག་མ་གཞུག་པ་དང་། སམ་ཊ་ལས། བདག་
# པོའི་རྣལ་འབྱོར་དང་ལྡན་པས་ལེགས་པའི་རྣལ་འབྱོར་གྱི་ལྷ་ཐམས་ཅད་ཀྱི་འཁོར་ལོ་རང་གི་བདག་ཉིད་ཀྱི་ནང་དུ་བསྒོམ་པར་བྱ་ཞིང་དེའི་ང་རྒྱལ་དང་ལྡན་པར་བྱའོ། །ཞེས་དང་། ལྷའི་འཁོར་ལོ་བཏོན་པ་དེ་བཞིན་དུ་ལྷའི་འཁོར་ལོ་དེར་ནང་དུ་བསྒོམ་པར་
བྱའོ། །ཞེས་སོ། །མཆོད་པ་ནི་སྣ་ཚོགས་ཧཱུྃ་ནི་རྫོགས་པ་དང་། །མེ་ཏོག་ལ་སོགས་དབུལ་བ་ཉིད། །ཅེས་དང༌། གུར་ལས། མེ་ཏོག་འདི་ནི་བཟང་ཞིང་ལེགས། །ཞེས་སོགས་དང་། གླུ་ནི་རྡོ་རྗེ་ཅན་ལ་དབུལ། །གར་ནི་སངས་རྒྱས་རྣམས་ལ་
འབུལ༑ །ཧི་ར་མཆོག་ལ་དེ་བཞིན་དྲི། །འཇིག་རྟེན་རྗེ་ལ་བཟའ་དང་བཏུང་། །གོས་ཀྱི་མཆོད་པ་རྟ་མཆོག་ལ། །འདི་རྣམས་དམ་ཚིག་དམ་པ་སྟེ། །རྡོ་རྗེ་མཆོད་པ་བྱས་པ་ཡི། །རྡོ་རྗེ་ཅན་ཀུན་མཉེས་པར་བྱེད། །ཅེས་དང་། སམ་ཊ་ལས། དྲི་དང་།
ཀོ ར་གན་



ཕྲེང་སོགས་རིམ་གྲོ་དང་། །འོ་མའི་མཆོད་སོབ།ས་རྒྱས་པ་ཡི། །ཕྱག་རྒྱུ་ལྷན་ཅིག་སྒྲུབ་པ་པོས། །གུས་པར་འབད་པས་ཡང་དག་མཆོད། །ཅེས་སོགས་གསུངས་སོ། །འཇུག་ཅིང་དབང་བསྐུར་བ་ལ་གཉིས་ཀྱི། སློབ་དཔོན་བདག་ཉིད་འཇུག་ཅིང་
དབང་བླང་བ་ལ་ཧེ་རུ་ཀའི་ང་རྒྱལ་གྱིས་འཇུག་པ་ནི། རྡོ་རྗེ་སེམས་དཔའི་སྙེམས་བྱས་ནས། །རྐང་པ་གཡས་པ་བརྐྱང་བྱས་ཏེ། །ཕྱག་གཉིས་ཀྱེ་རྡོ་རྗེ་སྦྱོར་བས། །སློབ་དཔོན་དཀྱིལ་འཁོར་གཞུག་པ་ཉིད། །ཅེས་དང་། བདག་ཉིད་འཇུག་ཅིང་དབང་
བླང་དགོས་པའང་། སམ་ཊ་ལས། སྔགས་ཀྱི་ལམ་ནི་རྗེས་བཙལ་བས། །གང་ཚེ་མཁས་པས་དབང་བསྐུར་བ། །སངས་རྒྱས་ཀུན་གྱི་མངོན་སུམ་དུ། །དཀྱིལ་འཁོར་བདེ་བར་གཤེགས་ནས་སུ། །འཇིག་རྟེན་ཁམས་ནི་མཐའ་ཡས་སུ། །རང་བྱིན་
# རླབས་པའི་གནས་ཐོབ་ནས། །ཞེས་སོགས་ནས། དམ་ཚིག་ཉམས་པས་འཇིགས་པ་ཡི། །བློ་དང་ལྡན་པས་དེ་བཞིན་བླང་། །ཞེས་སོ། །སློབ་མ་འཇུག་ཅིང་དབང་བསྐུར་བ་ལ། འཇུག་པ་དང་དབང་གཉིས། དང་པོ་ལ་ཕྱི་འཇུག་དང་ནང་འཇུག་
གཉིས་ལས། དང་པོ་ནི། གོས་ཀྱིས་མིག་ནི་བཀབ་ནས་སུ། །དེར་ནི་སློབ་མ་གཞུག་པ་ཉིད། །ཅེས་དང་། སམ་ཊ་ཕྱི་མ་ལས། དངོས་གྲུབ་ཐམས་ཅད་ཀྱི་དོན་དུ་རང་གིས་གསོལ་བ་བཏབ་ནས། དང་པོ་ལ་སོགས་པ་བསྐྱེད་པར་བྱ་སྟེ། སློབ་མ་སྣ་
ཚོགས་པས་བརྒྱན་པར་བྱའོ། །ཨོ་ལ་སོགས་པས་སྙིང་གར་སྐུ་ལ་སོགས་པའི་བྱིན་གྱི་རླབས་པའི་ཕྱག་རྒྱས་བྱིན་གྱིས་བརླབ་པར་བྱའོ། །ཐལ་མོ་སྦྱར་བ་སྡིགས་མཛུབ་བཀྲིས་པའི་འཁོར་ལོའི་རྣམ་པས་ཧཱུྃ་ཞེས་བརྗོད་ཅིང་གནས་ལྔ་པོ་ཐམས་ཅད་དུ་བྱས་
458
ཏུས་



གྱ་བཞི་
།ཏེ། ཞེས་དང་། གདོང་གོས་ཀྱི་བཀབ་ནས་སོགས་དང་། བུམ་པ་སྒོར་གནས་པ་ལས་ཐམས་ཅད་པ་བཟླས་པས་བསང་གཏོར་བྱའོ། །དེ་རྣམས་གོས་ལ་སོགས་པས་བརྒྱན་པར་བྱས་ལ་བདག་པོའི་རྣལ་འབྱོར་དང་ལྡན་
པས༑ ཞེས་བྱ་བ་ལ་སོགས་པ་གསུངས་སོ། །ནང་དུ་འཇུག་པ་ནི། རྒྱུད་ལས། ཕྱི་ནས་དཀྱིལ་འཁོར་རབ་ཏུ་བསྟན། །ཞེས་དང་། གུར་ལས། ཞེ་སྡང་རྡོ་རྗེ་ཕྱག་འཚལ་བསྟོད། །ཅེས་སོགས་དང་། སམ་ཊ་ལས། རྡོ་རྗེ་ལྷ་མོ་ལ་སོགས་པའི་
ཕྱག་རྒྱས་བཟུང་བའི་མེ་ཏོག་དང་ཧཱུྃ་ཉིད་ཀྱིས་གཞུག་ཅིང་སྤྱིའི་ཆོ་གས་ཐམས་ཅད་བྱའོ། །ཞེས་དང་། རྒྱུད་ལས། མང་དུ་རབ་ཏུ་བརྗོད་པས་ཅི། །ཇི་ལྟར་དེ་ཉིད་འདུས་པ་ཡི། །དཀྱིལ་འཁོར་ཆོ་ག་དེ་བཞིན་བྱ། །ཞེས་བྱ་བ་ལ་སོགས་པ་གསུངས་
པས་ཤེས་སོ། །དབང་བསྐུར་བ་ལ་གཉིས་ལས། ཐུན་མོང་གི་དབང་ནི། ཆུ་དང་ཅོད་པན་རྡོ་རྗེ་དང་། །དྲིལ་བུ་མིང་དང་བརྟུལ་ཞུགས་སོ། །ཐུན་མོང་མ་ཡིན་པའི་དབང་ནི། །བུམ་པ་དང་ནི་གསང་བའི་དབང་། །ཤེས་རབ་ཡེ་ཤེས་བཞི་པའོ། །དེ་
དག་ཀྱང་གུར་བཅོ་ལྔ་པ་ལས། ཆུ་ཡི་དབང་གིས་དང་པོ་སྟེ། །ཅོད་པན་དབང་ལས་གཉིས་པའོ། །རྡོ་རྗེའི་དབང་གིས་གསུམ་པ་སྟེ། །རང་གི་བདག་པོ་བཞི་པ་ཉིད། །མིང་གི་དབང་བསྐུར་ལྔ་པ་སྟེ། །དྲུག་པ་རྫོགས་པའི་སངས་རྒྱས་ཉིད། །བུམ་
པའི་དབང་ནི་བདུན་པ་སྟེ། །གསང་བའི་དབང་ནི་བརྒྱུད་པ་སྟེ། །ཤེས་རབ་ཡེ་ཤེས་དགུ་པའོ། །དེ་ཉིད་རྡོ་རྗེའི་སྦྱོར་བ་ཡི། །ཀུན་གྱི་དེ་ཉིད་བརྟུལ་ཞུགས་བརྗོད། །སྟོན་པ་རང་གིས་ལུང་བསྟན་ཏེ། །དེ་འདིར་དབང་གི་ཆོ་གའོ། །ཞེས་དང་། དབང་
451
[



བཅུ་ཀ་ལྷན་ཅིག་ཏུ་བསྟན་ནས། ཕྱི་མ་བཞི་གསལ་བར་བྱ་བའི་ཕྱིར། གུར་ལེའུ་བདུན་པ་ལས། བུམ་པའི་དབང་ནི་དང་པོ་སྟེ། །གཉིས་པ་ལ་ནི་གསང་བའི་དབང་། །གསུམ་པ་ཤེས་རབ་ཡེ་ཤེས་ཏེ། །ཇི་ལྟར་ལུས་ནི་དེ་བཞིན་གཤེགས། །ཞེས་
སོ༑ །མདོར་ན་ཐུན་མོང་གི་དབང་དྲུག་གུར་ལེའུ་བཞི་པ་ལས་གསལ་ལ། ཐུན་མོང་མ་ཡིན་པ་རྣམས་རྩ་རྒྱུད་ཕྱི་མའི་གསུམ་པར་གསལ་ལོ། །དབང་དེ་དག་ལ་ཅིའི་ཕྱིར་དེ་སྐད་ཅེས་བརྗོད་ཅེ་ན། གནས་སྐབས་ཐམས་ཅད་དུ་བུམ་པའི་བྱ་བ་འཇུག་པའི་
ཕྱིར་བུམ་པའི་དབང་ནི་ཆུ་ལ་སོགས་པ་དང་པོ་བདུན་ནོ། །རྫས་གསང་བས་གསང་དབང་སྟེ། དེ་ལ་གསུམ་ལས་ཕྱེ་བའི་ལྔ་སྟེ། ཡབ་དང་ཡུམ་དང་གྲོལ་བའི་སྟོབས་ལས་ཐོབ་པ་གསུམ་གྱི་ཕྱི་མ་ལ་རྣམ་རྟོག་གི་རིམ་པས་སྦྱིན་ལུགས་གསུམ་སྟེ་ལྔའོ། །
དེ་ལྟར་ཡང་སམ་ཊ་ཕྱི་མ་ལས། ཉིན་བར་གྱི་ཐིག་ལེའོ། །འབྲིང་པོ་ལ་ནི་ཉ་ཕྱིས་ཀྱིས་སོ། །མཆོག་ལ་ནི་སངས་རྒྱས་གཅིག་པུའི་བདག་ཉིད་ཀྱིས་སྦྱིན་པར་བྱའོ། །ཞེས་སོ། །དེ་ལྟར་ལྔའི་དང་པོ་གཉིས་ནང་གི་དབང་དང་། ཕྱི་མ་གསུམ་ལ་ཕྱིའི་
དབང་ཞེས་བྱ་སྟེ། ཡེ་ཤེས་ཐིག་ལེ་ལས། གསང་བ་གཉིས་སུ་དབྱེ་བར་གསུངས། །དེ་ནི་ཕྱི་དང་ནང་གིས་སོ། །ཞེས་སོ། །ཤེས་རབ་ཕྱག་རྒྱུ་གཏད་ཅིང་ཡེ་ཤེས་དགའ་བ་བཞི་ཉམས་སུ་མྱོང་བས་ཤེས་རབ་ཡེ་ཤེས་ཏེ་དེའང་ཕྱག་རྒྱུ་གཏད་པ་ལ་
བསྐྱེད་པའི་དབང་དང་། དགའ་བ་བཞི་ཉམས་སུ་མྱོང་བ་ལ་རྫོགས་པའི་དབང་ཞེས་གཉིས་སུ་བཤད་དེ། ཡེ་ཐིག་ལས། ཤེས་རབ་རྣམ་པ་གཉིས་སུ་དབྱེ། །བསྐྱེད་དང་རྫོགས་པའི་བྱེ་བྲག་གོ །ཞེས་སོ། །གསུམ་པའི་རྗེས་ལ་འབྱུང་བས་བཞི་པ་



༣. ༄༅། །སྟེ། ཤེས་རབ་ཡེ་ཤེས་ཀྱི་མྱུ་གུར་གྱུར་པའི་བྱང་ཆུབ་ཀྱི་སེམས་དེ་ཉིད་ཆོ་ག་ཇི་ལྟ་བས་འཕེལ་བར་གྱུར་པའི་དེ་ཁོ་ན་ཉིད་ཡན་ལག་བདུན་ལྡན་གྱི་ཕྱག་རྒྱ་ཆེན་པོའི་བདག་ཉིད་རྡོ་རྗེ་འཆང་ཆེན་པོའི་ངོ་བོར་ཤེས་ནས་ཡིད་འཛིན་པ་
མེད་པར་འཇོག་པ་སྟེ། འདིས་བག་ཆགས་དང་བཅས་པའི་རྟོག་པའི་དྲི་མ་འཁྲུད་པའི་ཕྱིར་ཕྱག་རྒྱ་ཆེན་པོའི་དབང་བསྐུར་ཞེས་བྱའོ། །དེ་ལ་དབྱེ་ན་ཕྱག་རྒྱ་ཆེན་པོའི་ཡེ་ཤེས་ཚིག་གིས་ངོ་སྤྲོད་པའི་ཚིག་གི སྤྲོས་བྲལ་གྱི་ཡེ་ཤེས་ཉམས་སུ་མྱོང་བ་དོན་
གྱི༔ ལམ་དུས་སུ་དེ་ཉིད་མི་འབྲལ་བར་སྐྱོང་བ་ལམ་དུ་བྱེད་པའི། གསུམ་པ་ལ་ཡེ་ཤེས་ངོས་མ་ཟིན་ན་བཞི་པར་ཕྱག་རྒྱ་ལ་བརྟེན་ནས་ཡེ་ཤེས་ངོས་འཛིན་པ་བཞི་པ་རྟེན་ཅན།. མཐར་ཐུག་གི་འབྲས་བུ་ལ་མཚམས་སྦྱོར་བར་བྱེད་པ་འབྲས་བུ་མངོན་དུ་བྱེད་
པའི་བཞི་པའོ། །དེ་དག་གི་མཐའ་རྟེན་ནི་ནུབ་གཅིག་ལ་དབང་བཞི་རྫོགས་པར་བསྐུར་ན་བུམ་དབང་གི་མཐའ་རྟེན་ལ་རྗེས་གནང་གསུམ་བྱ་སྟེ། དེ་རིང་རྡོ་རྗེ་སློབ་དཔོན་གྱུར། །ཞེས་སོགས་དང་། སམ་ཊ་གཉིས་པའི་དང་པོ་ལས། བྱང་ཆུབ་སེམས་ཀྱི་
རང་བཞིན་གྱིས། །སློབ་མ་སྡིག་དང་བྲལ་བ་ཉིད། །སངས་རྒྱས་གྲོང་ཁྱེར་མཆོག་སྔོན་དུ། །དེ་ནས་དེ་ལ་གནས་པ་བྱིན། །བྱང་ཆུབ་སྙིང་པོའི་བར་དུ་ནི། །ཕྱོགས་ཀུན་ཏུ་ནི་འཁོར་ལོ་ནི། །ཆོས་ཀྱི་འཁོར་ལོ་བླ་ན་མེད། །ཀུན་ཏུ་མཆོག་ཏུ་རབ་ཏུ་
བསྐོར༑ །ཞེས་སོ། །གསང་དབང་གི་མཐའ་རྟེན་ལུང་བསྟན་ནི། གུར་བཞི་པ་ལས། ཤཱཀྱ་ཐུབ་པར་རང་གྱུར་ནས། །སློབ་མ་ཆེན་པོ་ལུང་བསྟན་བྱ། །ཞེས་སོ། །ཤེས་རབ་ཡེ་ཤེས་ཀྱི་མཐའ་རྟེན་དབུགས་དབྱུང་ནི། དབུགས་དབྱུང་ཐམས་ཅད་བྱིན་
461



རྒྱུད་སྡེ་ཀུན་བཏུས་
ནས་ནི། །ཞེས་པས་ལམ་དང་འབྲས་བུའི་དབུགས་དབྱུང་གཉི་ག་བསྟན་ཏོ། །བཞི་པ་མཐའ་རྟེན་གཟེངས་བསྟོད་ནི། །དེང་བདག་སྐྱེ་བ་འབྲས་བུར་བཅས། །བདག་གི་འཚོ་བའང་འབྲས་བུར་བཅས། །དེ་རིང་སངས་རྒྱས་རིགས་སུ་སྐྱེས། །ད་ནི་
སངས་རྒྱས་རིགས་སུ་འགྱུར། །བསྐལ་པ་རྒྱ་མཚོར་འཇིགས་ཆེན་པོར། །མནར་མེད་སྐྱེ་བ་ཡང་དག་འཁྲུགས། །ཉོན་མོངས་འདམ་དཔག་བརྒལ་དཀའ་བ། །བདག་ནི་མགོན་པོ་ཁྱོད་ཀྱིས་བསྒྲལ། །ཞེས་སོ། །ནུབ་གཅིག་ལ་དབང་བཞི་རྫོགས་པར་
མི་བསྐུར་ན། སློབ་མའི་རིགས་ཅན་ལ་མཐའ་རྟེན་གང་ཡང་མི་དགོས་ལ། སློབ་དཔོན་གྱི་རིགས་ཅན་ལ་མཐའ་རྟེན་བཞི་ཀ་བུམ་དབང་གི་རྗེས་ལ་བྱའོ། །མཇུག་གི་ཆོ་ག་ལ། བླ་མར་ཡོན་དབུལ་དཀྱིལ་འཁོར་མཆོད། །གཤེགས་གསོལ་རྗེས་བསྡུ་
# དགའ་སྟོན་ནོ། །དང་པོ་ནི། སམ་ཊ་ལས། རངས་ཤིང་མིག་ནི་ཕྱེ་བ་ཡིས། །ཞབས་ལ་འཇུས་ནས་གུས་པར་བྱ། །གང་དང་གང་ཞིག་གུས་པའི་རྫས། །རེ་བ་མེད་པའི་སེམས་ཀྱིས་ནི། །དེ་དང་དེ་ཉིད་དབུལ་བར་བྱ། །བླ་མའང་སྙིང་རྗེ་ལྡན་པས་
ནི༑ །སློབ་མ་བསྡུ་བའི་བསམ་པའི་ཕྱིར། །དེ་ལ་ཕན་པའི་བསམ་པས་བཟུང་། །དེ་ནས་ཕྱག་འཚལ་མཆོད་ནས་ནི། །བླ་མ་ལ་ནི་ཡོན་རྣམས་དབུལ། །ཞེས་བྱ་བ་ལ་སོགས་པ་གསུངས་སོ། །གཉིས་པ་ནི། སམ་ཊ་ལས། མཆོད་པ་དང་བསྟོད་པ་ལ་
སོགས་པ་ཅི་འགྲུབ་བྱས་ནས་ཧཱུྃ་ཞེས་བརྗོད་པར་བྱའོ། །ཞེས་སོ། །གསུམ་པ་ནི། དེ་ཉིད་ལས། སཏཱ་བཛྲ་མུ ཞེས་པས་ལྷའི་འཁོར་ལོ་གཤེགས་སུ་གསོལ་བར་བྱའོ། །ཞེས་སོ། །བཞི་པ་ནི། དེ་ཉིད་ལས། ཧཱུྃ་ཉིད་ཀྱིས་རྡུལ་ཚོན་དབྱི་བར་བྱ་
462



གྱདྲུག་
།ཞིང་། བསྡུས་ནས་ཆུའི་ནང་དུ་བླུག་པར་བྱའོ། །ཞེས་སོ། །ལྔ་པ་ནི། གུར་ལས། ཚོགས་ཀྱི་ཟས་ནི་རྟག་ཏུ་བྱ། །ཞི་བ་ལ་སོགས་རབ་ཏུ་བསྐུལ། །སྔ་བར་དགེ་འདུན་ཆོས་སྟོན་བྱ། །བླ་མ་སངས་རྒྱས་ཡང་མཉེས་
བྱ༑ །བླ་མ་ལ་ནི་ཡོན་འབུལ་ཞིང་། །དེ་ཡི་རྗེས་སུ་ཚོགས་ཀུན་ལའོ། །ཞེས་སོ། །དེ་ལྟར་ཆོ་ག་རྒྱུད་གསུམ་དུ་མི་གསལ་བ་རྣམས་དེ་ཉིད་བསྡུས་པ་དང་གསང་བ་སྤྱི་རྒྱུད་དུ་བལྟ་སྟེ། ཇི་ལྟར་དེ་ཉིད་བསྡུས་པ་ཡི། །དཀྱིལ་འཁོར་ཆོ་ག་དེ་བཞིན་བྱ། །
ཞེས་དང་། སམ་ཊ་ཕྱི་མ་ལས། སྤྱིའི་ཆོ་གས་ཐམས་ཅད་བྱའོ་ཞེས་གསུངས་པས་སོ། །ལག་ཏུ་བླང་བ་ནི་གཞུང་འགྲེལ་དང་མན་ངག་གི་དབང་ཆུ་གཉིས་ལས་ཤེས་པར་བྱའོ།། །།སྤྱི་དོན་གཉིས་པ་གྲོལ་བྱེད་ཀྱི་ལམ་ལ་སློབ་པའི་ཚུལ་ལ། བསླབ་ .
པའི་གོ་རིམ་དང་། སློབ་པའི་གང་ཟག་གོ །དང་པོ་ལ་གཉིས་ལས་བཅུ་བཞིར་དབྱེ་བ་དང་། གསུམ་ལས་བཅུ་གཅིག་ཏུ་དབྱེ་བ་གཉིས་ལས། འདིར་ཕྱི་མ་ལྟར་བཤད་ན། མཆོག་དང་ཐུན་མོང་གཉི་ག་ཡི། །གྲོགས་དང་བཅས་པ་རྣམ་པ་གསུམ། །
དེའི་དང་པོ་ལ། ལྟ་བ་བསྐྱེད་རྫོགས་སྦྱོང་བ་དང་། །ཉེ་བའི་རྒྱུ་སྟེ་རྣམ་པ་ལྔ། །དང་པོ་ལ། ཐོག་མར་བསྟན་པའི་དགོས་པ་དང་། །དགོས་ལྡན་ལྟ་བ་བསྟན་ཚུལ་ལོ། །དང་པོ་ལ། རྣམ་གྲོལ་ལམ་དུ་འགྱུར་བ་དང་། །དགེ་བའི་རྩ་བ་སྟོབས་འཕེལ་
དང་༑ །ལོག་ལྟས་འཕྲོག་པར་མི་ནུས་པའོ། །དང་པོ་ནི། ཐམས་ཅད་ཀྱི་གནས་ལུགས་སྤྲོས་བྲལ་དུ་རྟོགས་པའི་ཤེས་རབ་ཀྱིས་ཟིན་ན། སྦྱིན་པ་ལ་སོགས་པའི་དགེ་ཆོས་ཐམས་ཅད་སངས་རྒྱས་ཀྱི་ལམ་དུ་འགྱུར་ཏེ་སྡུད་པ་ལས། སྦྱིན་པ་སྦྱིན་པའི་སྔོན་
གོ ང་རྒྱན་



དུ་འགྲོ་བ་ཤེས་རབ་སྟེ། །ཚུལ་ཁྲིམས་བཟོད་པ་བརྩོན་འགྲུས་བསམ་གཏན་དེ་བཞིན་ནོ། །དགེ་ཆོས་ཆུད་མི་གསན་ཕྱིར་ཡོངས་སུ་འཛིན་པ་ཡིན། །འདིས་ནི་ཆོས་རྣམས་ཐམས་ཅད་ཚུལ་གཅིག་སྟོན་པར་བྱེད། །ཅེས་དང་། འཁོར་ལོས་སྒྱུར་བ་ལམ་
གོང་ནས་ནི་རྟག་འགྲོ་བ། །ལམ་དེ་ཉིད་ནས་རིན་ཆེན་བདུན་དང་དཔུང་ཚོགས་ཀུན། །གང་ནས་རྒྱལ་བའི་ཤེས་རབ་ཕ་རོལ་ཕྱིན་འདི་འགྲོ། །དེ་ཉིད་ནས་ནི་ཡོན་ཏན་ཆོས་ཀུན་འགྲོ་བར་འགྱུར། །ཞེས་སོ། །གཉིས་པ་ནི། སྟོང་ཉིད་རྟོགས་པ་དང་མ་
འབྲེལ་བའི་དམིགས་བཅས་ཀྱི་དགེ་བ་རྣམས་ནི་སྟོབས་ཆུང་སྟེ། སྤྱོད་འཇུག་ལས། ཇི་ལྟར་ནད་ཀྱིས་གདུངས་པ་ཡིས། །དེ་ཡི་ལུས་ལ་མཐུ་མེད་དོ། །དེ་བཞིན་རྨོངས་པས་སེམས་དཀྲུགས་པའི། །ལས་རྣམས་ཀུན་ལ་མཐུ་མེད་དོ། །ཞེས་སོ། །
དེས་ཟིན་པའི་དགེ་བའི་རྩ་བ་རྣམས་ནི་སྟོབས་འཕེལ་བར་འགྱུར་ཏེ། སམ་ཊ་ལས། དང་པོར་སྟོང་ཉིད་བསམས་ནས་ནི། །ལུས་ཅན་རྣམས་ཀྱི་དྲི་མ་བཀྲུ། །ལུས་སོགས་སྟོང་པའི་ཞིང་ས་ལ། །བློ་དང་ལྡན་པས་ས་བོན་གདབ། །ཅེས་སོ། །གསུམ་སོ
པ་ནི། ལྟ་བ་རྣམ་དག་འདི་ཡོད་ན་ལོག་པའི་ལྟ་བ་གཞན་སྤོང་བའི་དགོས་པ་ཡོད་དེ། གུར་ལས། ལྟ་བ་རྣམས་ལས་ལོག་རྣམས་དང་། །བདག་ཏུ་ལྟ་བ་ཚོལ་རྣམས་ཀྱི། །བདག་ཞེན་བསམ་པ་གཞིག་པའི་ཕྱིར། །སྟོང་པ་རྒྱལ་བ་རྣམས་ཀྱིས་
བསྟན༑ །ཅེས་སོ། །གཉིས་པ་ལ། དབང་གི་ཡེ་ཤེས་ལ་དེ་ཁོ་ན་ཉིད་དུ་ངོ་སྤྲད། དེ་ལ་གང་ཟག་གི་བདག་ཏུ་ལོག་རྟོག་དགག ཡུལ་ཅན་ཡེ་ཤེས་ལ་སྒྲོ་འདོགས་བཅད་པའི་ཕྱིར་ཡུལ་ཤེས་བྱའི་གནས་ལུགས་གཏན་ལ་དབབ། དེ་ཁོ་ན་ཉིད་དེ་གསུང་།
464



གྱི་བདུན་
༄༅། ། །རབ་ཐམས་ཅད་ཀྱི་རྟོགས་བྱར་བསྟན། དེ་རྟོགས་བྱེད་གསང་སྔགས་ཀྱི་ཐབས་ཀྱི་རྟོགས་པར་བསྟན་པའོ། །དང་པོ་ལ་ཡེ་ཤེས་དེ་ཡུལ་ལ་ལྟོས་ནས་འཁོར་འདས་དབྱེར་མེད་དུ་བསྟན་པ། ཡུལ་ཅན་ལ་ལྟོས་ནས་དབྱེར་མེད་
ཀྱི་ཡེ་ཤེས་ཇི་ལྟ་བུ་ཞིག་ཏུ་བསྟན་པ། དེས་ན་ཆོས་ཐམས་ཅད་ཀྱི་བདག་ཉིད་དམ་ཁྱབ་བྱེད་དུ་བསྟན་པའོ། །དང་པོ་ནི། རྒྱུད་ལས། ཕྱི་ནས་དེ་ཉིད་ཡང་དག་བཤད། །རྣམ་དག་ཡེ་ཤེས་གཟུགས་ཅན་དང་། །འཁོར་བ་རྣམ་པར་རྟོག་པ་གཉིས། །ཁྱད་
པར་ཅུང་ཟད་ཡོད་མ་ཡིན། །ཅེས་སོ། །ལྟ་བ་དེའང་རྣམ་པར་མི་རྟོག་པའི་ཡེ་ཤེས་ཡིན་ལ། དེ་ཕ་རོལ་ཏུ་ཕྱིན་པ་ལྟར་ཚིག་ཙམ་གྱིས་བསྟན་ཡང་མི་རྟོགས་པའི་ཕྱིར། དབང་གི་ཡེ་ཤེས་ལ་ངོ་སྤྲོད་དགོས་པས་དབང་གི་ཕྱི་ནས་དེ་ཁོ་ན་ཉིད་དེ་ཡང་དག་
པར་བཤད་དོ། །དེ་ཡང་རྣམ་པར་དག་པ་སངས་རྒྱས་ཀྱི་ཡེ་ཤེས་ཀྱི་ཚུལ་ཅན་དང་། མ་དག་པ་འཁོར་བའི་དུས་ཀྱི་ཉོན་མོངས་པའམ་རྟོག་པ་འདི་དག་ལ་ཡང་དག་པར་ན་བཟང་ངན་ལ་སོགས་པའི་ཁྱད་པར་ཅུང་ཟད་ཀྱང་མེད་དོ། །ཆོས་ཐམས་ཅད་མཉམ་
པ་ཉིད་ལ་དབྱེ་བ་མེད་པའི་ཕྱིར་རོ། །དེ་ལྟ་བུའི་དབྱེར་མེད་ཀྱི་ཡེ་ཤེས་དེ་དབང་གི་དུས་སུ་ཉམས་སུ་མྱོང་བའི་དཔེའི་ཡེ་ཤེས་དེས་མྱོང་ཡང་རང་བཞིན་མེད་པ་ཉིད་དུ་མཚོན་པར་ནུས་པས་དེ་ཁོ་ན་ཉིད་རྟོགས་པའི་ཐབས་ལ་མ་རྨོངས་པ་ཡིན་ནོ། །གཉིས་པ་
ལ་གསུམ་ལས། རང་རིག་པར་བསྟན་པ་ནི། རང་རིག་ཡེ་ཤེས་ཉིད་དུ་འགྱུར། །རང་གཞན་ཡང་དག་རིག་པ་སྤངས། །མཁའ་མཉམ་རྡུལ་བྲལ་སྟོང་པ་ཉིད། །དངོས་དང་དངོས་མེད་བདག་ཉིད་མཆོག །ཐབས་དང་ཤེས་རབ་ཤིན་ཏུ་འདྲེས། །ཞེས་
465
གོ
ཚ
ང་རྒྱན་



-
སོ༑ །རང་རིག་ཅེས་བྱ་བ་ནི་དྲན་པ་མེད་པའམ་རྣམ་པ་མེད་པ་ཡེ་ཤེས་སུ་འདོད་པ་དགག་པའི་ཕྱིར་དང་། སོ་སོ་རང་གིས་རིག་པའི་ཆོས་ཉིད་ཡིན་པའི་ཕྱིར་དང་། གཞན་གྱིས་རྟོགས་པར་བྱ་བ་མ་ཡིན་པའི་ཕྱིར་རོ། །གཉིས་པ་སྤྲོས་བྲལ་དུ་བསྟན་པ་
ནི༑ འོན་ཏེ་རང་རིག་པ་ཞེས་བྱ་བ་ཞིག་ཏུ་བདེན་པར་གྲུབ་བོ་ཞེ་ན། རང་གཞན་ཞེས་པ་ཕན་ཚུན་ལྟོས་པའི་ཕྱིར་དང་། དམིགས་པར་བྱ་བའི་ཡུལ་འགའང་མ་གྲུབ་པའི་ཕྱིར་དེར་བདེན་པ་ཁེགས་སོ། །དེའི་དཔེ་མཁའ་མཉམ་སྟེ་མཐའ་དབུས་མེད་པས་
སོ༑ །དེའང་ཉོན་མོངས་པ་དང་རྣམ་པར་རྟོག་པའི་རྡུལ་དང་བྲལ་ཞིང་རང་གི་ངོ་བོ་སྟོང་པ་ཉིད་དོ། །གསུམ་པ་ཟུང་འཇུག་ཏུ་བསྟན་པ་ནི། གལ་ཏེ་ཡང་ན་རང་རིག་ཅིང་གསལ་བ་དེ་ཁོ་ནར་འགྱུར་ལ། ཡང་ན་དྲན་པ་མེད་པའམ་རྣམ་པ་མེད་པ་དེར་འགྱུར་
རོ་ཞེ་ན། གསལ་སྟོང་ཟུང་འཇུག་ཏུ་སྟོན་པ་ནི། དངོས་དང་དངོས་མེད་བདག་ཉིད་མཆོག །ཐབས་དང་ཤེས་རབ་ཤིན་ཏུ་འདྲེས། །ཆགས་དང་ཆགས་བྲལ་རྣམ་པར་འདྲེས། །ཅེས་སོ། །གསུམ་པ་ནི། དེ་ཉིད་སྲོག་ཆགས་རྣམས་ཀྱི་སྲོག །དེ་ཉིད་
ཡི་གེ་དམ་པ་ཉིད། །དེ་ཉིད་ཐམས་ཅད་ཁྱབ་པ་པོ། །ཐམས་ཅད་ལུས་ལ་རྣམ་པར་གནས། །དངོས་དང་དངོས་མེད་དེ་ལས་བྱུང་། །གཞན་རྣམས་གང་རྣམས་དེ་རྣམས་དང་། །རྣམ་པར་ཤེས་པ་ཀུན་གྱི་ཚུལ། །ཞེས་ཏེ། ཡེ་ཤེས་ཀྱི་ཡུལ་རང་བཞིན་
སྤྲོས་བྲལ་དེས་ཆོས་ཐམས་ཅད་ལ་ཁྱབ་ཅིང་། དེ་མཚན་ཉིད་སྣ་ཚོགས་སུ་སྣང་བའི་རྒྱུ་ཡང་ཡིན་ཏེ། གསང་བ་གྲུབ་པ་ལས། ཞི་བ་རྣམས་ཀྱི་དེ་ཉིད་མཆོག །རིག་བྱེད་སྨྲ་བ་ཚངས་པ་ཟེར། །སངས་རྒྱས་པ་རྣམས་བྱང་ཆུབ་མཆོག །གོས་མེད་པ་
466



ས་
གྱ ་བརྒྱད་གོང་རྒྱན་
༄༅། །རྣམས་སྲོག་ཅེས་ཟེར། །གྲངས་ཅན་རིག་པ་ཅན་ལ་སོགས། །དབྱེ་བ་གང་ཞིག་རྣམ་བཏགས་པ། །དེ་དག་བརྗོད་པར་ག་ལ་ནུས། །ཞེས་པ་ལྟར་རོ།། །།སྤྱི་དོན་གཉིས་པ་ལ་དགག་བྱའི་ལོག་རྟོག་དང་། དེ་དག་
པའོ། །དང་པོ་ནི། བླ་མས་དབང་གི་ཡེ་ཤེས་ངོ་སྤྲོད་པའི་ཚེ། རང་རིག་ཡེ་ཤེས་ཉིད་དུ་འགྱུར། །ཞེས་བཤད་པ་ནི། སློབ་མའི་རྟོག་པ་ལ་གྲངས་ཅན་གྱི་ཤེས་རིག་གི་སྐྱེས་བུ་རྟག་པ། ཡུལ་ལ་ལོངས་སྤྱོད་པ་པོར་འདོད་པ་དེ་དང་འདྲ་སྙམ་པ་
དང་༑ ཡི་གེ་དམ་པ་ཉིད་ཅེས་པ་ལ་རིག་བྱེད་པ་སྒྲའི་ཚངས་པ་རྟག་ཏུ་གནས་པར་འདོད་པ་དང་འདྲ་སྙམ་པ་དང༌། འགྲོ་བའི་བདག་ཉིད་དེ་ཞེས་པ་ལ། བྱེ་བྲག་པ་འགྲོ་བ་ཐམས་ཅད་ཀྱི་སྙིང་གི་དཀྱིལ་ན་དཀར་ལ་འཚེར་བའི་བདག་བེམས་པོ་ཡོད་ཅེས་ཟེར་
བ་དང་འདྲ་སྙམ་པ་དང་། སྲོག་ཆགས་རྣམས་ཀྱི་སྲོག་ཅེས་དང་། །ཐམས་ཅད་ཁྱབ་པ་པོ་ཞེས་པ་ལ། གཅེར་བུ་པ་བེམས་པོ་ལའང་བདག་ཡོད་ཅེས་སྨྲ་བ་དང་འདྲ་སྙམ་པ་དང་། མཁའ་མཉམ་རྡུལ་བྲལ་སྟོང་པ་ཉིད། །ཅེས་པ་ལ་ད་ལྟར་གྱི་སྣང་བ་འདི་
ནི་མངོན་སུམ་གྱིས་གྲུབ་ལ། སྔོན་དང་ཕྱི་མའི་མཐའ་སྟོང་པ་ལས་འོས་མེད་པའི་ཕྱིར་རྒྱང་འཕེན་གྱི་འདོད་པ་དང་འདྲ་སྙམ་པ་སྟེ། རྟོག་གེ་སྡེ་ལྔའི་འདོད་པ་དང་འདྲ་བར་གོལ་བའོ། །གཉིས་པ་ནི། དངོས་པོ་ཀུན་གྱིས་རང་བཞིན་འདི། །སྒྱུ་མའི་
གཟུགས་ཅན་ཉིད་དུ་འདོད། །ཞེས་ཏེ། རྟག་སྨྲ་བ་བཞི་ནི་བདག་རྟག་པ་གཅིག་པུ་བདེན་པར་འདོད་ཅིང་། ཆད་སྨྲ་བ་ནི་མེད་པ་ལས་སྐྱེ་བ་དང་། སྐྱེས་པ་རྒྱུན་ཆད་པར་འདོད་ལ། ཡེ་ཤེས་འདི་ནི་དོན་དམ་པར་རང་བཞིན་མེད་ཅིང་སྤྲོས་པ་དང་བྲལ་ཡང་



ཀུན་རྫོབ་ཏུ་མཚན་ཉིད་སྣ་ཚོགས་སུ་སྣང་བ་རྟེན་ཅིང་འབྲེལ་བར་འབྱུང་བ་སྒྱུ་མ་ལྟ་བུ་ཡིན་པས་མི་མཚུངས་སོ་ཞེས་བསྟན་པས་ལོག་རྟོག་ཐམས་ཅད་སེལ་ལོ།། །།སྤྱི་དོན་གསུམ་པ་ཡུལ་ཅན་ལ་སྒྲོ་འདོགས་བཅད་པའི་ཕྱིར་ཡུལ་གྱི་གནས་ལུགས་བསྟན་
པ་ལ། བདེན་གཉིས་ཀྱི་རྣམ་གཞག་སྤྱིར་བསྟན་པ་དང་། མཐའ་བྲལ་གྱི་ལྟ་བ་རྒྱས་པར་བཤད་པའོ། །དང་པོ་ལ། མཚན་ཉིད། མཚན་གཞི། མཚན་གཞི་ལ་མཚན་ཉིད་ངེས་པར་བྱ་བའོ། །དང་པོ་ནི། འདི་ཉིད་འཁོར་བ་ཞེས་བྱ་སྟེ། །འདི་ཉིད་མྱ་
ངན་འདས་པ་ཉིད། །འཁོར་བ་སྤངས་ནས་གཞན་དུ་ནི། །མྱ་ངན་འདས་པ་རྟོགས་མི་འགྱུར། །འཁོར་བ་གཟུགས་དང་སྒྲ་ལ་སོགས། །འཁོར་བ་ཚོར་བ་ལ་སོགས་པ། །འཁོར་བ་དབང་པོ་རྣམས་ཉིད་དེ། །འཁོར་བ་ཞེ་སྡང་ལ་སོགས་པ། །འདི་
#རྣམས་ཆོས་ནི་མྱ་ངན་འདས། །རྨོངས་ཕྱིར་འཁོར་བའི་གཟུགས་ཅན་ཉིད། །རྨོངས་མེད་འཁོར་བ་དག་པས་ན། །འཁོར་བ་མྱ་ངན་འདས་པར་འགྱུར། །བྱང་ཆུབ་སེམས་ནི་མྱ་ངན་འདས། །ཀུན་རྫོབ་དོན་དམ་ཚུལ་ཅན་ནོ། །ཞེས་གསུངས་།།
ལ༑ སྤྱིར་ཀུན་རྫོབ་དང་
། དེའི་བདེན་པ་གཉིས་དང་། དོན་དམ་དང་དེའི་བདེན་པ་གཉིས་སོ། །ཀུན་རྫོབ་ནི་ས་མ་བྲིཏྟི་སྟེ། སམྱཀ་ཡང་དག་པ། བྲི་ཨཱ་ཝ་ར་ཎ་སྒྲིབ་པ་སྟེ། ཡང་དག་པའི་དོན་ལ་སྒྲིབ་པས་ཀུན་རྫོབ། མ་བརྟགས་པའམ་བློ་རྨོངས་
པའི་ངོར་བདེན་པས་དེའི་བདེན་པ་སྟེ། གཏི་མུག་རང་བཞིན་སྒྲིབ་ཕྱིར་ཀུན་རྫོབ་ཏེ། །དེས་གང་བཅོས་མ་བདེན་པར་སྣང་དེ་ནི། །ཀུན་རྫོབ་བདེན་ཞེས་ཐུབ་པ་དེས་གསུངས་ཏེ། །བཅོས་མར་གྱུར་པའི་བདེན་པ་ཀུན་རྫོབ་ཏུའོ། །ཞེས་སོ། །དོན་དམ་པ་
468



གྱ་དགུ་
༄༅། །ནི། པ་ར་མ་ཨཏྤ་སྟེ། པ་ར་མ་ནི་མཆོག་གམ་དམ་པ། ཨརྦ་ནི་དོན་ཏེ། དམ་པ་རྣམས་ཀྱི་དོན་དུ་གཉེར་བྱའམ། དོན་རྣམས་ཀྱི་ནང་ནས་མཆོག་གམ་དམ་པའམ་མི་བསླུ་བ་ཡིན་པས་དོན་དམ་པ། བརྟགས་ཤིང་དཔྱད་
པའམ་མ་རྨོངས་པའི་བློ་ངོར་བདེན་པས་དེའི་བདེན་པ་སྟེ། བསླུ་བ་མེད་པའི་རིག་པ་ནི་དོན་དམ་ཡིན་ཏེ། ཞེས་གསུངས་པས་སོ། །དེས་ན་གྲུབ་མཐའ་སྨྲ་བ་ཐམས་ཅད་བདེན་པ་གཉིས་ཀྱི་རྣམ་བཅད་ཀྱི་མཚན་ཉིད་མཐུན་པ་ཡིན་ནོ། །གཉིས་པ་མཚན་
གཞི་ནི། ཆོས་ཅན་འཁོར་བ་ནི་ཀུན་རྫོབ་ཀྱི་བདེན་པ་སྟེ། བློ་སྒྲིབ་པ་དང་བཅས་པའི་ཡུལ་ཡིན་པའི་ཕྱིར་རོ། །ཆོས་ཉིད་མྱ་ངན་ལས་འདས་པ་ནི་དོན་དམ་པའི་བདེན་པ་སྟེ་བློ་ཕྱིན་ཅི་མ་ལོག་པའི་ཡུལ་ཡིན་པའི་ཕྱིར་རོ། །འོན་ཀྱང་ཡུལ་བདེན་གཉིས་ཤེས་
པ་ལ་ཡུལ་ཅན་གྱི་བློ་ཤེས་དགོས་པས་ཡུལ་ཅན་བློའི་རྣམ་གཞག་དང༌། བློ་ལ་ལྟོས་ནས་བདེན་གཉིས་བཞག་པའི་ཚུལ་ལོ། །དང་པོ་ལ། འཕགས་པ་ཉན་ཐོས་དག་སོ་སྐྱེའི་བློ་ཀུན་རྫོབ། འཕགས་པ་གསུམ་ལ་བློ་གཉི་ག ལྷག་མེད་མྱང་འདས་ཐོབ་པ་
ན་བློ་གཏན་མེད་དེ། མ་འགགས་པ་ཡི་སེམས་ཀྱིས་སུ། །ཚོར་བ་ཉམས་སུ་མྱོང་གྱུར་པ། །མར་མེ་ཤི་བར་གྱུར་པ་ལྟར། །དེ་ཡི་སེམས་ཉིད་རྣམ་པར་ཐར། །ཞེས་སོ། །སེམས་ཙམ་པ་དག་མ་དག་གཞན་དབང་དང་ཀུན་བརྟགས་ཀྱི་བློ་ཀུན་རྫོབ་ཡིན་
r པས་སོ་སྐྱེ་བློ་ཀུན་རྫོབ། དག་པ་གཞན་དབང་དང་ཡོངས་གྲུབ་དོན་དམ་ཡིན་པས་འཕགས་པ་གསུམ་ག་ཉི་ག སངས་རྒྱས་ཀུན་བརྟགས་ཀྱི་བློ་དང་བྲལ་བས་དོན་དམ་འབའ་ཞིག་གོ་ཞེས་ཟེར་རོ། །ཐལ་འགྱུར་བ་དག་སོ་སྐྱེ་བློ་འཁྲུལ་བ་འབའཞིག་ཡིན་
469



རྒྱུད་སྡེ་ཀུན་བཏུས་
པས་ཀུན་རྫོབ། འཕགས་པ་གསུམ་གྱི་མཉམ་གཞག་སྣང་བ་མེད་པས་དོན་དམ། རྗེས་ཀུན་རྫོབ་བོ། །སངས་རྒྱས་དོན་དམ་འབའ་ཞིག་གོ་ཞེས་ཟེར། རང་རྒྱུད་པ་སོ་སྐྱེའི་ཆོས་ཅན་ཤེས་པའི་བློ་ཀུན་རྫོབ། ཆོས་ཉིད་ཤེས་པ་རྣམ་གྲངས་པའི་དོན་
དམ༑ འཕགས་པ་གསུམ་ལ་བློ་གཉི་ག སངས་རྒྱས་ཀྱི་ཐུགས་རྣམ་པར་མི་རྟོག་པ། དོན་དམ་རྗེས་ཐོབ་དག་པ་འཇིག་རྟེན་པའི་ཡེ་ཤེས་རྣམ་གྲངས་པའི་ཀུན་རྫོབ་ཅེས་འདོད་དོ། །འོན་ཀྱང་སངས་རྒྱས་ཀྱི་ཡེ་ཤེས་ཡོད་མེད་ལས་འདས་ཤིང་། རྣམ་པ་
མི་རྟོག་པ་དང་། དགུ་པ་འཇིག་རྟེན་པའི་ཡེ་ཤེས་ཀྱི་དབྱེ་བའང་ཚུ་རོལ་མཐོང་བའི་བསམ་དོན་ཡིན་གྱི། སངས་རྒྱས་ཀྱི་ས་ན་གཉིས་སྣང་ཡོད་པ་ནི་མ་ཡིན་ཏེ། དབུ་མ་ལས། འཁོར་བ་མྱ་ངན་འདས་པ་ཞེས། །དེ་ཉིད་མ་མཐོང་བ་རྣམས་འདོད། །དེ་
# ཉིད་གཟིགས་རྣམས་འཁོར་བ་དང་། །མྱ་ངན་འདས་པ་གཉིས་མི་བཞེད། །ཅེས་སོ། །གཉིས་པ་ལ་བློ་ལ་ལྟོས་ནས་གཉིས་སུ་དབྱེ་བ། དེའི་གཅིག་དང་ཐ་དད་བསམ་པ། བདེན་པ་གཉིས་སུ་གྲངས་ངེས་བཞག་པའོ། །དང་པོ་ལ། དབྱེ་གཞི་དབྱེ་དོན་
རྩོད་སྤོང་ངོ༌། །དང་པོ་ནི། འཇིག་རྟེན་པའི་བློ་ཙམ་ཞིག་སྟེ་འདི་ཉིད་ཅེས་འབྱུང་བའི་ཕྱིར་རོ། །དེའི་དོན་ཡང་བདེན་གཉིས་རང་གི་ངོ་བོའི་སྒོ་ནས་གཉིས་སུ་དབྱེར་མེད་ཅིང་། གཉིས་སུ་ཕྱེ་བ་ནི་དེ་ཁོ་ན་ཉིད་མ་མཐོང་བའི་འཇིག་རྟེན་པའི་བློ་ལ་ལྟོས་ནས་
བཞག་པའི་ཕྱིར་ཏེ། རིག་པ་དྲུག་ཅུ་པ་ལས། ཡང་དག་མ་མཐོང་འཇིག་རྟེན་དང་། །མྱ་ངན་འདས་པར་རློམ་སེམས་ཏེ། །ཡང་དག་མཐོང་བ་འཇིག་རྟེན་དང་། །མྱ་ངན་འདས་པར་རློམ་སེམས་མེད། །ཅེས་སོ། །འོ་ན་དོན་དམ་པ་བློའི་ཡུལ་མ་ཡིན་
470



༄༅། །པར་བཤད་པ་དང་འགལ་ཞེ་ན། མི་འགལ་ཏེ། བློ་ལ་ཆོས་ཅན་སྣ་ཚོགས་སུ་སྣང་བ་ལ་སྐུར་བ་མི་འདེགས་པས་ཀུན་རྫོབ་སྒྲུབ་ལ། ཆོས་ཉིད་ཡོངས་གཅོད་དུ་བློའི་ཡུལ་དུ་གྲུབ་པར་མི་འདོད་པས་དོན་དམ་འགེགས་པའི་
ཚུལ་གྱིས་དབྱེ་གཞིར་བྱེད་པའི་ཕྱིར་རོ། །གཉིས་པ་དབྱེ་དོན་ནི། ཡུལ་གཅིག་ཉིད་ལ་བློའི་བྱེ་བྲག་གིས་གཉིས་སུ་ཕྱེ་བ་སྟེ། དེ་ཡང་རྨོངས་ཕྱིར་འཁོར་བའི་གཟུགས་ཅན་ཉིད། །ཅེས་ཏེ། རྨོངས་པ་ནི་བློ་ཀུན་རྫོབ་པ་ཞེས་བྱ་བ་མ་དཔྱད་པའི་བློའམ་སྒྲིབ་
པ་དང་བཅས་པའི་བློ་སྟེ། དེའི་ཡུལ་དུ་བདེན་པ་རྣམས་འཁོར་བའི་གཟུགས་ཅན་ཞེས་བྱ་བ་ཀུན་རྫོབ་རྣམས་སོ། །དེ་གང་ཡིན་ཞེ་ན། འཁོར་བ་གཟུགས་དང་སྒྲ་ལ་སོགས། །ཞེས་བྱ་སྟེ། མདོར་ན་ཆོས་ཅན་རྣམས་སོ། །དོན་དམ་པ་ནི་རྨོངས་མེད་
ཅེས་བྱ་བ་བློ་ཕྱིན་ཅི་མ་ལོག་པའམ་བློ་དོན་དམ་པ་ཞེས་བྱ་བ་དཔྱད་པའི་བློའི་ཡུལ་དུ་བདེན་པ་སྟེ་དེ་ནི་འཁོར་བ་དག་པ་ཞེས་བྱ་བ་མྱ་ངན་ལས་འདས་པའམ་དོན་དམ་པའི་བདེན་པའོ། །དེ་ཉིད་གང་ཡིན་སྙམ་ན། འདི་རྣམས་ཆོས་ནི་མྱ་ངན་འདས། །ཞེས་
སོ༑ །ཆོས་ཉིད་དེ་ཇི་ལྟ་བུ་སྙམ་ན། ཆོས་ཅན་རང་བཞིན་གྱིས་སྐྱེ་བ་མེད་པས་དེའི་ཆོས་ཉིད་ཀྱང་སྐྱེ་བ་མེད་ལ། སྐྱེ་བ་མེད་པས་གནས་པ་དང་འགག་པའང་ངོབོ་ཉིད་ཀྱིས་མེད་དེ། དེ་ལྟར་སྐྱེ་འགག་དང་བྲལ་ཞིང་གང་དུའང་མ་གྲུབ་པ་དེ་ཉིད་ལ་དེ་སྐད་
ཅེས་བྱའོ། །སྐྱེ་འགག་ལ་སོགས་པར་སྣང་བ་ནི་དེ་ལྟ་མ་ཡིན་ཏེ། མ་སྐྱེས་པ་དང་མ་འགགས་པ། །ཆོས་ཉིད་མྱ་ངན་འདས་དང་མཚུངས། །ཞེས་དང་
། གང་ལ་བརྟེན་ནས་གང་བྱུང་བ། །དེ་ནི་རེ་ཞིག་དེ་ཉིད་མིན། །ཞེས་སོ། །གསུམ་པ་རྩོད་སྤང་
4711
དགུ་བཅུ་ཐམ་པ་གོ ང་རྒྱན་



ནི༑ གལ་ཏེ་བློ་དོན་དམ་པའི་ཡུལ་དུ་བདེན་པས་དོན་དམ་བདེན་པ་ཞེས་བྱ་བ་ཡིན་ན། བློ་དོན་དམ་པ་ཞེས་བྱ་བ་དེ་ཅི། སོ་སྐྱེའི་བློ་དོན་དམ་པ་ཡིན་ན། འཇིག་རྟེན་པའི་བློས་མཐའ་བཞི་པོ་གང་རུང་ཞིག་ལས་འཛིན་མི་ཤེས་པས། དེའི་ཡུལ་དོན་དམ་
བདེན་པར་ག་ལ་འགྱུར། འཕགས་པར་རྣམས་ཀྱི་ཐུགས་ཀྱི་ཡུལ་དོན་དམ་བདེན་པ་ཡིན་ན་ནི། མདོ་ལས། དོན་དམ་བདེན་པ་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་ལས་འདས་པར་བཤད་པ་དང་འགལ་ལ། དེ་བློ་གང་གིའང་ཡུལ་མ་ཡིན་ན་སྨོས་པ་
དོན་མེད་པར་འགྱུར་རོ་ཞེ་ན། སོ་སྐྱེའི་བློས་བཏགས་པའི་སྟོང་ཉིད་དང་སྐྱེ་མེད་ལ་སོགས་པ་དེ་དོན་དམ་བདེན་པ་དངོས་མ་ཡིན་གྱི། དོན་དམ་སྐྱེ་བའི་རྒྱུ་ཡིན་པས་རྣམ་གྲངས་པའི་དོན་དམ་མམ། བདེན་པ་ཕྱོགས་རེ་ཙམ་བཀག་པས་མཐུན་པའི་དོན་དམ་
ཞེས་བྱ་སྟེ་དབུ་མ་རྒྱན་ལས། དོན་དམ་པ་དང་མཐུན་པའི་ཕྱིར། །འདི་ནི་དམ་པའི་དོན་ཞེས་བྱ། །ཞེས་སོ། །དེ་ན་སོ་སྐྱེའི་བློས་སྐྱེ་མེད་ལ་སོགས་པར་བཏགས་པ་དེ་ནི་ཀུན་རྫོབ་ཀྱི་བདེན་པ་ལ་ལྟོས་ཏེ་དོན་དམ་པར་བཞག་པ་སྒྱུ་མ་ལྟ་བུའི་ཀུན་རྫོབ་ཉིད་
ཡིན་པར་མདོ་ལས། རབ་འབྱོར་མྱ་ངན་ལས་འདས་པའང་རྨི་ལམ་ལྟ་བུ་སྒྱུ་མ་ལྟ་བུའོ། །ཞེས་གསུངས་སོ། །དེ་ལ་འཕགས་པ་རྣམས་ཀྱི་ཐུགས་ནི་དོན་དམ་པ་ཡིན་ལ། དེའི་ཡུལ་སྤྲོས་པ་དང་བྲལ་བ་ནི་དོན་དམ་པའི་བདེན་པའོ་ཞེས་ཐ་སྙད་དུ་བརྗོད་
ཀྱང་ཡུལ་དང་ཡུལ་ཅན་གྱི་ཚུལ་གྱིས་རྟོགས་པ་ནི་མ་ཡིན་ཏེ། བལྟ་བྱ་ལྟ་བྱེད་ཀྱི་སྤྲོས་པ་ཐམས་ཅད་ཉེ་བར་ཞི་བའི་ཕྱིར་རོ། །འོ་ན་ཅི་ཞེ་ན། ཆོས་ཉིད་དོན་དམ་པའི་བདེན་པ་ནི། སྐྱེ་བ་ལ་སོགས་པའི་མཐའ་ཐམས་ཅད་དང་བྲལ་ཞིང་སྤྲོས་པ་ཐམས་ཅད་
42



༄༅། །ཞི་བས་ཁྱད་པར་དུ་བྱས་པས་ཞིག་ལ་མིང་དུ་བརྗོད་པ་ཙམ་ལས། ཡུལ་དུ་གྲུབ་པ་ཅི་ཡང་མེད་ལ། དེ་ལ་མཉམ་པར་གཞག་པའི་བློའང་སྐྱེ་འགག་ལ་སོགས་པ་དང་བྲལ་བའི་ངོར་སྐྱེས་ཤིང་། མཐའ་བཞི་ལ་སོགས་པའི་
ཡུལ་གྱི་མཚན་མ་ཅི་ཡང་མ་གཟིགས་པར་སྤྲོས་པ་ཐམས་ཅད་དང་བྲལ་བར་ཉམས་སུ་མྱོང་བ་དེ་ཉིད་ལ་དེ་ཁོ་ན་ཉིད་མཐོང་ཞེས་ཐ་སྙད་བྱས་པ་སྟེ། གང་ཚེ་ཆོས་ཉིད་སྐྱེ་མེད་ཡིན་ཞིང་བློ་ཡང་སྐྱེ་བ་དང་བྲལ་བ་དེ་ཚེ་དེ་རྣམས་བརྟེན་པས་དེ་ཡིས་དེ་ཉིད་
༣ རྟོགས་པ་ལྟ་བུ་སྟེ། ཇི་ལྟར་སེམས་ནི་གང་གི་རྣམ་པ་ཅན་དུ་གྱུར་པ་དེ་ཡི་ཡུལ། །དེ་ཡོངས་ཤེས་པ་དེ་བཞིན་ཐ་སྙད་བརྟེན་ནས་ཤེས་པ་ཡིན། །ཞེས་དང་། སྤྱོད་འཇུག་ལས། གང་ཚེ་དངོས་དང་དངོས་མེད་དག །བློ་ཡི་མདུན་ན་མི་གནས་པ། །དེ་
ལྷོ ཚེ་རྣམ་པ་གཞན་མེད་པས། །དམིགས་པ་མེད་པར་རབ་ཏུ་ཞི། །ཞེས་གསུངས་པ་ལྟར་རོ། །གལ་ཏེ་དོན་དམ་བདེན་པ་བློའི་ཡུལ་མ་ཡིན་ན། དགེ་སློང་དག་འདི་ལྟ་སྟེ། མི་སླུ་བའི་ཆོས་ཅན་མྱ་ངན་ལས་འདས་པ་འདི་ནི་བདེན་པའི་མཆོག་གཅིག་
པུའོ། །ཞེས་དང་། མྱ་ངན་འདས་པ་བདེན་གཅིག་པུ། །དེ་ཚེ་ལྷག་མ་ལོག་པ་ཞེས། །རྒྱལ་བ་རྣམས་ཀྱིས་གང་གསུངས་པ། །མཁས་པ་ཅི་ཕྱིར་འདོད་མི་བྱེད། ཞེས་གསུངས་པ་ཇི་ལྟར་དྲངས་ཞེ་ན། དེ་བཞིན་གཤེགས་པས་རྣམ་པར་མི་རྟོག་པ་
ཚུལ བརྙེས་པ་ན། དེ་ལ་འཁོར་བ་མེད་པའི་ཕྱིར་བདེན་པ་གཅིག་པུ་ཞེས་བྱ་ལ། ཆོས་ཅན་འཁོར་བ་མེད་པས་ཆོས་ཉིད་མྱ་ངན་ལས་འདས་པ་ཉིད་ཀྱང་མ་གྲུབ་པས་ན། འཕགས་པ་ཀླུ་སྒྲུབ་ཀྱིས། ཡང་དག་མཐོང་བ་འཇིག་རྟེན་དང་། །མྱ་ངན་འདས་པར་



རྒྱུད་སྡེ་ཀུན་བཏུས་
རློམ་སེམས་མེད། །ཅེས་གསུངས་སོ། །གཉིས་པ་གཅིག་དང་ཐ་དད་བསམ་པ་ནི། །བདེན་པ་གཉིས་པོ་འདི་ཟླ་བ་དང་བསིལ་ཟེར་བྱེད་པ་ལྟར་ཐ་དད་གཏན་མེད་དམ། དངོས་པོ་དང་དངོས་མེད་ལྟར་པ།ཅིག་པ་བཀག་པའི་ཐ་དད་དམ། བྱས་པ་དང་མི་
རྟག་པ་ལྟར་ངོ་བོ་གཅིག་ལ་ལྡོག་ཚུལ་ཐ་དད་དམ། བུམ་སྣམ་ལྟར་དངོས་པོ་ཐ་དད་ཡིན་ཞེས་ན། འདི་ལ་དགོངས་འགྲེལ་ལས། ཐ་དད་ལ་གསུངས་པའི་སྐྱོན་བཞི་དང་། ཐ་དད་གཏན་མེད་ལ་གསུངས་པའི་སྐྱོན་བཞི་བཀོད་ནས། དོན་བསྡུ་བ་
ན༑ འདུ་བྱེད་ཁམས་དང་དོན་དམ་བདེན་པ་ནི། །གཅིག་དང་ཐ་དད་བྲལ་བའི་མཚན་ཉིད་དེ། །གཅིག་དང་ཐ་དད་ཉིད་དུ་གང་རྟོག་པ། །དེ་དག་ཚུལ་མིན་ལྟ་ལ་ཞུགས་པ་ཡིན། །ཞེས་སོ། །དེས་ན་རྒྱུད་ལས། འཁོར་བ་སྤངས་ནས་གཞན་དུ་ནི། །
རྒྱུ མྱ་ངན་འདས་པ་རྟོགས་མི་འགྱུར། །ཞེས་གསུངས་པ་ན། ཡུལ་གཅིག་ལ་བློའི་འཇུག་ཚུལ་ཐ་དད་དེ། །རབ་རིབ་ཅན་ལ་སྐྲ་ཤད་སྣང་གཞི་ལ། །རབ་རིབ་ཅན་དང་རབ་རིབ་མེད་པས་བལྟས་པ་བཞིན་ནམ། ཡང་ན་ཐ་སྙད་དུ་ངོ་བོ་དབྱེར་མེད་ལྡོག་ཚུལ་
ཐ་དད་ཅེས་སམ། དེ་ཉིད་དང་གཞན་དུ་བརྗོད་དུ་མེད་པ་ཞེས་བྱ་ལ། དོན་དམ་པར་གཅིག་དང་ཐ་དད་ཀྱི་སྤྲོས་པ་དང་བྲལ་བ་ཡིན་ནོ། །གསུམ་པ་གྲངས་ངེས་ལ། མདོ་སྡེ་ས་བཅུ་པར། མཚན་ཉིད་ཀྱི་བདེན་པ་གཅིག རྣམ་པར་དབྱེ་བའི་གཉིས། ཕྱེ་སྟེ་
གསུམ་། དངོས་པོའི་བཞི། རབ་ཏུ་སྐྱེ་བའི་ལྔ། ཟད་མི་སྐྱེ་ཤེས་པའི་དྲུག ལམ་ཤེས་པ་ལ་འཇུག་པའི་བདུན། བྱང་ཆུབ་སེམས་དཔའི་གོ་རིམ་ཐམས་ཅད་ཀྱི་མཚམས་སྦྱར་བ་སྒྲུབ་པ་ནས། དེ་བཞིན་གཤེགས་པའི་ཡེ་ཤེས་ཡང་དག་པ་འབྱུང་བའི་བདེན་པ་ལ་
474



༣
༄༅། །མཁས་པ་ཞེས་བརྒྱད་བདེན་པ་བརྒྱད་དང་། གཞན་ཡང་བདེན་པ་བཅུ་དྲུག་དང་བཞིའང་གསུངས་ན། གཉིས་ཁོ་ན་ལ་ཅིའི་ཕྱིར་བཞག་ཅེ་ན། རྒྱུད་ལས། རྨོངས་ཕྱིར་འཁོར་བའི་གཟུགས་ཅན་ཉིད། །རྨོངས་མེད་འཁོར་
བ་དག་པ་ནི། །འཁོར་བ་མྱ་ངན་འདས་པར་འགྱུར། །ཀུན་རྫོབ་དོན་དམ་ཚུལ་ཅན་ནོ། །ཞེས་དང༌། རྨོངས་མེད་འཁོར་བ་དག་པ་ཞེས་གསུངས་པས། བློ་རྨོངས་མ་རྨོངས་སམ་ཕྱིན་ཅི་ལོག་མ་ལོག་གཉིས་དངོས་འགལ་ཡིན་ལ། དེའི་མཐའ་དཔྱོད་
པ་ལ་བདེན་པ་གཉིས་སུ་ངེས་ཏེ། དེ་གཉིས་ཀྱི་བར་ན་གཉིས་ཡིན་སྒྲུབ་ཕྱོགས་དང་གཉིས་མིན་དགག་ཕྱོགས་ཀྱི་ཕུང་པོ་གསུམ་པ་མེད་པས་ཡུལ་བདེན་པ་གཉིས་སུ་གྲངས་ངེས་པ་ཡིན་ནོ། །འདིར་དོན་དམ་བདེན་པ་རིགས་པས་དཔྱད་བཟོད་དུ་གསུངས་པ་
ནི་ཀུན་རྫོབ་ཀྱི་བདེན་པ་ལ་ལྟོས་ནས་ཡིན་གྱི། སྤྱིར་རིགས་པས་དཔྱད་བཟོད་དུ་གྲུབ་པར་འདོད་པ་ནི་མ་ཡིན་ཏེ། འོག་མཐའ་བྲལ་གྱི་སྐབས་སུ་བཤད་པའི་ལུང་རིགས་ཐམས་ཅད་དང་འགལ་བར་འགྱུར་བའི་ཕྱིར་རོ། །གསུམ་པ་མཚན་གཞི་ལ་མཚན་
ཉིད་ངེས་པར་བྱ་བ་ལ། ཐ་སྙད་པའི་བློས་གང་ལ་རིགས་པས་བརྟགས་ན་དེ་འཇིག མ་བརྟགས་ན་དེར་བདེན་པ་ནི་ཀུན་རྫོབ་བདེན་པའི་མཚན་གཞི་དཔྱད་པའི་བློ་གནོད་མེད་ཀྱི་ངོ་བོར་བདེན་པ་ནི་དོན་དམ་བདེན་པའི་མཚན་གཞིའོ། །ཡང་དག་པར་ན་བློའི་
ཡུལ་དུ་བྱར་རུང་ཀུན་རྫོབ་དང་། བློའི་ཡུལ་ལས་འདས་པ་དོན་དམ་མོ། །འོ་ན་དོན་དམ་བདེན་པ་ཤེས་བྱ་མ་ཡིན་པར་འགྱུར་རོ་ཞེ་ན། གནས་ལུགས་སེམས་དཔའི་ངོར་འདོད་པ་ཡིན་ཏེ། ཤེས་བྱ་ཤེས་བྱེད་ཐམས་ཅད་ལས་འདས་པའི་ཕྱིར་རོ། །ཞེས་
475
༧



ཀྱང་གསུངས་སོ།། །།སྤྱི་དོན་གཉིས་པ་མཐའ་བྲལ་གྱི་ལྟ་བ་རྒྱས་པར་བཤད་པ་ལ། ཡོད་པར་བསྟན་པ་དངོས་སྨྲ་དང་མཚུངས་ཤིང་ཁྱད་པར་འཕགས་པ། མེད་པར་བསྟན་པ་ཐེག་ཆེན་སྤྱི་དང་མཚུངས་ཤིང་ཁྱད་པར་འཕགས་པ། དེས་ན་མཐའ་
བྲལ་དུ་གཏན་ལ་ཕབ་ནས་ཟུག་འཇུག་ཏུ་ཉམས་སུ་བླང་བའོ། །དང་པོ་ལ་ཕུང་ཁམས་སྐྱེ་མཆེད་བསྟན་པས་ཉན་ཐོས་དང་མཚུངས་ཤིང་མུ་སྟེགས་ལས་ཁྱད་པར་འཕགས་པ་དང་། ཡུལ་སྣང་ལ་རང་བཞིན་མེད་པ་དང་སྣང་བ་སེམས་སུ་བསྟན་པས་
སེམས་ཙམ་དང་མཚུངས་ཤིང་ཉན་ཐོས་ལས་ཁྱད་པར་འཕགས་པའོ། །དང་པོ་ནི། ཡུལ་དང་ཡུལ་ཅན་དག་གིས་ནི། །སྐྱེ་མཆེད་བཅུ་གཉིས་དག་ཏུ་འགྱུར། །ཕུང་པོ་ལྔ་ནི་གཟུགས་ལ་སོགས། །མཐར་ནི་རྣམ་ཤེས་སྙིང་རྗེས་ཆེ། །དབང་པོ་དང་ནི་
ཡུལ་ཉིད་དང་། །དབང་པོའི་རྣམ་པར་ཤེས་པ་ཉིད། །རྣལ་འབྱོར་མ་རྣམས་གོ་བྱའི་ཕྱིར། །ཁམས་ནི་བཅོ་བརྒྱད་དག་ཏུ་བསྟན། །ཞེས་དང་། ཆོས་གསུམ་པོ་འདི་ནི་མུ་སྟེགས་བྱེད་ཀྱི་རིལ་འཛིན་གྱི་གཉེན་པོར་ཉན་ཐོས་རྣམས་ལ་གསུངས་ཏེ། མུ་
སྟེགས་བྱེད་ཀྱི་ལྟ་བ་ཐམས་ཅད་ནི་བདག་རྟག་པ་གཅིག་པུར་འཛིན་པ་ལས་གྱུར་པ་ཡིན་པས་སོ། །དེས་ན་རིལ་པོ་གཅིག་ལ་བདག་འཛིན་གྱི་གཉེན་པོར་ཕུང་པོ་ལྔ་གསུངས་པས་དུ་མ་ལ་གཅིག་ཏུ་སྒྲོ་བཏགས་པ་ལས་གཅིག་མེད་པར་བསྟན། གཟུགས་
ལ༑ བདག་འཛིན་གྱི་གཉེན་པོར་སྐྱེ་མཆེད་བཅུ་གཉིས་བཤད་པས་རྣམ་ཤེས་ཕྱི་མ་སྐྱེ་བ་ཉིད་དུ་གྲུབ་པས་རྟག་པ་ཉིད་སུན་བྱུང་། གཉི་ག་ལ་བདག་འཛིན་གྱི་གཉེན་པོར་ཁམས་བཅོ་བརྒྱད་བཤད་པས། རིགས་ཐམས་ཅད་ཁམས་སུ་གྲུབ་པས་སྤྱི་ཉིད་མེད་
476



༄༅། །པར་བསྟན་ཏེ། བྱང་ཆུབ་སེམས་འགྲེལ་ལས། བདག་ཏུ་འཛིན་པ་བཟློག་པའི་ཕྱིར། །ཕུང་པོ་ཁམས་སོགས་བསྟན་པ་ཡིན། །ཞེས་སོ། །གཉིས་པ་ལ་ཡུལ་སྣང་ལ་རང་བཞིན་མེད་པ་དང་། སྣང་བ་སེམས་སུ་བསྟན་
པའོ། །དང་པོ་ནི། རང་བཞིན་གདོད་ནས་མ་སྐྱེས་པ། །རྫུན་མིན་བདེན་མིན་དེ་བཞིན་དུ། །ཐམས་ཅད་ཆུ་ཡི་ཟླ་བ་ལྟར། །འདོད་པས་རྣལ་འབྱོར་མས་ཤེས་ཀྱིས། །ཞེས་ཏེ། སྣང་ཚོད་དུ་གྲུབ་པས་རྫུན་པ་མིན་ཡང་། སྣང་བ་ལྟར་བདེན་པ་མ་ཡིན་
* ཏེ༑ བདེན་པའི་གཅིག་དང་དུ་མ་དང་བྲལ་བའི་ཕྱིར། དེ་ལྟར་ཡང་ཆོས་ཀྱི་གྲགས་པས། གང་གི་དངོས་པོ་རྣམ་དཔྱད་ན། །དེ་ཉིད་དུ་ན་དེ་དངོས་མེད། །གང་གི་ཕྱིར་ན་དེ་དག་ལ། །གཅིག་དང་དུ་མའི་རང་བཞིན་མེད། །ཅེས་ཏེ། དོན་ཡོད་ན་
# གཅིག་དང་དུ་མ་གང་རུང་དུ་གྲུབ་དགོས་པ་ལས། གཅིག་ཏུ་མ་གྲུབ་པ་ནི་རྡུལ་ཕྲ་རབ་གཅིག་ལ་རྡུལ་དྲུག་འདུས་པའི་རིག་པ་དང་། སྐད་ཅིག་མ་གཅིག་ལ་སྐད་ཅིག་མའི་ཆ་ཕྱེ་བའི་རིག་པས་བརྟགས་ན་རྡུལ་དང་སྐད་ཅིག་མ་མི་རྙེད་དེ། སེམས་འགྲེལ་
ལས༑ ཕྱོགས་ཀྱི་དབྱེ་བས་ཕྱེ་བ་ཡིས། །རྡུལ་ཕྲན་ལ་ཡང་དབྱེ་བ་མཐོང་། །གང་ལ་ཆ་ཤས་ཀྱིས་བརྟགས་པ། །དེར་ནི་རྡུལ་ཕྲན་ཇི་ལྟར་འཐད། །ཅེས་དང་། གཟུགས་རྡུལ་དབང་ཤེས་སྐྱེད་མིན་ཏེ། །དེ་ནི་དབང་པོ་ལས་འདས་ཡིན། །འདུས་པས་
དེ་རྣམས་སྐྱེད་ཅེ་ན། །ཚོགས་པ་དེ་ཡང་མི་འདོད་དོ། །ཞེས་སོ། །སྐད་ཅིག་མ་མི་རྙེད་པའང་། སྐད་ཅིག་མ་དེ་ལ་དུས་གསུམ་གྱི་ཆ་ཤས་ཡོད་དམ་མེད། མེད་ན་སྐྱེ་བ་ལ་སོགས་པ་དང་བྲལ་བའི་ཕྱིར་དངོས་མེད་དུ་གྱུར་ལ། ཡོད་ན་སྐད་ཅིག་མ་མ་
T，



གྲུབ་སྟེ་དུ་མར་ཐལ་བས་སོ། །དེ་སྐད་དུ་དབུ་མ་རིན་ཆེན་ཕྲེང་བ་ལས། ཇི་ལྟར་སྐད་ཅིག་མཐའ་ཡོད་པ། །དེ་བཞིན་ཐོགས་མ་དབུས་བརྟག་དགོས། །དེ་ལྟར་སྐད་ཅིག་གསུམ་བདག་ཕྱིར། །འཇིག་རྟེན་སྐད་ཅིག་ལ་མི་གནས། །ཞེས་སོ། །དེ་ལྟར་
གཅིག་མ་གྲུབ་པས་དུ་མ་མི་འགྲུབ་ལ། དུ་མར་སྣང་ཡང་མི་བདེན་ཏེ། སེམས་འགྲེལ་ལས། ཕྱི་རོལ་དོན་ནི་རྣམ་གཅིག་ལ། །ཐ་དད་ཤེས་པ་འཇུག་པར་འགྱུར། །ཡིད་འོང་གཟུགས་ནི་གང་ཡིན་པ། །དེ་ཉིད་གཞན་ལ་གཞན་དུ་འགྱུར། །བུད་མེད་
# གཟུགས་ནི་གཅིག་ཉིད་ལ། །དཀའ་ཐུབ་ཆགས་ཅན་ཁྱི་རྣམས་ཀྱིས། །མི་གཙང་འདོད་བྱ་བཟའ་བྱ་ཞེས། །རྣམ་པར་རྟོག་པ་གསུམ་ཡིན་ནོ། །ཞེས་སོ། །དེས་ན་གཟུགས་སོགས་ཀྱི་སྣང་བ་རྣམས་གཅིག་དང་དུ་མའི་རང་བཞིན་མེད་བཞིན་དུ་སྣང་བ་
ཟླ སྟེ༑ གཟུགས་ནི་དབུ་བ་སྡོས་པ་འདྲ། །ཚོར་བ་ཆུ་ཡི་ཆུ་བུར་བཞིན། །འདུ་ཤེས་སྨིག་རྒྱུ་དང་མཚུངས་ཤིང་། །འདུ་བྱེད་ཆུ་ཤིང་དང་འདྲ་ལ། །རྣམ་ཤེས་སྒྱུ་མ་ལྟ་བུ་ཞེས། །ཕུང་པོ་བསྟན་པ་དེ་ལྟ་བུ། །བྱང་ཆུབ་སེམས་དཔའ་རྣམས་ལ་བཤད། །
ཅེས་གསུངས་པ་ལྟར་རོ། །གཉིས་པ་ལ། སེམས་ཀྱི་ཡོན་ཏན་མཚན་ཉིད་དང་། །ནུས་པའི་མཐུ་དང་རང་བཞིན་ནོ། །དང་པོ་ནི། དེ་ལྟར་ཐམས་ཅད་རང་བཞིན་གྱིས་དག་ན། སྣང་གྲགས་ཀྱི་ཆོས་འདི་རྣམས་གང་ལས་བྱུང་སྙམ་ན། དེ་ཐམས་ཅད་
སེམས་སུ་གཏན་ལ་དབབ་པ་སྟོན་པ་ནི། རིན་ཆེན་སེམས་ལས་ཕྱིར་གྱུར་པའི། །སངས་རྒྱས་མེད་ཅིང་གང་ཟག་མེད། །རྣམ་པར་ཤེས་པའི་གནས་དོན་ནམ། །ཕྱི་རོལ་གྱུར་པ་ཅུང་ཟད་མེད། །ཞེས་ཚིག་བཅད་གཅིག་སྟེ། སེམས་རང་བཞིན་གྱི་འོད་
478



༄༅། །གསལ་བ་གཅིག་ལས་མེད་ཀྱང་། བག་ཆགས་ཀྱི་དབང་གིས་སྣང་གྲགས་ཀྱི་ཆོས་ཐ་དད་པ་དུ་མར་སྣང་སྟེ། དཔེར་ན་རྨི་ལམ་གྱི་སྣང་བ་བཞིན་ནོ། །གཉིས་པ་མཚན་ཉིད་ནི། ཆོས་ཀྱི་དབྱིངས་ནི་མཆོག་ཏུ་ཞི། །ཞེས་
ཏེ༔ དབྱིངས་ནི་རྒྱུ་སྟེ། འཁོར་འདས་ཀྱི་ཆོས་རྣམས་ཀྱི་རྒྱུ་བྱེད་པའི་ཤེས་པ་གསལ་རིག་སྟེ་ཀུན་གཞིའི་རྣམ་པར་ཤེས་པའོ། །དེ་ཉིད་ལ་ཁ་ནང་དུ་ཕྱོགས་ཤིང་ངར་སེམས་པའི་རྣམ་པ་ཅན་ནི་ཉོན་ཡིད་དང་། ཡུལ་རྣམ་པར་རིག་པ་ནི་འཇུག་པའི་ཤེས་པ་
སྟེ༑ གནས་སྐབས་ཀྱི་དབྱེ་བས་དུ་མར་ཡང་སྣང་སྟེ། ས་བཅུ་པ་ལས། བདག་དང་ཆོས་སུ་ཉེར་འདོགས་པ། །སྣ་ཚོགས་དག་ནི་གང་འབྱུང་བ། །དེ་ནི་རྣམ་པར་ཤེས་པར་འགྱུར། །གྱུར་པ་དེ་ཡང་རྣམ་གསུམ་སྟེ། །རྣམ་པར་སྨིན་དང་ངར་སེམས་
དང་༑ །ཡུལ་ལ་རྣམ་པར་རིག་པའོ། །ཞེས་སོ། །མཆོག་ཏུ་ཞི་ཞེས་པ་ནི་སེམས་ཀྱི་ཀུན་རྫོབ་ཀྱི་རང་བཞིན་ཏེ། བཟུང་བ་ངོ་བོས་མེད་པས་དེ་ལ་བརྟེན་པའི་འཛིན་པ་ཡང་མི་འགྲུབ་པས་གཉིས་སྟོང་གི་ཤེས་པ་རང་རིག་ཅིང་རང་གསལ་བ་ཙམ་
སྟེ༑ ཡུམ་ལས། སེམས་ནི་སེམས་མ་མཆིས་པ་སྟེ། །སེམས་ཀྱི་རང་བཞིན་འོད་གསལ་བའོ། །ཞེས་གསུངས་པ་ལྟར་རོ། །གསུམ་པ་ནུས་མཐུ་ནི། འདི་ནི་རིན་ཆེན་སེམས་སུ་བརྗོད། །འདོད་དོན་འབྲས་བུ་རབ་སྟེར་བ། །ཞེས་སོ། །རྐང་པ་
གཉིས་ཏེ། ཡིད་བཞིན་གྱི་ནོར་བུ་ལས་གང་འདོད་པའི་འབྲས་བུ་འབྱུང་བ་ལྟར་སེམས་ལའང་དག་མ་དག་གི་རྐྱེན་དང་ཕྲད་ན་འབྲས་བུ་བཟང་ངན་སྣ་ཚོགས་འབྱུང་བའི་ནུས་པ་ཡོད་པ་སྟེ། རྒྱུད་ལས། རང་རིག་བདེ་བ་ཆེན་པོ་ཉིད། །རང་རིག་ནས་ནི་
འ



བྱང་ཆུབ་འགྱུར། །རང་རིག་ཕྱིར་ན་བསྒོམ་པ་ཉིད། །རང་གི་རིག་པའི་འགྱུར་བ་ལས། །མནན་པ་ལས་ནི་ལས་སྐྱེ་སྟེ། །རང་གིས་འཕྲོག་ཅིང་རང་གིས་བྱེད། །རང་རིག་རྒྱལ་པོ་རང་གཙོ་བོ། །ཅེས་གསུངས་པ་ལྟར་རོ། །བཞི་པ་རང་བཞིན་
ནི༑ སེམས་ཀྱི་དེ་ཉིད་རང་བཞིན་དག །ཅེས་ཏེ། སེམས་ཀྱི་དོན་དམ་པའི་རང་བཞིན་ནི་དག་པ་སྟེ་སྐྱེ་བ་མེད་པ་ཉིད་ཡིན་ཡང་། ཀུན་རྫོབ་ཏུ་རྒྱུ་རྐྱེན་གྱི་དབང་གིས་སྣ་ཚོགས་པར་སྣང་བ་ནི་གཞན་གྱི་དབང་ངམ་རྟེན་ཅིང་འབྲེལ་བར་འབྱུང་བ་ཉིད་ཡིན་ནོ་
ཞེས་བྱའི་དོན་ཏོ།། །།སྤྱི་དོན་གཉིས་པ་ཤེས་རབ་ཀྱི་བསམ་པས་གཞལ་ན་ཐམས་ཅད་མེད་པར་བསྟན་པ་ལ། ཡུལ་མ་གྲུབ་པས་ཡུལ་ཅན་གྱི་ཤེས་པའང་མ་གྲུབ་པས་སེམས་ཙམ་ལས་ཁྱད་པར་དུ་འཕགས་པ་དང་། ཀུན་རྫོབ་སྒྱུ་མ་ལྟ་བུ་ཡིན་ཡང་དོན་
དམ་པར་གནས་ལུགས་མི་འདོད་པས་ངོ་བོ་ཉིད་མེད་པ་ལས་ཁྱད་པར་དུ་འཕགས་པའོ། །དང་པོ་ནི། ངོ་བོས་གཟུགས་མེད་མཐོང་བ་པོ། །སྒྲ་མེད་ཐོས་པ་པོ་ཡང་མེད། །དྲི་མེད་སྣོམ་པ་པོ་ཡང་མེད། །རོ་མེད་མྱོང་བ་པོ་ཡང་མེད། །རེག་མེད་རེག་པ་ཧོ་
པོ་ཡང་མེད། །སེམས་མེད་སེམས་ལས་བྱུང་བའང་མེད། །ཅེས་གསུངས་ཏེ། དེ་ལ་གཟུགས་ནི་མིག་གི་ཡུལ་དུ་གྱུར་པ་ཁ་དོག་དང་དབྱིབས་ཀྱི་རྣམ་པ་ཅན་ནོ། །དེ་རང་བཞིན་ནམ་ངོ་བོས་མེད་དེ། རང་མེད་ཅིང་ཡོད་པ་རྒྱུ་རྐྱེན་ལ་རག་ལས་པའི་ཕྱིར་
རོ༑ །དེ་བཞིན་དུ་རང་གི་བདག་ཉིད་དུ་མེད་པའི་ཕྱིར་སྟེ། འགགས་པ་སླར་མི་སྐྱེ་བའི་ཕྱིར། གཞན་ཡང་རང་གི་ངོ་བོ་ལ་མི་གནས་པའི་ཕྱིར་ཏེ། སྐད་ཅིག་མ་ཙམ་ཡིན་པའི་ཕྱིར། ཡང་བྱིས་པས་གཙང་བ་དེ་རྟག་བདག་ཏུ་འཛིན་པ་བཞིན་མེད་པའི་ཕྱིར་



༣
གོ་ལྔ་
༄༅། །གཟུགས་ལ་སོགས་པའི་ཆོས་རྣམས་ངོ་བོ་ཉིད་ཀྱིས་མེད་དེ། རྒྱན་ལས། རང་དང་རང་གི་བདག་ཉིད་དུ། །མེད་ཕྱིར་རང་གི་ངོ་བོ་ལ། །མི་གནས་ཕྱིར་དང་འཛིན་བཞིན་ཏེ། །མེད་ཕྱིར་ངོ་བོ་ཉིད་མེད་འདོད། །ཅེས་
གསུངས་པས་སོ། །ཅི་སྟེ་རྒྱུ་རྐྱེན་ལས་བྱུང་བ་དང་། རང་བཞིན་དུ་འདོད་པ་ཅི་འགལ་ཞེ་ན། རྒྱུ་རྐྱེན་ལས་བྱུང་བའི་རང་བཞིན་ནི་བྱས་པ་ཅན་དུ་འགྱུར་ལ། བྱས་པ་ཅན་དང་རང་བཞིན་གྱིས་ཡོད་པ་ནི་འགལ་བ་ཁོ་ན་ཏེ། ངོ་བོ་ཉིད་དམ་རང་བཞིན་ནི་རྒྱུ་
རྐྱེན་གྱིས་བཅོས་མ་མ་ཡིན་པ་དང་། ཆོས་གཞན་ལ་ལྟོས་པ་མེད་པ་ཉིད་ཡིན་པའི་ཕྱིར་ཏེ། དབུ་མ་ལས། རྒྱུ་དང་རྐྱེན་ལས་བྱུང་བ་ཡི། །རང་བཞིན་བྱས་པ་ཅན་དུ་འགྱུར། །ངོ་བོ་ཉིད་ནི་བཅོས་མིན་དང་
། །གཞན་ལ་ལྟོས་པ་མེད་པ་ཡིན། །ཞེས་
སོ༑ །དེས་ན་ཡུལ་མ་གྲུབ་པས་ཡུལ་ཅན་ཡང་མི་འགྲུབ་པས་མཐོང་བ་པོ་མེད་ཅེས་སོ། །དེ་ལྟར་གཟུགས་ཕུང་གིས་བསྡུས་པ་སྐྱེ་མཆེད་བཅུ་དང་ཁམས་བཅུ་ངོ་བོས་མེད་པ་ནི་རེག་པ་པོའང་མེད་ཅེས་པ་ཡན་ཆད་ཀྱིས་སོ། །སེམས་མེད་ཅེས་པས་ཡིད་
ཀྱི་སྐྱེ་མཆེད་ཀྱིས་བསྡུས་པ་རྣམས་དང༌། སེམས་ལས་བྱུང་བ་མེད་ཅེས་པས་ཆོས་ཀྱི་ཁམས་ཀྱིས་བསྡུས་པ་རྣམས་ངོ་བོས་མེད་ཅེས་བྱའོ། །དེས་ན་ཕྱི་རོལ་གྱི་དོན་གཅིག་དང་དུ་མ་དང་བྲལ་བས་བདེན་པར་མ་གྲུབ་པ་བཞིན། རང་རིག་པ་ཉིད་ཀྱང་
གཅིག་དང་དུ་མ་དང་བྲལ་བས་ངོ་བོས་གྲུབ་པ་མེད་དེ། རིག་བྱ་རིག་བྱེད་ཕན་ཚུན་ལྟོས་པའི་ཕྱིར་གཅིག་ཁེགས་ན་གཅིག་འགག་པས་རང་རིག་པ་ཞེས་བྱའང་གྲུབ་པ་མེད་དོ། །དེའི་ཕྱིར་སེམས་དེ་ཕྱི་ནང་གང་དུ་བཙལ་ཡང་རྙེད་པར་མི་འགྱུར་
441
གོ
ང་རྒྱན་



|
ཏེ༑ སེམས་འགྲེལ་ལས། སེམས་ནི་མིང་ཙམ་ཡིན་པ་སྟེ། །མི་ཙམ་དུ་ནི་རྣམ་པར་བལྟ། །མི་ཡང་རང་བཞིན་མེད་པ་ཡིན། །ནང་ངམ་དེ་བཞིན་ཕྱི་རོལ་ལམ། །ཡང་ན་གཉི་གའི་བར་དག་ཏུ། །རྒྱལ་བ་རྣམས་ཀྱི་སེམས་མ་གཟིགས། །ཞེས་
སོ༑ །སེམས་ཙམ་པ་རང་གིས་ཀྱང་། སེམས་གཞན་དབང་རྐྱེན་ལས་སྐྱེ་བར་འདོད་ལ། རྐྱེན་ལས་སྐྱེ་བ་ཉིད་ཀྱིས་ངོ་བོ་ཉིད་མེད་པ་ཡིན་ཏེ། མ་དྲོས་པས་ཞུས་པ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་
ཡིན༑ །རྐྱེན་ལ་རག་ལས་གང་དེ་སྟོང་པ་ཉིད། །གང་གིས་སྟོང་ཉིད་ཤེས་དེ་བག་ཡོད་ཡིན། །ཞེས་སོ། །གཉིས་པ་ལ་ཐོག་མར་ཀུན་རྫོབ་སྒྱུ་མ་ལྟ་བུར་བསྟན་པ་ནི་སམ་ཊ་ལས། དྲི་ཟའི་གྲོང་ཁྱེར་ལྟ་བུ་དང་། །སྒྱུ་མ་སྨིག་རྒྱུ་འདྲ་བ་དང་། །འཕྲོག་པ་
ཟླ་བའི་གྲོང་མཚུངས་དང་། །རྨི་ལམ་རྩེ་བ་ལྟ་བུ་དང་། །སྒྱུ་མ་ཇི་བཞིན་ཐམས་ཅད་དུ། །བལྟ་བྱ་ཉིད་དང་རེག་པར་བྱ། །ཞེས་གསུངས་ཏེ། ཀུན་རྫོབ་ཏུ་ཆོས་ཐམས་ཅད་རྟེན་ཅིང་འབྲེལ་བར་འབྱུང་བ་སྒྱུ་མ་ལྟ་བུ་ལ་སོགས་པའི་དཔེས་བསྟན་པ་དང་ ༧
མཚུངས་པ་ཡིན་ཏེ། རྒྱུ་རྐྱེན་གྱིས་བསྐྱེད་ཅིང་སྣང་བ་ལྟར་རང་བཞིན་མེད་པའི་ཕྱིར་རོ། །འོ་ན་དོན་དམ་པར་གནས་ལུགས་གང་ཡིན་སྙམ་ན། འགྲོ་བ་ཀུན་གྱི་གནས་པ་ནི། །གང་ལས་རྙེད་པར་མི་འགྱུར་ཏེ། །སྦྱོར་བ་འདུས་པ་བསམ་མི་ཁྱབ། །
ཞེས་གསུངས་ཏེ། བསམ་པའི་ཡུལ་ལས་འདས་པས་ཁས་ལེན་ཐམས་ཅད་དང་བྲལ་ཏེ། ཡེ་ཤེས་ཐིག་ལེ་ལས། ཀུན་རྫོབ་རྣམ་པའི་གཟུགས་ཀྱིས་ནི། །ཆུ་ཡི་ཟླ་བ་ལྟ་བུར་མཐོང་། །དོན་དམ་པ་ཡི་རང་བཞིན་ནི། །ཡང་དག་རྟོག་པའི་གནས་མེད་
ཏུས་



༄༅། །དོ། །ཞེས་ཏེ། དེས་ངོ་བོ་ཉིད་མེད་པར་སྨྲ་བ་དག་ཆོས་ཐམས་ཅད་ཀྱི་རང་བཞིན་སྟོང་པ་ཉིད་ཡིན་ནོ། །ཞེས་སྨྲ་བ་ལས་ཁྱད་པར་དུ་འཕགས་པ་ཡིན་ནོ། །གསུམ་པ་ལ་སྟོང་པ་ལ་སོགས་པ་བཞི་ཀ་མཐའ་ཡིན་པ། མཐའ་
བྲལ་གྱི་དབུ་མར་འཛིན་པའང་མཐའ་ཡིན་པ། དེས་ན་ཟུང་འཇུག་ཏུ་ཉམས་སུ་བླང་བའོ། །དང་པོ་ལ་གནས་ལུགས་མི་འདོད་པ་དང་། དེ་ལ་རྩོད་སྤང་ངོ་། །དང་པོ་ལ་གནས་ལུགས་ངེས་པ་འདོད་ན་གནོད་པ་ཡོད། ངེས་པ་བློ་ཡུལ་དུ་མི་རུང་། བློ་ལ་
མ་ལྟོས་པའི་ཡུལ་མི་རུང་། མཐར་བཟུང་ན་སྲིད་རྩར་འགྱུར་བའོ། །དང་པོ་ན། སམ་ཊ་ལས། སྟོང་པ་བསྒོམ་པར་མི་བྱ་སྟེ། །སྟོང་མིན་བསྒོམ་པར་མི་བྱའོ། །སྟོང་པ་མི་སྤང་རྣལ་འབྱོར་པས། །སྟོང་མིན་ཡོངས་སུ་མི་སྤང་ངོ༌། །སྟོང་དང་སྟོང་
ཡ མིན་བཟུང་བ་ལས། །རྟོག་པ་ཉུང་མིན་སྐྱེ་བར་འགྱུར། །ཡོངས་སུ་སྤངས་ན་ཀུན་རྟོག་སྟེ། །དེ་ཕྱིར་གཉིས་པོ་འདི་དག་སྤང་། །ཞེས་གསུངས་ཏེ། སྟོང་པ་ལ་སོགས་པ་བཞི་པོ་གང་དུ་ཡང་མི་བསྒོམ་སྟེ། བཞི་པོ་གནས་ལུགས་མ་ཡིན་པའི་ཕྱིར་
ཏེ༑ མ་ཡིན་པ་བསྒོམ་ན་མ་རིག་པར་འགྱུར་བའི་ཕྱིར། བཞི་པོ་ཇི་ལྟར་གནས་ལུགས་མ་ཡིན་ཞེ་ན། འདི་ལྟར་ཡོད་པ་གནས་ལུགས་ཡིན་ན། ཡོད་པ་ལ་གཅིག་དང་དུ་མ་གང་རུང་ལས་མི་འདའ་ལ། ཕྱོགས་དུས་དུ་མ་དང་འབྲེལ་བའི་ཕྱིར་གཅིག་ཏུ་
གླུ་མ་གྲུབ་ཅིང་། རྩོམ་པ་པོ་གཅིག་མེད་པའི་ཕྱིར་དུ་མའང་མེད་པས་ཡོད་པ་གནས་ལུགས་སུ་མི་རིགས་སོ། །མེད་པའང་གནས་ལུགས་སུ་མི་རིགས་ཏེ། སྐྱེ་བ་དང་བཅས་པ་མཐོང་བའི་ཕྱིར་དང་། ལྟོས་ས་ཡོད་པ་མ་གྲུབ་པས་ལྟོས་ཆོས་མེད་པའང་མི་
483



རྒྱུད་སྡེ་ཀུན་བཏུས་
འགྲུབ་པའི་ཕྱིར་ཏེ། དབུ་མ་ལས། གལ་ཏེ་དངོས་པོ་མ་གྲུབ་ན། །དངོས་མེད་འགྲུབ་པར་མི་འགྱུར་རོ། །ཞེས་སོ། །ཡང་གཉི་ག་གནས་ལུགས་སུ་འདོད་ན་སྐྱོན་གཉིས་ཀས་གནོད་ལ་གཉི་ག་མ་ཡིན་པ་གནས་ལུགས་སུ་འདོད་ན། གཉིས་ཀ་མ་ཡིན་
པ་ཞེས་བྱ་བའང་གཉིས་ཀ་ལ་ལྟོས་ལ། དེ་མ་གྲུབ་པས་གཉི་ག་མ་ཡིན་པའང་མི་འགྲུབ་པས་དེ་གནས་ལུགས་སུ་མི་རུང་སྟེ། དབུ་མ་ལས། སྟོང་ངོ་ཞེས་ཀྱང་མི་བརྗོད་དེ། །མི་སྟོང་ཞེས་ཀྱང་མི་བྱ་ཞིང་། །གཉིས་དང་གཉིས་མིན་མི་བྱ་སྟེ། །
གདགས་པའི་དོན་དུ་བརྗོད་པར་བྱ། །ཞེས་སོ། །གཉིས་པ་ནི། དེ་ལྟར་གནས་ལུགས་གང་དུ་ཡང་ངེས་པ་མེད་པས་ངེས་པ་བློའི་ཡུལ་དུ་བྱར་མི་རུང་སྟེ། སྟོང་མི་སྟོང་ཕན་ཚུན་ལྟོས་པས་སྟོང་པའི་ཆོས་ཤིག་ཡོད་ན་མི་སྟོང་པའང་ཡོད་པས་གནས་
ལུགས་ཡོད་པར་འགྱུར་ལ། གཅིག་གནས་ལུགས་ཡིན་ན་གཅིག་ཤོས་ཀྱང་གནས་ལུགས་སུ་འགྱུར་ཏེ། གལ་ཏེ་མི་སྟོང་ཅུང་ཟད་ཡོད། །སྟོང་པའང་ཅུང་ཟད་ཡོད་པར་འགྱུར། །མི་སྟོང་ཅུང་ཟད་མེད་པས་ན། །སྟོང་པའང་ཡོད་པར་ག་ལ་འགྱུར། །་
ཅེས་གསུངས་པ་ལྟར་རོ། །གསུམ་པ་ནི། གལ་ཏེ་སྟོང་ཉིད་ཅེས་བྱ་བ་བློ་ལ་མ་ལྟོས་པར་ངོ་བོས་གྲུབ་པ་ཞིག་ཡོད་དོ་ཞེ་ན། སྒྲུབ་བྱེད་མེད་ཅིང་གནོད་བྱེད་ཡོད་པའི་ཕྱིར་དེ་ཡོད་པར་མི་འགྲུབ་སྟེ། ཆོས་ཀྱི་གྲགས་པས། ཡུལ་མེད་པ་ཡེ་ཤེས་
པའམ། །ཤེས་པ་མེད་པའི་ཡུལ་འགའ་ཡང་། །མྱོང་བར་འགྱུར་བ་མ་མཁྱེན་ནས། །ཞེས་གསུངས་པ་ལྟར་རོ། །གལ་ཏེ་བློས་ཡུལ་དུ་མ་བྱས་པའི་སྟོང་པ་ཞེས་བྱ་བ་ཞིག་ངོ་བོས་གྲུབ་པར་འདོད་ན། མུ་སྟེགས་བྱེད་ཀྱིས་བཏགས་པའི་བསམ་གྱིས་མི་
484



གོ་བདུན་
༄༅། །ཁྱབ་པའི་བདག་ཀྱང་དགག་པར་མི་ནུས་པར་འགྱུར་རོ། །དེས་ན་བློ་ལ་མ་ལྟོས་པའི་ཆོས་གང་ཡང་མེད་ལ། ལྟོས་པའི་ཕྱིར་གནས་ལུགས་འདིའོ་ཞེས་གྲུབ་པ་མེད་དོ། །གཞན་ཡང་སྟོང་པར་ལྟ་བ་ནི་སྨན་མ་ཞུ་བ་དུག་ཏུ་
སོང་བ་ལྟར་ཤིན་ཏུ་དམན་ལ། དེ་ལ་སོགས་པའི་ལྟ་བར་གྱུར་པ་ཐམས་ཅད་ཀྱང་སྤང་བར་བྱ་སྟེ། མདོ་ལས། དགེ་སློང་དག་ཚུལ་ཁྲིམས་ཉམས་པ་ནི་སླའི། ལྟ་བ་ཉམས་པ་ནི་དེ་ལྟ་མ་ཡིན་ནོ། །ཞེས་དང་། འོད་སྲུངས་གང་ཟག་ཏུ་ལྟ་བ་རི་རབ་ཙམ་
ནི་སླའི། མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ། །ཞེས་དང་། ལྟ་བ་ཐིབས་པོར་གནས་པར་གྱུར་པ་ལས། འབྱུང་བའི་མཆོག་ནི་སྟོང་པ་ཉིད་ཡིན་ན། །གང་དག་སྟོང་པ་ཁོ་ནར་ལྟ་གྱུར་པ། །དེ་ནི་གསོར་མི་རུང་ཞེས་རྒྱལ་བས་
གསུངས། །ཞེས་སོ། །བཞི་པ་ནི། གནས་ལུགས་ངེས་པ་དོན་ལ་མེད་ཀྱང་། ངེས་པར་བཟུང་ན་སྐྱོན་ཅི་ཡོད་སྙམ་ན། འཛིན་ཅིང་མངོན་པར་ཞེན་པ་ཐམས་ཅད་ནི་ཉེ་བར་ལེན་པའི་ཕུང་པོའི་རྒྱུ་ཡིན་ལ། ཇི་སྲིད་དུ་ཕུང་པོར་འཛིན་པ་ཡོད་ལ་དེ་སྲིད་དུ་
དེ་ལ་དམིགས་ནས་ངར་འཛིན་པ་ཡོད་ལ། ངར་འཛིན་པ་ཡོད་པས་ལས་དང་ལས་ཀྱི་འཁོར་བར་སྐྱེ་བ་ཡིན་ཏེ། ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ང་རུ་འཛིན་ན་ཡང་ལས་ཏེ། །དེ་ལས་ཡང་ནི་སྐྱེ་བ་ཡིན། །ཞེས་
དང་
། རིན་ཆེན་ཕྲེང་བར། གནས་མེད་ཆོས་འདིས་སྐྲག་གྱུར་པའི། །སྐྱེ་བོ་གནས་ལ་མངོན་དགའ་ཞིང་། །ཡོད་དང་མེད་པར་འཛིན་པས་ན། །མི་མཁས་རྣམས་ནི་བུང་བར་འགྱུར། །ཞེས་སོ། །གཉིས་པ་ལ་རང་ཚིག་དང་འགལ་བ། ཐ་མལ་པར་
གོ ངྐ་རྒྱུན་



རྒྱུད་སྡེ་ཀུན་བཏུས་
འགྱུར་བ། ལུང་དང་འགལ་བ་སྤང་བའོ། །དང་པོ་ནི། གལ་ཏེ་ཁས་ལེན་རྒྱུའི་ལྟ་བ་དང་། གནས་ལུགས་མེད་ན། དེ་ཁོ་ན་ཉིད་མཐོང་། གནས་ལུགས་རྟོགས། མ་རིག་པ་སྤངས། རིག་པ་ཡེ་ཤེས་སྐྱེས་ཞེས་འདོད་པ་དང་འགལ་ཞེ་ན། ཁས་
བླང་རྒྱུའི་གནས་ལུགས་མེད་པ་ལ་མེད་པ་ཉིད་དུ་སྒྲོ་འདོགས་བཅད་པ་ལ་དེ་སྐད་ཅེས་ཐ་སྙད་བཏགས་པ་སྟེ། མདོ་ལས། ཡི་གེ་མེད་པའི་ཆོས་ལ་ནི། །ཉན་པ་གང་ཡིན་སྟོན་པ་གང་། །འགྱུར་བ་མེད་ལ་སྒྲོ་བཏགས་ནས། །དེ་ནི་ཉན་ཅིང་སྟོན་པར་
བྱེད༑ །ཅེས་སོ། །དེ་ཉིད་གནས་ལུགས་མ་ཡིན་ནམ་ཞེ་ན། མ་ཡིན་ཏེ། དཔེར་ན་བདག་ལ་མིང་མེད་ཅེས་བརྗོད་པ་ན། མིང་མེད་པ་ཉིད་མིང་ཡིན་ཞེས་སུ་ཞིག་སྨྲ། དེ་བཞིན་དུ་འདིར་ཡང་ཤེས་པར་བྱའོ། །གཉིས་པ་ནི། འོ་ན་ཁྱེད་སྐྱེ་བོ་ཐ་མལ་པ་
རྣམས་དང་འདྲ་བར་འགྱུར་རོ་སྙམ་ན། ཐ་མལ་པ་ནི་ཡོད་མེད་ལ་སོགས་པ་དུ་མར་འཛིན་ཅིང་མངོན་པར་ཞེན་ལ། ཁོ་བོ་ཅག་ནི་གང་དུ་ཡང་གྲུབ་པར་མི་འདོད་དོ། །ཡང་ཐ་མལ་པ་དེ་མི་འདོད་པ་ནི་ལུང་རིགས་མེད་པས་མ་ཤེས་པ་ཡིན་ལ། ཁོ་བོ་ཅག་
ནི་ཁས་ལེན་རྒྱུའི་ལྟ་བ་ངོ་བོས་མ་གྲུབ་པར་ཤེས་ནས་མི་འདོད་པ་ཡིན་པས། ལོང་བ་དང་མིག་ཅན་གྱིས་ནམ་མཁའ་ལ་བལྟས་པ་ལྟར་ཁྱད་པར་ཤིན་ཏུ་ཆེའོ། །གསུམ་པ་ནི། འོ་ན་བདེ་བར་གཤེགས་པའི་བཀའ་དང༌། སློབ་དཔོན་རྣམས་ཀྱིས་སྟོང་པ་
དང་བདག་མེད་ལ་སོགས་པ་བསྟན་པ་དང་འགལ་ལོ་སྙམ་ན། རྒྱས་བས་སྟོང་ཉིད་ཀྱི་ལྟ་བ་གསུངས་པ་ནི་གདུལ་བྱ་རྣམས་མཐར་འཛིན་གྱི་ལྟ་བ་སྤངས་བའི་ཕྱིར་གསུངས་པ་ཡིན་གྱི། སྟོང་ཉིད་ཅེས་བྱ་བའི་ལྟ་བ་ཞེས་ཡོད་ནས་གསུངས་པ་མ་ཡིན་



སྐ༄༅། ། །ཏེ། རྒྱལ་བ་རྣམས་ཀྱི་སྟོང་པ་ཉིད། །ལྟ་ཀུན་ངེས་པར་འབྱིན་པར་གསུངས། །ཞེས་དང་། གུར་ལས། ལྟ་བ་རྣམས་ལས་ལོག་རྣམས་དང་། །བདག་ཏུ་ལྟ་བ་ཚོལ་རྣམས་ཀྱི། །བདག་ཞེན་བསམ་པ་ཟློག་པའི་ཕྱིར། །
སྟོང་པ་རྒྱལ་བ་རྣམས་ཀྱིས་བསྟན། །ཞེས་གསུངས་སོ། །དེས་ན་གདུལ་བྱའི་བློ་དང་འཚམ་པར་བདག་དང་བདག་མེད་ལ་སོགས་པ་དྲང་ངེས་དུ་མར་གསུངས་ཏེ། མདོ་ལས། འོད་སྲུངས། བདག་ཅེས་བྱ་བ་ནི་མཐའ་གཅིག་གོ །བདག་མེད་ཅེས་
བྱ་བ་ནི་མཐའ་གཉིས་པའོ། །མཐའ་གཉིས་ཀྱི་དབུས་གང་ཡིན་པ་དེ་ནི། གཟུགས་མེད་པ། བསྟན་དུ་མེད་པ། རྟེན་མེད་པ། སྣང་བ་མེད་པ། རྣམ་པར་རིག་པ་མེད་པ། གནས་མེད་པ་སྟེ། འོད་སྲུངས་འདི་ནི་དབུ་མའི་ལམ། ཆོས་རྣམས་ལ་སོ་
ས' སོར་རྟོག་པའོ། །ཞེས་སོ། །དེའི་ཕྱིར་དོན་ལ་ཡིད་རྟོན་གྱི་ཚིག་འབྲུ་ཙམ་ལ་ཡིད་མི་རྟོན་ནོ། །སློབ་དཔོན་རྣམས་ཀྱིས་ནི་བདེན་པ་བཀག་པ་སྟེ། དགག་བྱ་དེ་ཙམ་ཞིག་དམིགས་ཡུལ་དུ་བྱས་པ་ན། དགག་བྱ་མ་དམིགས་པས་ དེ་བཀག་པའི་བཀག་
པའང་མ་དམིགས་པ་སྐྱེ་བར་འགྱུར་བ་ལ་དགོངས་ནས་རྣམ་གྲངས་ཀྱི་དོན་དམ་པའམ་ཕྱིན་ཅི་མ་ལོག་པའི་ཡོངས་གྲུབ་ཅེས་བཏགས་ཀྱིས། དོན་ལ་དེ་ཀུན་རྫོབ་ཡིན་པས་བློ་སྣང་གི་བྲལ་ཆ་དེ་ལ་དོན་དམ་རྣལ་མར་གོལ་བར་མི་བྱའོ། །དེས་ན་བློའི་ཡུལ་ནི་
ཚེ རྣམ་གྲངས་པ་ཡིན་པས། དེ་ལས་གྲོལ་བ་ཙམ་གྱི་ཆ་ནས་རྣམ་གྲངས་མ་ཡིན་པའི་དོན་དམ་ཞེས་བཏགས་ཀྱི། རྣམ་གྲངས་མ་ཡིན་པའི་དོན་དམ་ཞེས་བྱ་བ་ཞིག་ཡོད་དོ་སྙམ་དུ་བཟུང་བར་མི་བྱའོ། །གཉིས་པ་མཐའ་བྲལ་གྱི་དབུ་མར་འཛིན་པའང་མཐའ་
གོ་བརྒྱུད་
487
གོ ང་རྒྱན་



བསྟན་པ་ནི། སམ་ཊ་ལས། སྟོང་མིན་སྟོང་པ་མིན་པའང་མིན། །དབུ་མར་དམིགས་པར་མི་འགྱུར་རོ། །ཞེས་ཏེ། མི་སྟོང་པ་མ་གྲུབ་པས་སྟོང་པ་མི་འགྲུབ་ལ། དེ་གཉིས་ཀྱི་བར་ན་གཉིས་ཡིན་དང་གཉིས་མིན་མི་འགྲུབ་ཅིང་། དེ་དག་རེ་རེ་མ་གྲུབ་
ན་ཚོགས་པའང་མི་འགྲུབ་ལ། དགག་བྱ་མཐའ་བཞི་མ་གྲུབ་པས་དེ་བཀག་པའི་མཐའ་བྲལ་ཡང་མི་འགྲུབ་སྟེ། སྤྱོད་འཇུག་ལས། གང་ཚེ་གང་ཞིག་མེད་དོ་ཞེས། །བརྟག་བྱའི་དངོས་པོ་མི་དམིགས་པ། །དེ་ཚེ་དངོས་མེད་རྟེན་བྲལ་བ། །བློ་ཡི་མདུན་
ན་ཇི་ལྟར་གནས། །ཞེས་དང་། སྤྲིངས་ཡིག་བདུད་རྩིའི་ཐིག་ལེ་ལས། དེས་ན་མེད་ཅེས་དེས་བྱ་བའི། །དགག་བྱའི་དངོས་པོ་མ་གྲུབ་པ། །དེ་ཚེ་དགག་པ་རྟེན་བྲལ་བ། །བློ་ཡི་མདུན་དུ་གནས་མི་འགྱུར། །ཞེས་སོ། །དེས་ན་མཐའ་བྲལ་གྱི་དབུ་མ་
# ཞེས་བྱ་བར་ཡང་འཛིན་དུ་མི་རུང་སྟེ། ཏིང་ངེ་འཛིན་རྒྱལ་པོ་ལས། ཡོད་དང་མེད་ཅེས་བྱ་བ་གཉི་ག་མཐའ། །གཙང་དང་མི་གཙང་འདི་ཡང་མཐའ་ཡིན་ཏེ། །དེ་ཕྱིར་གཉི་གའི་མཐའ་ནི་རྣམ་སྤངས་ནས། །མཁས་པས་དབུས་ལའང་གནས་པར་ཡོངས་
མི་བྱ། །ཞེས་དང་། རྗེ་བཙུན་འཇམ་པའི་དབྱངས་ཀྱི་གདམས་པ་ལས་ཀྱང་། འཛིན་པ་བྱུང་ན་ལྟ་བ་མིན། །ཞེས་གསུངས་པས་སོ། །གསུམ་པ་ལ་ཟུང་འཇུག་གི་རང་བཞིན། དོན་དམ་དུ་བསམ་དུ་མེད་པ། ཀུན་རྫོབ་ཏུ་བསྒོམ་པའི་ཚུལ་ལོ། །དང་
པོ་ནི། སམ་ཊ་ལས། ཤེས་རབ་ཕ་རོལ་ཕྱིན་སྦྱོར་བ། །ཐབས་ནི་སྙིང་རྗེའི་བདག་ཉིད་དོ། །དེས་ན་མཛེས་པའི་སྙིང་རྗེ་ཐབས། །ཤེས་རབ་ཕ་རོལ་ཕྱིན་གསལ་བ། །ཞེས་གསུངས་ཏེ། ཤེས་རབ་ཀྱིས་རྣམ་པར་ཕྱེ་ན་གང་ལྟར་ཡང་མ་གྲུབ་
488



།ཀྱང་། ཐབས་སྙིང་རྗེ་ཆེན་པོས་གསལ་སྣང་མི་འགག་པར་གཞན་དོན་མཛད་པ་ནི་མཛེས་པ་སྟེ། གཞན་གྱི་སྡུག་བསྔལ་གྱིས་བྱེད་རྣམས། །བསམ་གཏན་བདེ་བ་བོར་ནས་ཀྱང་། །མནར་མེད་པར་ཡང་འཇུག་པར་བྱེད། །
འདི་ནི་ངོ་མཚར་འདི་བསྔགས་བྱོས། །ཞེས་སོ། །དེའི་དོན་ནི་གང་ཟག་ལ་གང་ལ་ལྟོས་ཀྱང་སླའི། ཡུལ་སྣང་སྟོང་དང་། ཤེས་པ་གསལ་སྟོང་དང་། ངོ་བོ་བདེ་སྟོང་ཟུང་འཇུག་སྟེ། དེ་ཡང་གཟུགས་བརྙན་ལ་གཟུགས་བརྙན་དུ་ཤེས་པའི་སྣང་བ་
ལྟར༑ སྟོང་ཡང་སྣང་བ་མི་འགག་ཅིང་། སྣང་བས་སྟོང་པ་ལ་ངེས་པ་འདྲེན་པ་སྟེ། རྒྱུད་ལས། རྫུན་མིན་བདེན་མིན་དེ་བཞིན་དུ། །ཐམས་ཅད་ཆུ་ཡི་ཟླ་བ་ལྟར། །འདོད་པས་རྣལ་འབྱོར་པས་ཤེས་ཀྱིས། །ཞེས་སོ། །དེ་ལྟ་བུའི་ཟུང་དུ་འཇུག་པ་དེ་
# ལས་གཞན་པའི་གཞི་ལམ་འབྲས་བུའི་ཆོས་གང་ཡང་མེད་དེ། དེ་ལ་གཞི་ནི་རིམ་ལྔ་ལས། གཟུང་བ་དང་ནི་འཛིན་པ་ཞེས། །རྣམ་གཉིས་བློ་ནི་ཡོད་མིན་ཞིང་། །གང་དུ་མི་ཕྱེ་བློར་སྣང་བ། །དེ་ནི་ཟུང་དུ་འཇུག་པར་བཤད། །ཅེས་སོ། །ལམ་#
ཡང་༑ བསྐྱེད་པའི་རིམ་པ་འདི་གཅིག་དང་། །གཞན་ཡང་རྫོགས་པའི་རིམ་པ་དག །གཉིས་པོ་གང་དུ་གཅིག་གྱུར་པ། །དེ་ནི་ཟུང་དུ་འཇུག་པར་བཤད། །ཅེས་དང་། འབྲས་བུའང་། ཟུང་འཇུག་རིམ་ལ་གནས་པ་དེ། །དེ་ནི་ཀུན་མཁྱེན་དེ་ཉིད་
མཐོང་༑ །ཞེས་བཤད་དོ། །གཉིས་པ་དོན་དམ་དུ་བསམ་དུ་མེད་པ་ནི། འོ་ན་ཟུང་འཇུག་དེ་ཉིད་བསྒོམ་བྱ་ཡིན་ནམ་ཞེ་ན། སམ་ཊ་ལས། རྣམ་རྟོག་མེད་པའི་ཆོས་རྣམས་ལ། །དངོས་པོ་མེད་ཅིང་བསྒོམ་པའང་མེད། །ཅེས་གསུངས་ཏེ། ཡང་དག་



པར་ན། ཕྱི་ནང་གི་ཆོས་ཐམས་ཅད་ངོ་བོས་མ་གྲུབ་པས་བསྒོམ་བྱའི་ཡུལ་དང་། སྒོམ་བྱེད་ཀྱི་བློ་དང་། སྒོམ་པ་པོ་གང་ཟག་ལ་སོགས་པ་ཐམས་ཅད་ཡོད་པ་དང་མེད་པ་དང་། གཉི་ག་དང་། གཉི་ག་མ་ཡིན་པ་དང་། སྤྲོས་པ་དང་བྲལ་བ་དང་སྤྲོས་པ་
དང་མ་བྲལ་པ་ལ་སོགས་པ་གང་དུ་ཡང་མ་གྲུབ་པའི་ཕྱིར་ཅི་ཡང་མ་ཡིན་ནོ། །མ་ཡིན་པ་དེའི་ཕྱིར་སྒྲས་གང་དུ་ཡང་མི་བརྗོད་ཅིང་རྟོག་པས་ཅིར་ཡང་མི་འཛིན་ནོ། །དེ་ལྟར་ཡང་རྒྱུད་ལས། སྒོམ་པ་པོ་མེད་བསྒོམ་པའང་མེད། །ལྷ་མེད་སྔགས་ཀྱང་
ཡོད་མ་ཡིན། །ཞེས་དང་། དབུ་མ་ལས། གཞན་ལས་ཤེས་མིན་ཞི་བ་དང་། །སྤྲོས་པ་རྣམས་ཀྱིས་མ་སྤྲོས་པ། །རྣམ་རྟོག་མེད་དོན་ཐ་དད་མེད། །དེ་ནི་དེ་ཉིད་མཚན་ཉིད་དོ། །ཞེས་དང་། བརྗོད་པར་བྱ་བ་བཟློག་པ་སྟེ། །སེམས་ཀྱི་སྤྱོད་ཡུལ་
བཟློག་པས་སོ། །ཞེས་དང་། བདེན་གཉིས་ལས། ཡང་དག་ཉིད་དུ་གཉིས་མེད་དེ། །དེ་ནི་སྤྲོས་པ་མེད་པ་ཡིན། །འཇམ་དཔལ་གྱིས་ནི་ཡང་དག་དྲིས། །རྒྱལ་བའི་སྲས་པོ་མི་གསུང་བཞུགས། །མི་གསུང་བ་ཉིད་རྒྱ་ཆེར་འགྲེལ། །ཞེས་
དང༌༑ རྗེ་བཙུན་མཆོག་གིས། བརྗོད་མིན་བརྗོད་པར་བྱ་བའི་ཡུལ་མིན་ཞིང་། །བསམ་མིན་བསམ་པར་བྱ་བའི་གནས་མེད་ལ། །བསྒོམ་དུ་མེད་པ་འདི་ལ་ཅི་ཞིག་བསྒོམ། །དེ་ལྟར་ཤེས་ན་འཛིན་པ་མེད་པར་འགྱུར། །ཞེས་གསུངས་སོ། །འོ་ན་སོ་སོ་
རང་གིས་རིག་པའི་ཡེ་ཤེས་ཀྱིས་ཀྱང་ཉམས་སུ་མི་མྱོང་ངམ་ཞེ་ན། བརྗོད་པ་ལས་འདས་ཏེ། གཞོན་ནུའི་དགའ་བ་ཇི་ལྟ་བའམ། སྐྱུགས་པའི་རྨི་ལམ་ཇི་ལྟ་བའོ། །ཞེས་པ་ལྟར་རོ། །འོན་ཀྱང་རྗེས་ཐོབ་ཐོས་བསམ་ལ་སོགས་པས་ཐ་སྙད་བྱེད་པའི་ཚེ་
49]



།བདེན་པས་སྟོང་ངོ༌། །ཞེས་དང་། སྤྲོས་པ་དང་བྲལ་ལོ། །ཞེས་དང་། དེ་ཁོ་ན་ཉིད་བསྒོམ་མོ། །ཞེས་དང་། སོ་སོར་རང་གིས་རིག་པའི་ཡེ་ཤེས་ཀྱིས་ཉམས་སུ་མྱོང་ངོ་ཞེས་སོགས་ཀྱི་ཐ་སྙད་ནི་བྱ་དགོས་ཏེ། ཇི་སྐད་
དུ༔ འཕགས་པས། ཐ་སྙད་ལ་ནི་མ་བརྟེན་པར། །དམ་པའི་དོན་ནི་རྟོགས་མི་འགྱུར། །ཞེས་དང་། བདེན་གཉིས་ལས། ཡང་དག་ཀུན་རྫོབ་རྣམས་ཀྱི་སྐུས། །མེད་པར་ཡང་དག་ཁང་ཆེན་གྱི། །སྟེང་དུ་འཛེག་པར་བྱེད་པ་ནི། །མཁས་ལ་རུང་བ་
མ་ཡིན་ནོ། །ཞེས་སོ། །གསུམ་པ་ཀུན་རྫོབ་ཏུ་བསྒོམ་པའི་ཚུལ་ནི། འོ་ན་གནས་ལུགས་ནི་བསྒོམ་དུ་མེད་ལ། དེ་མ་བསྒོམས་ན་མི་གྲོལ་བས། ད་ཇི་ལྟར་བྱ་ཞེ་ན། རྣམ་རྟོག་མེད་པར་ལྷག་མོས་ལ། །བརྟག་པ་ཀུན་གྱིས་བརྟག་པར་བྱ། །ཞེས་
ལྷོ གསུངས་ཏེ། ཀུན་རྫོབ་ཏུ་རྣམ་པར་རྟོག་པ་ཉིད་ཀྱིས་དཔྱད་པས་རིམ་གྱིས་རྟོག་མེད་སྐྱེ་སྟེ། ཀུན་རྫོབ་ཏུ་སེམས་ཙམ་དུ་དམིགས་པ་ལ་བརྟེན་ནས། ཕྱི་དོན་མ་དམིགས་ཤིང་། དེ་མ་དམིགས་པས་སེམས་ཀྱང་མ་དམིགས་པ་སྐྱེ་ལ། དེ་ལ་བརྟེན་ནས་
གཟུང་བ་དང་འཛིན་པ་དམིགས་སུ་མེད་པ་བདག་མེད་པའི་མཚན་ཉིད་རབ་ཏུ་སྐྱེ་སྟེ། རྒྱན་ལས། དམིགས་པ་ལ་ནི་བརྟེན་ནས་སུ། །མི་དམིགས་པ་ནི་རབ་ཏུ་སྐྱེ། །མི་དམིགས་པ་ལ་བརྟེན་ནས་སུ། །མི་དམིགས་པ་ཉིད་རབ་ཏུ་སྐྱེ། །ཞེས་སོ། །ཡང་
མ ན་དམིགས་རྟེན་མི་འགྱུར་བ་ལ་སོགས་པའི་ཡན་ལག་བཞི་ལྡན་གྱི་རྣལ་འབྱོར་བརྟེན་ནས་ཀྱང་དམིགས་མེད་ཀྱི་ཏིང་ངེ་འཛིན་སྐྱེ་སྟེ། ཏོག་ཙེ་པས། མིག་གི་རྣམ་ཤེས་རྟོག་པ་ཡི། །གཉིས་མེད་ཡེ་ཤེས་ངོ་མཚར་ཆེ། །ཞེས་སོ། །དེ་ཇི་ལྟར་བསྐྱེད་སྙམ་
བརྒྱུ་ཐམ་པ་
གོ
ང་རྒྱུན་



རྒྱུད་སྡེ་ཀུན་བཏུས་
ན༑ རྒྱུད་ལས། གང་ཕྱིར་ཡིད་ཀྱིས་མི་བསྒོམ་པར། །འགྲོ་བ་ཐམས་ཅད་བསྒོམ་པར་བྱ། །ཐམས་ཅད་ཆོས་ནི་ཡོངས་ཤེས་ནས། །བསྒོམ་པ་ཉིད་ནི་བསྒོམ་པ་མིན། །ཞེས་དང་། སམ་ཊ་ལས། རྣམ་པ་མེད་ཅིང་དོགས་པ་མེད། །འདོད་པ་མེད་
ཅིང་སྡིག་དང་བྲལ། །ཐོག་མ་ཐ་མའི་རྟོག་ལས་གྲོལ། །ཞེས་དང་། ནམ་མཁའ་ལྟ་བུར་མཁས་པས་བསྒོམ། །ཞེས་ཏེ། རྟག་ཆད་ལས་གྲོལ་བའི་ཕྱིར་སྟོང་པ་དང་སྟོང་མིན་དུ་མི་བསྒོམ་ལ། དོན་དམ་པར་རང་བཞིན་མེད་པ་ཉིད་ཀུན་རྫོབ་ཏུ་སྣ་
ཚོགས་སུ་སྣང་བའི་ཕྱིར། དེ་གཉིས་སྤང་བར་ཡང་མི་བྱ་ཞིང་། དེར་བསྒོམ་ན་སྒྲོ་སྐུར་གྱི་རྟོག་པ་སྐྱེ་བའི་ཕྱིར། གཉིས་ཡིན་དང་གཉིས་མིན་དུ་ཡང་མི་བསམ་མོ། །འོ་ན་ཇི་ལྟར་ཞེ་ན། རིག་པ་གསལ་བ་དང་མ་བྲལ་བའི་ངང་ནས་ཅིར་ཡང་མི་རྟོག་
པར༑ ནམ་མཁའ་དང་ནམ་མཁའ་རོ་གཅིག་པ་ལྟར། སེམས་དང་ནམ་མཁའ་རོ་གཅིག་པར་བྱས་ཏེ། སྤྲོས་པའི་མཐའ་གང་དུ་ཡང་མི་རྟོག ཡུལ་གྱི་མཚན་མ་ཅིར་ཡང་མི་འཛིན། འདས་པའི་རྗེས་གང་ཡང་མི་གཅོད། མ་འོངས་བའི་སྡུན་ཅི་ཡང་
མི་བསུ། ཐོས་བྱུང་གི་རིགས་པས་ཚིག་ལ་མི་དཔྱོད། བསམ་བྱུང་གི་རིག་པས་དོན་ལ་མི་བསམ། སྒྲུབ་བྱེད་ཀྱི་རིགས་པས་འདོད་བྱ་མི་སྒྲུབ། འགོག་བྱེད་ཀྱི་རིགས་པས་དགག་བྱ་མི་འགེགས། མཐའ་གཉིས་ལ་སྡང་བར་མི་བྱེད། དབུ་མའི་ལམ་
ལ་ཆགས་པར་མི་བྱེད། སངས་རྒྱས་ཀྱི་འབྲས་བུ་ལ་རེ་བ་མི་བྱེད། བདུད་ཀྱི་བར་ཅད་ལ་དོགས་པ་མི་བྱེད་པར། གསལ་ཞིང་མི་རྟོག་པའི་ངང་ལ་རྩེ་གཅིག་ཏུ་མཉམ་པར་གཞག མཚན་འཛིན་སྐྱེན་སྔར་བཤད་པའི་ལུང་རིགས་རྣམས་དྲན་པར་བྱས་
42



ས་
༄༅། །ལ། རིགས་པས་སྤྲོས་པ་བཅད་ཙམ་གྱི། བློ་སྣང་གི་བྲལ་ཆ་དེ་ལ་འཛིན་མེད་ཀྱི་སྒོ་ནས་ངེས་པ་ཡང་ནས་ཡང་དུ་དྲངས་པས། མྱུར་དུ་དོན་དམ་རྟོགས་པའི་རྒྱུར་འགྱུར་བས་རྣམ་གྲངས་པའམ། མཐུན་པའི་དོན་དམ་ཞེས་
བྱའི། དོན་དམ་དངོས་ནི་མ་ཡིན་ཏེ། །བདེན་གཉིས་ལས། དེ་བས་འདི་ནི་ཀུན་རྫོབ་སྟེ། །ཡང་དག་དོན་ཡིན་ཡང་དག་མིན། །ཞེས་སོ། །དོན་དེ་ཉིད་མདོ་རྒྱུད་བསྟན་བཅོས་ཐམས་ཅད་ཀྱི་དགོངས་པ་ཡིན་ཏེ། སམ་ཊ་ལས། དམིགས་མེད་གནས་
# | སུ་ཤེས་རབ་དང་། །དམིགས་མེད་སྙིང་རྗེ་ཆེན་པོ་ཉིད། །བློ་དང་ལྷན་ཅིག་གཅིག་གྱུར་པ། །ཞེས་དང་། ནམ་མཁར་ནམ་མཁའ་ཇི་ལྟ་བའོ། །ཞེས་དང་། སྐུ་གསུང་ཐུགས་གསང་བའི་མཛོད་ལས། བསྒོམ་པ་པོ་མེད་བསྒོམ་བྱ་མེད། །བསྒོམ་དུ་
《མེད་པའི་དོན་སྒོམ་ན། །མ་བསྒོམ་པ་ཉིད་སྒོམ་པའི་མཆོག །རང་སེམས་རང་གིས་མཐོང་གྱུར་ནས། །དངོས་དང་མཚན་མ་གང་མ་མཐོང་། །མ་མཐོང་བ་ཉིད་མཐོང་བའི་མཆོག །ཅེས་དང་། ཕྱག་ཐིག་ལས། ནམ་མཁའ་ཆོས་ཀྱི་དབྱིངས་ཡིན་
ཏེ༑ །དབྱིངས་ནི་ས་བོན་ཞེས་སུ་དྲན། །ཆོས་རྣམས་ཀུན་གྱི་དབུས་ན་གནས། །རྒྱུ་དང་མཆོག་གི་གནས་ཡིན་ནོ། །ཞེས་དང་། དེ་ཉིད་ནམ་མཁའ་ཞེས་སུ་བསྟན། །ནམ་མཁའ་སྟོང་པར་བསྟན་པའོ། །སྟོང་པ་ལས་ནི་ཐམས་ཅད་བྱུང་། །སྟོང་པའི་
ངང་དུ་ཐམས་ཅད་ཐིམ། །ཞེས་སོ། །འཕགས་པས་ཀྱང་། དམིགས་པ་མེད་པའི་སེམས་སུ་ནི། །གནས་པ་ནམ་མཁའི་མཚན་ཉིད་དེ། །ནམ་མཁའ་བསྒོམ་པ་དེ་ཉིད་ནི། །སྟོང་ཉིད་བསྒོམ་པར་བཞེད་པ་ཡིན། །ཞེས་དང༌། སློབ་དཔོན་མེ་ཏྲི་པས་
493
གོང་རྒྱན་



ཀྱང་༑ གཉེན་པོའི་ཕྱོགས་ལ་མི་གནས་ཤིང་། །དེ་ཉིད་ལ་ཡང་མི་ཆགས་པ། །གང་གི་འབྲས་བུའང་མི་འདོད་པ། །དེ་ཡིས་ཕྱག་རྒྱ་ཆེན་པོ་མཐོང་། །ཞེས་གསུངས་པ་ལྟར་རོ།། །།སྤྱི་དོན་བཞི་པ་གནས་ལུགས་དེ་གསུང་རབ་ཀྱི་རྟོགས་བྱར་བསྟན་
པ་ནི། ཆོས་ཀྱི་རྒྱལ་པོ་སངས་རྒྱས་བཅོམ་ལྡན་འདས་ཀྱི་གསུང་རབ་ཐམས་ཅད་ནི། མཐའ་ཡས་པའི་སེམས་ཅན་ཐམས་ཅད་གནས་སྐབས་དང་མཐར་ཐུག་གི་སྡུག་བསྔལ་གྱི་འཁྲུལ་འཁོར་ལས་ངེས་པར་འབྱིན་པའི་ཐབས་ཁོ་ནར་གསུངས་པ་ཡིན་
ལ༑ ཆེས་ཤིན་ཏུ་བརྣག་པར་དཀའ་བའི་སྡུག་བསྔལ་གྱི་འཁྲུལ་འཁོར་འདི་ཡང་། རྒྱལ་བ་ཐམས་ཅད་ཀྱི་ཐུགས་ཀྱི་གསང་བ་ཟབ་མོ་དབུ་མའི་དེ་ཁོ་ན་ཉིད་ལ་ཐོག་མ་མེད་པ་ནས། སྒྲོ་སྐུར་གྱི་བག་ཆགས་ངན་པ་གོམས་པའི་དབང་གིས་ཡོད་མེད་དང་ཡིན་
# མིན་ལ་སོགས་པའི་ཕྱིན་ཅི་ལོག་ཏུ་འཛིན་པའི་རྣམ་པར་རྟོག་པ་ཁོ་ན་ལས་བྱུང་ཞིང་། གང་ཞིག་རྟོགས་ན་བ།ནས་སྐབས་དང་མཐར་ཐུག་གི་ཕན་བདེ་མ་ལུས་པ་འབྱུང་བའི་གནས་ཀྱང་འདི་ཉིད་ཁོ་ན་ཡིན་པར་གཟིགས་ནས། ཐེག་པ་ཆེ་ཆུང་གི་གསུང་རབ་
ཐམས་ཅད་དུ། དངོས་དང་བརྒྱུད་པའི་སྒོ་ནས་དེ་ཁོ་ན་ཉིད་དངོས་པོའི་གནས་ལུགས་འདི་ཉིད་སྟོན་པར་མཛད་པ་ཡིན་ཏེ། མདོ་ལས། བདེ་བར་གཤེགས་པའི་གསུང་རབ་ཐམས་ཅད་ནི། དེ་ཁོ་ན་ཉིད་ལ་འབབ། དེ་ཁོ་ན་ཉིད་ལ་གཞོལ། དེ་ཁོ་ན་ཉིད་
ལ་མངོན་དུ་ཕྱོགས། ཞེས་གསུངས་ལ། དོན་དེ་ཉིད་ཀྱི་ཕྱིར། སམ་ཊ་ལས། འདི་ནི་གཉིས་སུ་མེད་པར་བརྗོད། །འདི་ནི་བྱང་ཆུབ་སེམས་མཆོག་ཉིད། །རྡོ་རྗེ་རྡོ་རྗེ་སེམས་དཔའ་དཔལ། །རྫོགས་པའི་སངས་རྒྱས་བྱང་ཆུབ་ཉིད། །འདི་ནི་ཤེས་རབ་
404



ས་
བ
རྒྱ་ གཉིས་
༄༅། །ཕ་རོལ་ཕྱིན། །ཕ་རོལ་ཕྱིན་པ་ཀུན་གྱི་དངོས། །མཉམ་ཉིད་བསམ་བྱ་ཉིད་དུ་གསུངས། །སངས་རྒྱས་ཀུན་མཆོག་བསྒོམ་པ་ཉིད། །ཅེས་བྱ་བ་ལ་སོགས་པ་མིང་གི་རྣམ་གྲངས་བཅུ་བཞིའི་སྒོ་ནས་བསྔགས་པར་མཛད་
ཅིང་༑ གཞན་ཡང་ཀྱེ་རྡོ་རྗེ་དང་། དུས་ཀྱི་འཁོར་ལོ་ལ་སོགས་པའི་མཚན་གྱི་རྣམ་གྲངས་དུ་མས་ཀྱང་དེ་ཁོ་ན་ཉིད་ཀྱི་ལྟ་བ་འདི་ཉིད་མང་དུ་བསྟན་པས་ཐར་པ་ཐོབ་པར་འདོད་པའི་བློ་གྲོས་ཅན་རྣམས་ཀྱིས་འབད་པ་ཆེན་པོས་དོན་དུ་གཉེར་བར་བྱ་བ་ཡིན་ཏེ་
སྤྱོད་འཇུག་ལས། ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །དེ་ཡི་ཕྱིར་ན་སྡུག་བསྔལ་དག །ཞི་བར་འདོད་པས་ཤེས་རབ་བསྐྱེད། །ཅེས་སོ།། །།སྤྱི་དོན་ལྔ་པ་དེ་ཁོ་ན་ཉིད་དེ་གསང་སྔགས་ཀྱི་ཐབས་ཀྱིས་རྟོགས་
པར་བསྟན་པ་ལ། གཞན་གྱིས་མི་རྟོག་ཤིང་ཟབ་མོའི་ཐབས་ཀྱིས་རྟོགས་པར་བསྟན། སྔགས་ལུགས་ཀྱི་ལྟ་བ་ལས་ཁྱད་པར་དུ་ཡེ་ཤེས་བསྟན། ཡེ་ཤེས་དེ་དཔེའི་ཡེ་ཤེས་སུ་བསྟན། ཡེ་ཤེས་དེ་ལུས་ལ་གནད་དུ་བསྣན་པས་རྟོགས་པར་བསྟན་པའོ། ། མི་
དང་པོ་ནི། རྒྱུད་ལས། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །ཞེས་ཏེ། ཕ་རོལ་ཏུ་ཕྱིན་པའི་ཐོས་བསམ་ལ་སོགས་པ་གཞན་གྱིས་མི་རྟོགས་ཏེ། བདག་བྱིན་རླབས་ལས། བསྐལ་པ་བྱེ་བ་རྣམས་སུ་ཡང་། །ཐོས་པའི་
ཕ་རོལ་སོན་གྱུར་ཀྱང་། །བདག་བྱིན་རླབས་ལས་ཕྱིར་བལྟས་པས། །དེ་ཡི་དེ་ཉིད་རྙེད་མི་འགྱུར། །ཞེས་དང་། ཆོས་ཀུན་རྨི་ལམ་སྒྱུ་འདྲ་ཞེས། །སངས་རྒྱས་པ་ཀུན་སྨྲ་མོད་ཀྱི། །བདག་བྱིན་རླབས་ལས་ཕྱིར་ཕྱོགས་པས། །རྨི་ལམ་སྒྱུ་འདྲ་མཐོང་
གོང་རྒྱན་



-
རྒྱུད་སྡེ་ཀུན་བཏུས་
བ་མེད། །ཞེས་སོ། །འོ་ན་གང་ལས་རྙེད་ན། བླ་མེད་དུས་ཐབས་བསྟེན་པ་ཡིས། །བདག་གི་བསོད་ནམས་ལས་ཤེས་བྱ། །ཞེས་ཏེ། མཚན་ཉིད་དང་ལྡན་པའི་བླ་མ་མཉེས་པ་ལས་རྟོགས་ཏེ། སམ་ཊ་ལས། ནང་གི་དབྱེ་བ་འདི་ཉིད་ནི། །བླ་མའི་
ཞལ་ལས་རྙེད་པར་གྱུར། །ཞེས་སོ། །དུས་ནི་དབང་གསུམ་པ་དང་བཞི་པའི་དུས་སུ་ཏེ། རྒྱུད་ལས། ཕྱག་རྒྱ་ཆེན་པོའི་དབང་བསྐུར་བར། །ཇི་ལྟར་ཤེས་པའི་བདེ་ཆེན་པོ། །དེ་ཡི་འདི་ནི་བྱིན་རླབས་ཡིན། །ཞེས་སོ། །ཐབས་ནི་དབབ་བཟློག་ལ་
སོགས་པ་སྟེ། ག་པུར་ཉིད་ནི་བདག་མེད་མ། །བདེ་བ་བདག་མེད་ཚུལ་ཅན་ཉིད། །དེ་ཡི་བདེ་བ་ཕྱག་རྒྱ་ཆེ། །ལྟེ་བའི་དཀྱིལ་འཁོར་ཉིད་དུ་གནས། །ཞེས་སོ། །བསྟེན་པ་ནི་དངོས་སམ་ཡེ་ཤེསཀྱི་ཕྱག་རྒྱ་སྟེ། བོ་ལ་ཀ་ཀོ་ལ་སྦྱོར་བས། །དེ་ཡི་བདེ་
བར་ཤེས་པར་འགྱུར། །ཞེས་སོ། །རྐྱེན་དེ་དག་འཛོམ་པའང་བདག་གིས་སྐྱེ་བ་འདི་ལ་བླ་མ་མཆོད་པ་ལ་སོགས་པའི་བསོད་ནམས་སོག་པ་ལ་རག་ལས་ཏེ། འཕགས་པས། བླ་མ་ཡོངས་སུ་མཉེས་པ་ཡིས། །ལས་ཀྱི་དངོས་གྲུབ་ཐོབ་པར་འགྱུར། །་
ཞེས་དང༌། རི་དབང་རྩེ་ལས་འགའ་ཞིག་ལྟུང་གྱུར་ན། །ལྟུང་བར་མི་འགྱུར་སྙམ་ཡང་ལྟུང་བར་འགྱུར། །བླ་མའི་དྲིན་གྱིས་ཕན་པའི་ལུང་ཐོབ་ན། །གྲོལ་བར་མི་འགྱུར་སྙམ་ཡང་གྲོལ་བར་འགྱུར། །ཞེས་སོ། །གཉིས་པ་ནི། ལུས་ལ་ཡེ་ཤེས་ཆེན་
པོ་གནས། །རྟོགས་པ་ཐམས་ཅད་ཡང་དག་སྤངས། །དངོས་པོ་ཀུན་ལ་ཁྱབ་པ་པོ། །ལུས་གནས་ལུས་ལ་མ་སྐྱེས་པའོ། །ཞེས་ཏེ། འདི་ལ་གཉིས། རང་བཞིན་ལྷན་སྐྱེས་ལ་སྦྱར་ཏེ་སྤྱིའི་དོན་དང་། ཞུ་བདེ་ལྷན་སྐྱེས་ལ་སྦྱར་ཏེ་སྦས་དོན་དུ་བཤད་
406



ས་
༄༅། །པའོ། །དང་པོ་ལ། རང་གི་ངོ་བོ། མཚན་ཉིད། དེའི་རྟེན། དེ་ཐམས་ཅད་ཀྱི་བདག་ཉིད། རྟེན་དང་བརྟེན་པའི་གནས་ལུགས་སོ། །དང་པོ་རང་གི་ངོ་བོ་ནི་ཡེ་ཤེས་ཆེན་པོ་སྟེ། ཆོས་ཉིད་སྤྲོས་བྲལ་ཡིན་པ་ལ་ཡུལ་ཅན་
ཡེ་ཤེས་ཀྱི་མིང་གིས་བཏགས་པའོ། །ཡང་ན་ཁམས་རང་བཞིན་གྱིས་རྣམ་པར་དག་པ་ཟག་མེད་ཀྱི་ཡེ་ཤེས་འབྱུང་རུང་གི་རྒྱུར་གནས་པའོ། །གཉིས་པ་དེའི་མཚན་ཉིད་ནི། རྟོག་པ་ཐམས་ཅད་ཡང་དག་སྤངས་ཏེ། ཡང་དག་པ་མ་ཡིན་པའི་ཀུན་རྟོག་
ཚ གིས་སྒྲོ་བཏགས་པའམ་བདེན་པར་འཛིན་པ་དང་བྲལ་བའོ། །གསུམ་པ་རྟེན་ནི། ལུས་ལ་སྟེ། འདུས་ཤིང་བསགས་པས་ལུས་ཏེ། འཁོར་འདས་ཀྱི་ཆོས་ཐམས་ཅད་ལའོ། །ཡང་ན་རིགས་དྲུག་གིས་བསྡུས་པའི་ལུས་ཅན་ཐམས་ཅད་ལ་སྟེ། ལུས་
ཡྻོ ཅན་ཀུན། རྟག་ཏུ་སངས་རྒྱས་སྙིང་པོ་ཅན། །ཞེས་སོ། །བཞི་པ་ཐམས་ཅད་ཀྱི་བདག་ཉིད་དུ་བསྟན་པ་ནི། དངོས་པོ་སྟེ། ཆོས་ཅན་གྱི་ཕུང་ཁམས་སྐྱེ་མཆེད་དམ་འཁོར་འདས་ཀྱི་དངོས་པོ་ཀུན་ལའོ། །ལྔ་པ་རྟེན་དང་བརྟེན་པའི་གནས་ལུགས་
ནི༑ ལུས་གནས་ཏེ་ཆོས་ཅན་དང་ཆོས་ཉིད་ཀྱི་ཚུལ་གྱིས་སམ། ཟག་མེད་ཀྱི་ཡེ་ཤེས་འབྱུང་རུང་གི་རྒྱུར་གནས་པའོ། །ལུས་ལས་མ་སྐྱེས་ཞེས་པ་རྩོད་སྤང་སྟེ། རང་བཞིན་གྱིས་གནས་ཀྱང་ལུས་ཀྱིས་བསྐྱེད་པའི་འབྲས་བུ་མ་ཡིན་པའི་ཕྱིར་མ་སྐྱེས་
པའོ། །གཉིས་པ་ལའང་སྔར་ལྟར་ལྔ་ལས། རང་གི་ངོ་བོ་ཡེ་ཤེས་ཆེན་པོ་སྟེ་ཞུ་བདེའི་ཡེ་ཤེས་སོ། །མཚན་ཉིད་ནི། རྟོག་པ་ཐམས་ཅད་ཡང་དག་སྤངས། །ཞེས་ཏེ། གློ་བུར་གྱིའང་རྟོག་པ་ཐམས་ཅད་སྤང་བའོ། །རྟེན་ནི་ལུས་ལ་སྟེ་དཀྱིལ་འཁོར་
497
བརྒྱུ་ གསུམ་གོང་རྒྱུན་



གསུམ་རླུང་དང་བཅས་པ་ལའོ། །ཐམས་ཅད་ཀྱི་བདག་ཉིད་དུ་བསྟན་པ་ནི་དངོས་པོ་ཀུན་ལ་སྟེ། ལུས་ལ་རྩས་ཁྱབ། དེ་ལ་བྱང་སེམས་ཀྱིས། དེ་ལ་བདེ་བས། དེ་ལ་མི་རྟོག་པས་ཁྱབ་ཅིང་། དེ་ལས་དཔེའི་ཡེ་ཤེས་སྐྱེ་ཞེས་པའོ། །རྟེན་དང་བརྟེན་
པའི་གནས་ལུགས་ནི་ལུས་ལ་ཚོགས་པ་གཅིག་པའི་འབྲེལ་བས་གནས་ཀྱང་བརྒྱུད་དེ་སྐྱེ་ལ། དངོས་སུ་མ་ཡིན་ཏེ། ཡེ་ཤེས་ཀྱི་ངོ་བོ་མི་རྟོག་ཅིང་སྤྲོས་པ་དང་བྲལ་བས་མ་སྐྱེས་པའོ། །དེས་ན་ཚིགས་སུ་བཅད་པ་གཅིག་པུ་འདི་ལས་གོང་འོག་གི་ལྟ་བ་
ཐམས་ཅད་འཕྲོས་པ་ཡིན་ནོ་ཞེས་ཤེས་པར་བྱའོ། །གསུམ་པ་དཔེའི་ཡེ་ཤེས་སུ་བསྟན་པ་ནི། གང་ཕྱིར་འབྱུང་བ་ཆེ་བདེ་བ། །དེ་ཕྱིར་བདེ་བ་དེ་ཉིད་མིན། །ལྷན་ཅིག་སྐྱེས་པས་གང་སྐྱེས་པ། །ལྷན་ཅིག་སྐྱེས་པར་དེ་བརྗོད་བྱ། །རང་བཞིན་ལྷན་ཅིག་
སྐྱེས་ཞེས་བརྗོད། །རྣམ་པ་ཐམས་ཅད་སྡོམ་པ་གཅིག །ཞེས་ཏེ། དབང་ལས་བྱུང་བའི་ཡེ་ཤེས་དེ་དོན་གྱི་ཡེ་ཤེས་ཡིན་ནམ་སྙམ་ན། མཐོང་སྤང་གི་སྒྲིབ་པ་མ་སྤངས་པའི་ཕྱིར་དཔེའི་ཡེ་ཤེས་ཡིན་ཏེ། ཀུན་མཁྱེན་ཡེ་ཤེས་དེ་ལྟ་བུ། །ཞེས་སོ། །འོ་ན་
དེ་སྐྱེས་ཀྱང་དོན་མེད་དོ་སྙམ་ན། ཤིན་ཏུ་དོན་ཆེ་སྟེ། བཞིན་གྱི་དཀྱིལ་འཁོར་བལྟ་བར་འདོད་པ་ལ་མེ་ལོང་གི་གཟུགས་བརྙན་བཞིན་ནོ། །གཞན་ཡང་དོན་གྱི་ཡེ་ཤེས་སུ་འདོད་པ་ལ་སྐྱོན་དུ་མ་ཡོད་དོ། །བཞི་པ་ལ། ལུས་ལ་གྲུབ་གནས་འཇིག་ཚུལ་
ལོ༑ །དེ་ཡང་འཇིག་ཚུལ་ནས་སྔོན་ལ་བརྗོད་ན་བདེ་སྟེ། འཁོར་བ་ལ་ཐོག་མ་མེད་པ་དང་། སྐྱེ་འཇིག་གནས་གསུམ་འབྲེལ་བ་ཅན་དུ་ཤེས་པའི་དགོས་པ་ཡོད་དོ་ཅེས་གསུང་ངོ་། །དེ་ལ་འཇིག་པའི་ཚུལ་ནི། སྣོད་ཀྱི་འཇིག་རྟེན་འབྱུང་བ་མ་སྙོམས་པས་
498



༄༅། །འཇིག་པ་བཞིན་དུ། བཅུད་ཀྱི་སེམས་ཅན་ཡང་འབྱུང་བ་མ་སྙོམས་པའི་རྐྱེན་གྱིས་འཆི་བ་ཡིན་ཏེ། དེ་ཡང་ཐིམ་རིམ་ལྟར་འཆི་བའི་དབང་དུ་བྱས་ན། ཐོག་མར་སྲོག་གི་རྟེན་ས་རླུང་གི་ནུས་པ་ཆུ་ལ་ཐིམ་སྟེ་ལུས་ཀྱི་སྟོབས་
དང་ལྗིད་ཉམས། དེའི་ཚེ་འདོད་ཆགས་ལས་གྱུར་པའི་རྟོག་པ་བཞི་བཅུ་འགག ཆུ་མེ་ལ་ཐིམ་སྟེ་གཤེར་བའི་དངོས་པོ་སྐམས། ཞེ་སྡང་ལས་གྱུར་པ་སུམ་ཅུ་རྩ་གསུམ་འགག མེ་རླུང་ལ་ཐིམ་སྟེ་ལུས་ཀྱི་དྲོད་ཡལ། གཏི་མུག་ལས་གྱུར་པའི་རྟོག་པ་
# བདུན་འགག རླུང་ནམ་མཁའ་ལ་ཐིམ་སྟེ་དབུགས་རྒྱུ་བ་ཆད་དོ། །དེ་རྣམས་ཀྱི་རྟགས་སུ་དུ་བ། སྨིག་རྒྱུ། མེ་ཁྱེར། མར་མེ་ལྟ་བུ་རྣམས་རིམ་གྱིས་འབྱུང་བར་བཤད་དོ། །དེའི་ཚེ་ནོར་ལས་རྒྱལ་གྱི་རླུང་ཅུང་ཟད་ཅིག་གནས། །ཞེས་གསུངས་
2, | སོ་༑ །ནམ་མཁའ་རྣམ་ཤེས་ལ་ཐིམ་སྟེ། དེའི་དུས་སུ་འདས་མ་འོངས་རྣམས་དྲན་པ་ཤིན་ཏུ་གསལ་བ་ཅིག་འོང་བར་གསུངས་སོ། །རྣམ་ཤེས་སྣང་བ་ལ་ཐིམ་པས་སྣང་བ་འདི་དཀུར་ལམ་མེ་བ་འབྱུང་། སྣང་བ་མཆེད་པ་ལ་ཐིམ་པས་སྒྱུ་མ་ལྟ་བུའི་སྣང་།
བ་འབྱུང་། མཆེད་པ་ཐོབ་པ་ལ་ཐིམ་པས། སྟོང་ཉིད་ཕྱོགས་གཅིག་པ་མཐོང་ཐོབ་པ་འོད་གསལ་ལ་ཐིམ་པས་དང་པོར་ཐོབ་པའི་ཁུ་ཁྲག་གིས་དྭངས་མ་དང་རྣམ་ཤེས་ལྷན་ཅིག་ཏུ་རྩ་དབུ་མའི་ནང་དུ་འདུས་པས་འཆི་བ་འོད་གསལ་ཆོས་ཀྱི་ས་རྒྱུད་ལ་སྐྱེ་
སྟེ་ བདག་བྱིན་རླབས་ལས། ས་ཡི་ཁམས་ནི་ཆུ་ལ་ཐིམ། །ཆུ་ནི་མེ་ལ་ཐིམ་པས་འགྱུར། །མེ་ནི་ཕྲ་བའི་རླུང་ལའོ། །རླུང་ནི་སེམས་ལ་ཐིམ་པར་འགྱུར། །སེམས་ནི་སེམས་ལས་བྱུང་ལ་ཐིམ། །སེམས་བྱུང་མ་རིག་པར་ཞུགས་ནས། །དེ་ཡང་
།



འོད་གསལ་བར་འགྲོ་སྟེ། །སྲིད་པ་གསུམ་པོ་འདི་ལྟར་དག །ཅེས་སོ། །དེའི་དུས་སུ་འཆི་ཁ་མའི་གདམས་ངག་ཟབ་མོ་ཡོད་ན་ཡེ་ཤེས་ངོ་འཕྲོད། མ་འཕྲོད་ན་བར་དོར་རྫུས་སྐྱེས་ཀྱི་ལུས་ལེན་ཏེ། དེ་ཡང་གོང་གི་སྣང་བ་ཚུར་འདུས་པས་སྲོག་འཛིན་
དང་༑ མཆེད་པ་ཚུར་འདུས་པས་མེ་མཉམ་དང་། ཐོབ་པ་ཚུར་འདུས་པས་ཁྱབ་བྱེད་དང་། འོད་གསལ་ཚུར་འདུས་པས་མ་རིག་པ་སྟེ། རླུང་གསུམ་མ་རིག་པས་བཅིངས་ནས་དེ་ལ་རྣམ་ཤེསཞོན་ཏེ་སྒོ་དགུ་གང་རུང་ནས་རྣམ་ཤེས་འཐོན་ནས་བར་དོའི་
ལུས་ལེན་ཏེ། བཤད་རྒྱུད་རྡོ་རྗེ་ཕྲེང་བར། འདི་ནི་རླུང་ཁམས་ཆེན་པོ་སྟེ། །རྣམ་ཤེས་གསུམ་གྱི་བཞོན་པ་ཡིན། །དེ་ཡི་རང་བཞིན་རྟག་ཏུ་ནི། །ཇི་ལྟ་ཇི་ལྟར་འགྲོ་བར་འགྱུར། །སྲ་བའི་ཁམས་དང་ཆུ་ཉིད་དང་། །དེ་བཞིན་མེ་དང་རླུང་དག་ནི། །
རྣམ་པར་ཤེས་པས་བླངས་ནས་སུ། །སྲིད་གསུམ་གནས་སུ་སྐྱེ་བར་འགྱུར། །ཞེས་སོ། །དེ་ཡང་གང་དུ་སྐྱེ་བ་དེའི་ལས་ཀྱིས་འཕངས་པའི་ཕྱིར། ད་གདོང་ལྡན་དུ་འབྱུང་འགྱུར་གྱི་ཤ་ཚུགས་ཅན། དབང་པོ་ཐམས་ཅད་ཚང་བ། གང་དུ་སྐྱེ་བའི་གནས་
མ་གཏོགས་པ་རྡོ་རྗེ་ལའང་ཐོགས་པ་མེད་པ། མི་བཟློག་པའི་ལས་ཀྱི་རྫུ་འཕྲུལ་གྱི་ཤུགས་དང་ལྡན་པ། རང་དང་རིགས་མཐུན་དང་ལྷ་མིག་དག་པ་ལས་གཞན་གྱིས་མི་མཐོང་བ། དྲིའི་ཕྱིར་འགྲོ་ཞིང་དྲིས་བརྟས་པར་བྱེད་པ། སྐྱེ་བའི་རྐྱེན་རྙེད་མ་ཐག་སྐྱེ་
བ་ལེན་ཅིང་། མ་རྙེད་ན་ཞག་བདུན་ཕྲག་རེ་ནས་འཆི་འཕོ་ཞིང་། དེ་ནས་སྐྱེ་བ་ལེན་ཏེ། རྒྱུད་སྡོམ་འབྱུང་ལས། ཚོགས་པ་མ་རྙེད་དེ་སྲིད་དུ། །ཞག་བདུན་བར་དོའི་སྲིད་པར་གནས། །སྲིད་པ་བར་དོའི་སེམས་ཅན་ནི། །འགྲོན་པོ་རྣམས་ཀྱིས་བགྲོད་
500
བཏུས་



བརྒྱུ་ ལྔ་
༄༅། །པ་བཞིན། །འདི་ལྟར་ལས་ཀྱི་སྲད་བུ་ཡིས། །འགྲོ་བ་དྲུག་ཏུ་རབ་ཏུ་རྒྱུ། །ཞེས་སོ། །ད་ནི་དང་པོ་ལུས་ཆགས་པའི་ཚུལ་བརྗོད་པར་བྱ་སྟེ། དེ་ལ་བཞི། ལུས་ངག་ཡིད་གསུམ་རྟེན་དང་བརྟེན་པའི་ཚུལ། སེམས་ལས་
ལུས་ངག་ཇི་ལྟར་སྐྱེ་བའི་ཚུལ། དཔེ་བརྒྱད་དང་སྟོང་པ་གསུམ་གྱི་རྟེན་འབྲེལ་ལས་སྐྱེ་བའི་ཚུལ། དེ་སྐྱེ་གནས་བཞིས་གྲུབ་ཚུལ་ལོ། །དང་པོ་ནི། སྐྱེ་བའི་ཚེ་སེམས་ལ་བརྟེན་ནས་རླུང་དང་། དེ་ལས་འབྱུང་བ་བཞི་དང་། དེ་ལས་ལུས་ངག་གཉིས་
འབྱུང་ལ། ད་ལྟ་གནས་པའི་ཚེ་སེམས་གཟུང་འཛིན་སྣ་ཚོགས་སུ་སྣང་བ་ནི་རླུང་ལ་བརྟེན་ལ། རླུང་ནི་ལུས་ཀྱི་དབང་པོ་དང་རྩའི་སྒོ་ལ་བརྟེན་ཏེ་གནས་སོ། །དེས་ན་རྟེན་ལུས་ལ་གནད་དུ་བསྣུན་པས། བརྟེན་པ་སེམས་ལ་གནད་དུ་བསྣན་པར་
བྱེད༑ ཅེས་པ་ད་ལྟའི་གནས་ཚུལ་གྱི་དབང་དུ་བྱས་པ་ཡིན་ནོ། །གཉིས་པ་འོ་ན་ཕྱི་རོལ་གྱི་དོན་གྲུབ་པར་མི་འགྱུར་རམ་ཞེ་ན། མ་ཡིན་ཏེ། ལུས་ནི་འབྱུང་བ་བཞི་ལས་སྐྱེ་ལ། འབྱུང་བ་གསུམ་ནི་རླུང་ལས་སྐྱེ། རླུང་རྣམ་ཤེས་ལས་སྐྱེ་བའི་ཕྱིར་
ཏེ༑ སེམས་ནི་ཆེན་པོ་གཅིག་ཉིད་ལ། །ལྔ་ཡི་གཟུགས་ཀྱིས་རྣམ་པར་མཚོན། །ཞེས་དང་། འཕགས་པས། འབྱུང་བ་ཆེ་ལ་སོགས་བཤད་པ། །རྣམ་པར་ཤེས་སུ་ཡང་དག་འདུས། །ཞེས་སོ། །ཕྱག་ཐིག་ལས་ཀྱང་། རྣམ་ཤེས་ལས་ནི་སྐྱེས་པ་
རླུང་༑ །ཞེས་པ་ནས། བརྒྱ་རྩ་བརྒྱད་ཀྱི་སྦྱོར་བས་སོ། །ཞེས་པའི་བར་དུ་གསུངས་པ་ལྟར་རོ། །བརྒྱ་རྩ་བརྒྱད་ནི། རྡོ་རྗེ་ཕྲེང་བ་ལས། འདོད་ཆགས་ཞེ་སྡང་གཏི་མུག་དང་། །རྒྱུགས་དང་ང་རྒྱལ་མངོན་པར་ཞེན། །ཕྲག་དོག་ཁྲོ་དང་སེར་སྣ་
50i
གོང་རྒྱུན་
ལུ



དང་༑ །གཡོ་དང་སྒྱུ་དང་ཆ་ལུགས་ངན། །བློ་རྒོད་རྐམ་ཆགས་གཉིད་དང་ནི། །ཐེ་ཚོམ་དང་ནི་ངར་འཛིན་དང་། །དགའ་དང་ཆགས་བྲལ་དྲེགས་པ་དང་། །འཆབ་དང་སྲེད་དང་བག་ཆགས་དང་། །སྒྱུ་དང་རྨོངས་དང་འདོད་ཆེན་དང་། །རྩོད་དང་རྩེ་
འཇོ་སྤྱི་རྟོལ་དང་། །ཚུལ་འཆོས་རིག་དང་ཀུན་ནས་གདུལ། །རྣམ་འགྱུར་མ་ཞི་ཤེས་བཞིན་མེད། །བེམས་པོ་ལོག་པའི་ང་རྒྱལ་དང་། །འགྱོད་དང་ཁྲེལ་ཡོད་པ་དང་ནི། །གུས་པ་མེད་དང་ཆེས་པ་མེད། །བློ་དམན་ངོ་ཚ་མེད་དང་འཆིང་། །ངོ་ཚ་
|ཤེས་དང་ངོ་ཚ་དང་། །མི་སྟེར་བ་དང་མྱ་ངན་དང་། །ཡིད་གཉིས་དང་ནི་རློམས་སེམས་མེད། །བསྒྲིབས་དང་ཐེ་ཚོམ་ངལ་བ་དང་། །དབང་དང་འཁྲུལ་པའི་སྙིང་སྟོབས་དང་
། །སྙམ་སེམས་པ་དང་བརྒྱལ་བ་དང་། །ཐིམ་པ་དང་ནི་མི་སྲུན་དང་། །
གྱ་གྱུ་སྙམ་དང་མྱོས་པ་དང༌། །རེག་བྱེད་མིན་དང་བག་ཡོད་དང་། །གནས་ངན་ལེན་དང་ཉམ་ཆུང་ཉིད། །ཡིད་མི་བདེ་དང་ལྷག་པར་རྟོགས། །སྐྲག་དང་རྨུགས་དང་གཉིད་དང་ནི། །རྐམ་ཆགས་རོལ་པ་ཁྲུང་ཁྲུང་དང་། །འཚེ་བ་ལེ་ལོ་ཡོན་པོ་
ཉིད༑ །བསམ་དང་དཔྱོད་དང་ཞུམ་པ་ཉིད། །ཀུན་རྫོབ་དེ་ཉིད་དོན་ཡོད་དང་། །སྟེར་དང་དགའ་བའི་འདོད་པ་དང་། །འཇིགས་དང་འདར་དང་ཕྲ་བདག་ཉིད། །གསལ་དང་རྣམས་གསལ་ལྷད་འཇུག་དང་། །འགྲེལ་དང་རྟག་པའི་དེ་ཉིད་དང༌། །རུས་
སྦལ་ངོམ་མེད་གནོད་པ་དང་། །མི་གསལ་བ་དང་ཡིད་དུ་འོང་། །གནས་མེད་མང་དུ་སྨྲ་བ་དང་། །བདག་ཉིད་སྐྱེས་བུ་ཉིད་དང་ནི། །ཡ་མཚན་དགའ་དང་སྐྱེ་བོ་ངན། །དམན་པའི་དེ་ཉིད་སྡུག་བསྔལ་གསུམ། །འཁོར་བ་ལ་ནི་ཆགས་པ་དང་། །རྟག་
502



༣ ༄༅། །ཏུ་བརྒྱ་དང་བརྒྱད་ལྷག་པ། །ཉིན་དང་མཚན་མོ་རྟག་ཏུ་ནི། །རླུང་གི་རང་བཞིན་རྒྱུ་བ་ཡིན། །ཞེས་གསུངས་པ་ལྟར་ཡིན་ནོ། །འོ་ན་སེམས་གང་ལས་སྐྱེ་ཞེ་ན། །སེམས་ནི་འོད་གསལ་ལས་སྐྱེ་ལ། །འོད་གསལ་ཞེས་བྱ་
བ་ནི་མ་བསྒྲིབས་པའི་ཕྱིར་འོད་གསལ་བ་སྟེ། སེམས་ཀྱི་ཆོས་ཉིད་གང་གི་ཡང་ངོ་བོར་མ་གྲུབ་པའོ། །དེ་ནི་འཁོར་འདས་ཐམས་ཅད་ཀྱི་ཆོས་ཉིད་རང་བཞིན་གྱི་སྐྱེ་འགག་མེད་པ་ཉིད་ཡིན་པས། ཐ་སྙད་དུ་སྔ་མ་འགགས་པ་རྣམས་ཀྱང་རང་བཞིན་གྱིས་སྐྱེ་
g འགག་མེད་པ་དེར་ཐིམ་པས་འོད་གསལ་ལ་ཐིམ་ཞེས་བྱ་ལ། ཕྱི་མ་སྐྱེ་བ་རྣམས་ཀྱང་རང་བཞིན་གྱིས་སྐྱེ་བ་མེད་པའི་འོད་གསལ་བ་དེ་ལས་སྔ་མའི་ཀུན་གཞི་འགགས་པའི་ཉེ་བར་ལེན་པའི་དབང་གིས་ཐ་སྙད་དུ་སྐྱེ་བར་སྣངབ་སྟེ། ཐ་སྙད་དུ་འགགས་པ་
ཨg ལས་སྐྱེ་བའང་མ་ཡིན། སྔ་མ་ཉིད་འོངས་པའང་མ་ཡིན། མ་སྐྱེས་པའང་མ་ཡིན་པས་འོད་གསལ་བ་ལས་སྐྱེ་ཞེས་བྱ་སྟེ། རིམ་ལྔ་ལས། འགྲོ་ཀུན་རང་དབང་མེད་པ་སྟེ། །རང་དབང་དུ་ནི་འབྱུང་བ་མིན། །དེ་ཡི་རྒྱུ་ནི་འོད་གསལ་བ། །ཞེས་
དང་༑ ཕྱག་ཐིག་ལས། སྟོང་པ་ལས་ནི་ཐམས་ཅད་འབྱུང་། །སྟོང་པའི་ངང་དུ་ཐམས་ཅད་ཐིམ། །ཞེས་སོ། །གསུམ་པ་ནི། འཕགས་པས། ཁ་ཏོན་མར་མེ་མེ་ལོང་རྒྱ། །མེ་ཤེལ་ས་བོན་སྐྱུར་དང་སྒྲས། །ཕུང་པོ་ཉིང་མཚམས་སྦྱོར་བ་ཡང་། །
མི་འཕོ་བར་ཡང་མཁས་རྟོགས་བྱ། །ཞེས་པ་ལྟར་དཔེ་བརྒྱད་ཀྱི་སྒོ་ནས་ཕུང་པོ་ཉིང་མཚམས་སྦྱོར་བ་ལས་དང་རྒྱུན་ལས་སྐྱེ་བ་ཡིན་གྱི། འཇིག་རྟེན་སྔ་མ་འདིར་འཕོ་བ་མ་ཡིན་ནོ། །ཞེས་པའི་བསྟན་ཏེ། དེ་ཡང་ཚེ་སྔ་མའི་ཤེས་པ་ཉིད་ཕྱི་མར་འཕོ་བ་



མེད་ཅིང་། སྔ་མ་ཕྱི་མར་འོངས་པ་མེད་པས་རྟག་པར་མི་འགྱུར་ལ། སྔ་མའི་ཤེས་པའི་རྒྱུན་ལ་བརྟེན་པའི་ཕྱིར་སྔ་མ་ལ་མ་བརྟེན་པར་བྱུང་བ་ཡང་མ་ཡིན་པས་ཆད་པར་ཡང་མི་འགྱུར་བས་རྟེན་ཅིང་འབྲེལ་བར་འབྱུང་བའི་དབང་གིས་སྐྱེ་བ་སྟེ། ཏིང་ངེ་
འཛིན་རྒྱལ་པོ་ལས། ཆོས་འདི་རྣམས་ནི་དབུ་བ་ཆུ་ཤིང་འདྲ། །སྒྱུ་མ་ལྟ་བུ་ནམ་མཁའི་གློག་འདྲ་སྟེ། །ཆུ་ཡི་ཟླ་བ་འདྲ་ཞིང་སྨིག་རྒྱུ་བཞིན། །མི་འགའ་འཇིག་རྟེན་འདིར་ཡང་ཤི་ནས་ནི། །འཇིག་རྟེན་གཞན་དུ་འཕོ་ཞིང་འགྲོ་མེད་ཀྱང་། །ལས་བྱས་
རྣམས་ནི་ནམ་ཡང་ཆུད་མི་ཟ། །འཁོར་བ་ན་ཡང་དཀར་ནག་འབྲས་བུ་སྨིན། །ཞེས་སོ། །མདོར་ན་སྔ་མའི་ཀུན་གཞིའི་སྐད་ཅིག་འགགས་པ་འོད་གསལ་བར་གྱུར་ནས། དེ་ལས་སྔ་མའི་ལས་ཀྱི་བག་ཆགས་ཀྱི་འཕེན་པ་དང་། ཀུན་གཞིའི་རྒྱུན་ལ་
# བརྟེན་ནས་འོད་གསལ་ལས་ཀུན་གཞི་ད་ལྟར་བ་མ་སྒྲིབ་ལ་ལུང་དུ་མ་བསྟན་པ་སྐྱེ་བ་ལ་སྟོང་པ་ཆེན་པོ་ཞེས་བྱ། དེ་ལས་དྲི་མའི་ཚུལ་གྱིས་བདག་ཏུ་འཛིན་པ་ཉོན་མོངས་པ་ཅན་གྱི་ཡིད་སྐྱེ་བ་ལ་ཤིན་ཏུ་སྟོང་པ་ཞེས་བྱ། དེ་ལས་སྔོན་གྱི་བག་ཆགས་ཀྱི་འཕེན་
པ་དང་། ཡུལ་གྱི་རྐྱེན་གྱིས་རྣམ་ཤེས་ཚོགས་དྲུག་སྐྱེ་བ་ལ་སྟོང་པ་ཞེས་བྱ་སྟེ། བདག་བྱིན་རླབས་ལས། འོད་གསལ་ལས་ནི་སྟོང་ཆེན་ཏེ། །དེ་ལས་ཐབས་ནི་ཡང་དག་འབྱུང་། །དེ་ལས་སྐྱེས་པ་ཤེས་རབ་སྟེ། །ཞེས་སོ། །དེ་གསུམ་གྱི་མིང་གི་རྣམ་
གྲངས་ནི། འོག་མ་ནས་རིམ་པ་བཞིན། སྣང་བ་དང་མཆེད་པ་དང་ཐོབ་པ་དང་། ཤེས་རབ་དང་ཐབས་དང་ཉེར་ཐོབ་དང་། ཟླ་བ་དང་། ཉི་མ་དང་། མུན་པ་དང་། མཚན་མོ་དང་། ཉིན་མོ་དང་། མཚམས་དང་། སྟོང་པ་དང་། ཤིན་ཏུ་སྟོང་པ་
04



བརྒྱུ་ བདུན་
།དང་། སྟོང་པ་ཆེན་པོ་ཞེས་རབ་ཏུ་སྒྲོན་གསལ་ལས་བཤད་དོ། །དེལྟར་ན་མ་རིག་པས་རྒྱུ་བྱས། འདུ་བྱེད་ཀྱིས་རྐྱེན་བྱས་ཏེ་རྣམ་ཤེས་གསུམ་དེ་ལྟར་སྐྱེ་ལ། དེ་ལས་མིང་གཟུགས་ལ་སོགས་པ་སྐྱེ་སྟེ། དེ་ཡང་རྣམ་ཤེས་
རླུང་ལ་ཞོན་ཏེ་རྒྱུས་བས་མེ་ཆུ་ས་གསུམ་དང་། དེ་ལས་ཕུང་ཁམས་སྐྱེ་མཆེད་རྣམས་སྐྱེ་བ་ཡིན་ནོ། །བཞི་པ་ལ། སྐྱེ་གནས་བཞི་སྤྱིར་བསྟན་པ་དང་། མངལ་སྐྱེས་བྱེ་བྲག་ཏུ་བཤད་པའོ། །དང་པོ་ལ་རྫུས་སྐྱེས་ནི་ལུས་ལེན་པའི་འཕེན་པ་དྲག་པོས་
འཕངས་པས་རང་གི་སྒྲོ་བཏགས་པ་ཙམ་ལས་དབང་པོ་ཚང་བར་ཅིག་ཆར་ཏུ་སྐྱེ་བའོ། །སྒོང་སྐྱེས་ནི། འབྱུང་བའི་ནུས་པ་དང་དུས་ཀྱི་འགྱུར་བ་སོགས་ལས་སྒོ་ང་གྲུབ་པ་བརྡོལ་སྟེ་སྐྱེ་བའོ། །དྲོད་གཤེར་ལས་སྐྱེ་བ་ནི་སེམས་ཅན་གང་ཕྱིའི་འབྱུང་བའི་
# |དྲོད་དང་གཤེར་འཛོམ་པ་སོགས་ལས་སྐྱེ་བའོ། །མངལ་སྐྱེས་ནི་ཡོངས་སུ་གྲགས་པར་ཟད་དོ། །སྐྱེ་གནས་དེ་རྣམས་ཀྱི་ནང་ནས་བཟང་བ་ནི་བརྫུས་སྐྱེས་ཏེ། མཛོད་འགྲེལ་ལས། སྐྱེ་གནས་ཐམས་ཅད་ཀྱི་ནང་ནས་བཟང་བ་གང་ཞེ་ན་བརྫུས་ཏེ་སྐྱེ་བ་
ཡིན་ནོ། །ཞེས་སོ། །གཉིས་པ་ལ་གང་ལས་སྐྱེ་བའི་རྒྱུ་དང་། རྒྱུ་དེས་ལུས་གྲུབ་ཚུལ་ལོ། །དང་པོ་ལ་དངོས་པོ་དངོས་མེད་ལས་དང་། སེམས་གསུམ་ལ་སོགས་པ་ལས་སྐྱེ་བར་འདོད་པའོ། །དང་པོ་ནི། ཁུ་ཁྲག་རྫས་གྲུབ་ཀྱི་དངོས་པོ་
དང་༑ སེམས་དེ་ལྟ་མ་ཡིན་པའི་དངོས་མེད་འདྲེས་པ་ལས་སྐྱེ་བར་འདོད་པ་སྟེ། སམ་ཊ་ལས། རྡོ་རྗེ་པདྨ་མཉམ་སྦྱོར་བས། །དངོས་དང་དངོས་མེད་རོ་གཅིག་འགྱུར། །ཞེས་སོ། །དེའང་མངལ་སྐྱེས་ཀྱི་ལུས་ལེན་པ་ན་རྒྱུ་རྐྱེན་དུ་མ་དང་ལྡན་དགོས་
505
གོ ང་རྒྱན་



རྒྱུད་སྡེ་ཀུན་བཏུས་
ཏེ༑ ཕ་མའི་སྙོམས་འཇུག་བྱས་པའི་ཚེ་རྩ་སྒོ་གཉིས་ལ་བརྟེན་ཏེ་ཁུ་ཁྲག་མཉམ་དུ་བབས་པ་དང་། བར་དོའི་ཤེས་པ་རླུང་ལ་ཞོན་ཏེ་དེར་འོངས་པ་གསུམ་འཕྲོད་པ་དང་། གསུམ་ཀའི་ལས་མཉམ་པར་བསགས་པ་དང་། ཕ་མའི་བདེ་བ་དང་བར་དོའི་ཤེས་
པ་སེམས་སྣང་བ་གསུམ་གྱི་བདེ་བ་རོ་གཅིག་ཏུ་མཉམ་དུ་གྱུར་པ་དང་། ཕོ་མོའི་དབང་གིས་ཕ་མ་ལ་ཆགས་སྡང་དང་། རང་གི་རང་བཞིན་ལ་རྨོངས་པ་རྣམས་མཉམ་དུ་ཚོགས་པ་ལས་སྐྱེ་བ་ལེན་པ་ཡིན་ནོ། །གཉིས་པ་ལ། སེམས་གསུམ་ལས་སྐྱེ་བ་
དང་༑ ལུས་ངག་ཡིད་གསུམ་ལས་སྐྱེ་བ་དང་། ཁུ་ཁྲག་དང་རླུང་ལས་སྐྱེ་བ་དང་། རྡུལ་མུན་སྙིང་སྟོབས་ལས་སྐྱེ་བར་འདོད་པ་རྣམས་ནི། སམ་ཊ་ལས། སྙིང་སྟོབས་སྐུ་དང་རྡུལ་དག་བཅས། །མུན་པ་སེམས་ཀྱི་རང་བཞིན་ལས། །སྙིང་སྟོབས་
ཁུ་བ་རིན་ཆེན་རྡུལ། །མུན་པ་སྐྱེད་པར་བྱེད་པ་ཉིད། །རྩ་ཡི་ཀུན་སྤྱོད་ཉིད་གསུངས་པ། །དེ་ཡི་སྒོ་ཡང་དེ་ཉིད་ལས། །དེ་རྣམས་འདུ་བའི་དུས་སུ་ནི། །ལྷ་ཡི་དམིགས་པར་འགྱུར་བ་ཡིན། །ཞེས་ཏེ། དེ་དག་ཀྱང་རྒྱུ་རྐྱེན་ཕྱོགས་རེ་ཙམ་ལ་བསམས་ན་
ནོར་བའང་མ་ཡིན་ལ། དེ་ཁོ་ན་དང་རྟག་པ་དང་གཅིག་པུ་ལ་སོགས་པར་འཛིན་ན་མུ་སྟེགས་བྱེད་རྣམས་ཀྱི་འདོད་པ་དང་མཚུངས་པར་འགྱུར་བས་ནོར་བའང་ཡིན་ནོ། །གཉིས་པ་རྒྱུ་དེས་ལུས་གྲུབ་ཚུལ་ལ་ཕྲ་བ་དང་། རགས་པའོ། །དང་པོ་ནི། རྒྱུ་
རྐྱེན་དེ་རྣམས་འཛོམས་པའི་དུས་སུ་ཁུ་ཁྲག་དང་རླུང་འདྲེས་པའི་ཚེ་རྣམ་ཤེས་བརྒྱལ་ཐབས་སུ་གནས་ལ། དེའི་ཚེ་མེར་མེར་པོ་ལ་སོགས་པའི་གནས་སྐབས་བཞི་རིམ་གྱིས་འབྱུང་ཞིང་། རླུང་གནས་འཇུག་ལྡང་གསུམ་གྱི་རིམ་པས་རྩ་གསུམ་གྲུབ་
506



༄༅། །ལ། དེ་བཞིན་དུ་རྩ་དང་ཡི་གེ་དང་ཁམས་རྣམས་རིམ་གྱིས་སྐྱེ་བ་ཡིན་ནོ། །གཉིས་པ་ནི། མངལ་དུ་ཟླ་བ་བཅུར་གནས་པའི་དང་པོ་ལ་རླུང་ལྡང་འཇུག་གནས་པའི་ནུས་པས་ཉའི་རྣམ་པ་ལྟ་བུ་དང་། གཉིས་པ་ལ་རུས་སྦལ་
ལྟར་ཡན་ལག་ལྔའི་ཐད་དཀར་འབུར་བ་དང་། གསུམ་པ་ལ་ཕག་རྒོད་ལྟར་མགོ་ཅུང་ཟད་མཐོ་བ་དང་། བཞི་པ་དང་ལྔ་པ་དགྲ་སཱུ་ར་མ་ཎ་དང་། དགའ་བྱེད་ར་མ་ཎ་ལྟར་ཡན་ལག་གི་ཚིགས་རྣམས་གསལ་བ་དང་། དྲུག་པ་ལ་ནག་པ་སྟེ་སྒྲ་སྤུ་ནག་ཅིང་
# ཡན་ལག་ཕལ་ཆེར་རྫོགས་པ་དང་། བདུན་པ་ལ་མིའི་སེང་གེ་སྟེ་མགོ་བོ་སེང་གེ་ལྟར་ཆེ་བ་དང་། བརྒྱད་པ་ལ་མིའུ་ཐུང་གི་རྣམ་པ་དང་། དགུ་པ་ལ་ངང་པ་སྒོང་རྒྱ་བཅག་སྟེ་ཕྱིར་འབྱུང་བར་འདོད་པ་ལྟར། མངལ་ནས་འབྱུང་བར་འདོད་པ་དང་། བཅུ་
ཚ# པ་ལ་སངས་རྒྱས་ས་བཅུ་རྫོགས་པ་ལྟར་མངལ་གྱི་གནས་སྐབས་རྫོགས་པའོ། །དེ་ལྟར་ཡང་། ཟླ་བ་བཅུ་ཡང་ས་རྣམས་ཏེ། །སེམས་ཅན་ས་བཅུའི་དབང་ཕྱུག་གོ །ཞེས་སོ། །དུས་འཁོར་ལས། མངལ་ན་གནས་པ་ཉ་དང་རུས་སྦལ་གྱི་
དུས༑ གཙང་བཙོག་མེད་པར་ཟ་བ་ཕག་རྒོད། སོ་མ་རྗེས་ཀྱི་བར་ར་མ་གཉིས། སྐྲ་དཀར་མ་བྱུང་བར་ནག་པ། སྟོབས་མ་བྲི་བར་མིའི་སེང་གེ རྒས་ཏེ་སྟོབས་ཉམས་པ་མིའུ་ཐུང་། ཚེའི་འཕེན་པ་རྫོགས་ཏེ་འཕོ་བ་སངས་རྒྱས་དང་དད་པ་ཅན་དུ་
བ བཤད་དོ། །དེ་ལྟར་རྡོ་རྗེ་ཕྲེང་བ་དང་དུས་འཁོར་ལས་གནས་སྐབས་བཅུ་ལ་འཇུག་པ་བཅུའི་མིང་གིས་བཏགས་པ་ནི་ཁྱབ་འཇུག་གི་རྗེས་སུ་འབྲང་བ་རྣམས་བཟུང་བའི་ཕྱིར་ཏེ། ཁྱབ་འཇུག་པ་རྣམས། ཉ་དང་རུས་སྦལ་ཕག་རྒོད་དང་། །ར་མ་གཉིས་དང་
507



ནག་པ་དང་། །མི་ཡིས་སེང་གེ་མིའུ་ཐུང་། །སངས་རྒྱས་ངང་པ་ཅན་ཏེ་བཅུ། །ཞེས་འདོད་དོ། །གཉིས་པ་ལུས་གནས་པའི་ཚུལ་ལ་དཀྱིལ་འཁོར་གསུམ་དང་། མངོན་དུ་བྱེད་པའི་རླུང་ངོ་། །དང་པོ་ལ་ལུས་རྩ། ཡི་གེ་བྷ་ག ཁམས་བདུད་
རྩིའོ། །དང་པོ་ལ་ལྔ་ལས། རྩའི་གཙོ་མོ་གསུམ་ནི། ཐོག་མར་རླུང་གནས་པ་ལ་བརྟེན་ནས་རྩ་དབུ་མ་དང་། རླུང་འཇུག་པ་དང་འཛིན་རྟོག་ལ་བརྟེན་ནས་རྐྱང་མ་ཁ་ཐུར་ལྟ་དང་། ཕྱིར་འགྲོ་བ་དང་གཟུང་རྟོག་ལ་བརྟེན་ནས་རོ་མ་ཁ་གྱེན་ལྟ་གྲུབ་
སྟེ༑ དེ་རྣམས་ཀྱི་ནང་ནས་རྩ་རྣམ་པ་གསུམ་ནི་གཙོ་མོ་སྟེ་སོགས་གསུངས་སོ། །གཉིས་པ་ནི། བྱང་སེམས་འབབ་པའི་དབང་དུ་བྱས་ན་རྩའི་གཙོ་མོ་གསུམ་པོ་དེའང་གཏོགས་པ་སུམ་ཅུ་རྩ་གཉིས་གྲུབ་སྟེ། རྩ་རྣམས་ནི་སུམ་ཅུ་རྩ་གཉིས་ཏེ། བྱང་ཆུབ་
# ཀྱི་སེམས་སུམ་ཅུ་རྩ་གཉིས་འབབ་པ་བདེ་བ་ཆེན་པོའི་གནས་སུ་འཛག་པའོ། །ཞེས་གསུངས་སོ། །གསུམ་པ་ནི། ཡི་གེ་དགོད་པའི་རྩ་གཙོ་བོའི་དབང་དུ་བྱས་ན་བརྒྱ་ཉི་ཤུ་གྲུབ་སྟེ། སམ་ཊ་ལས། འཁོར་ལོ་བཞི་ཡི་རབ་དབྱེ་བས། །བརྒྱ་ཕྲག་གཅིག་
དང་ཉི་ཤུ་ལྷག །བྱང་ཆུབ་སེམས་ཀྱི་རང་བཞིན་གྱི། །རྩ་རྣམས་སུམ་ཅུ་རྩ་གཉིས་མཆོག །ཞེས་གསུངས། བཞི་པ་ནི། དེ་དག་ལ་བརྟེན་ནས་ཡན་ལག་གི་རྩ་གཙོ་བོར་གྱུར་པ་སྟོང་ཕྲག་བདུན་ཅུ་རྩ་གཉིས་གྲུབ་སྟེ། ཕྱག་ཐིག་ལས། རྩ་ཡི་འཁོར་ལོ་
འབྱུང་བ་མཆོག །སྟོང་ཕྲག་བདུན་ཅུ་རྩ་གཉིས་སུ། །རྩ་རྣམས་ཀྱི་ནི་རིགས་བཤད་དོ། །ཞེས་སོ། །ལྔ་པ་ནི། དེ་དག་ལ་བརྟེན་ནས་རྩ་ཕྲན་བ་སྤུའི་བུ་གའི་སྒོར་ཟུག་པ་བྱེ་བ་ཕྲག་བརྒྱད་ཅུའམ། རྡོ་རྗེ་སྙིང་འགྲེལ་ལྟར་ན་བྱེ་བ་ཕྲག་ཕྱེད་དང་བཞི་གྲུབ་
508



༄༅། །སྟེ། དེ་ཉིད་ལས། བ་སྤུའི་བུ་གའི་གྲངས་སྙེད་ཀྱི། །རྩ་རྣམས་བྱེ་བ་ཕྱེད་དང་བཞི། །ཞེས་སོ། །གཉིས་པ་ཡི་གེ་ནི། ལྟེ་བར་ཨ་ཐུང་། ཤད་ལྟ་བུ་དང་། རོ་རྐྱང་གི་མ་སྣར། ཨེ་ཝཾ་གཉིས་དང་། སྡེ་ཚན་བརྒྱད་ཀྱི་
ཐོག་མའི་ཡི་གེ་བརྒྱད་དང་། ར་ཧ་སྱ་ལ་སོགས་པ་བཅུ་དྲུག་དང་། པུ་ཛ་ལ་སོགས་པ་ཉེར་བཞི། ཧཱུཾ་རིང་པོ་བརྒྱད་དང་། སྙིང་ཁའི་ཧཱུཾ་ཧཱུཾ་སོགས་ཏེ་སོ་བདུན་དང་། གཞན་ཡང་འཕོ་བའི་ཡི་གེ་བཅུ་དྲུག་ལ་སོགས་པ་ཡི་གེ་བསམ་གྱིས་མི་ཁྱབ་པའི་
དབྱིབས་སུ་གནས་སོ། །གསུམ་པ་ཁམས་བདུད་རྩི་ནི། བྱང་ཆུབ་ཀྱི་སེམས་རྣམས་ཀྱང་རྩ་རྣམས་དང་མཉམ་དུ་རིམ་བཞིན་སྐྱེ་སྟེ། དབུ་མའི་ཡ་སྣ་མ་སྣ་གཉིས་ཀྱིས་ཕ་དང་མ་ལས་ཐོབ་པའི་ཁུ་ཁྲག་གཉིས་ཐ་དད་དུ་བཟུང་ནས་མི་གཡོ་བར་བྱེད་
པས༑ དེ་གཉིས་ལ་མི་གཡོ་བའི་འཁོར་ལོ་ཞེས་བྱ་ཞིང་། བསྒོམ་པས་འཕེལ་ན་ཡོན་ཏན་ཁྱད་པར་ཅན་སྐྱེ་ལ། ཐ་མལ་པར་འཕོས་ན་འཆི་བར་འགྱུར་ཏེ། བདུད་རྩི་ཟླ་བ་ཐུར་དུ་གཡོ། །རཀྟ་ཉི་མ་གྱེན་ལ་གཡོ། །དེ་ཚེ་སྲོག་ནི་འགག་པར་འགྱུར། །ཞི
ཞེས་སོ། །རོ་རྐྱང་གཉིས་ཀྱི་མ་སྣ་གཉིས་བ་གཉིས་སུ་གྱེས་པའི་རྐྱང་མའི་གཡོན་རྒྱབ་ངོས་ནས་ཁུ་བ། མདུན་ནས་དྲི་ཆུ། རོམའི་གཡས་མདུན་ངོས་ནས་རཀྟ། རྒྱབ་ནས་དྲི་ཆེན་འཕེན་འཛིན་བྱེད་དེ། རྐྱང་མ་མི་བསྐྱོད་འཔབམ་སྟེ། །རོ་མ་དེ་བཞིན་
ཁྲག་འབབ་ཅིང་། །ཤེས་རབ་ཟླ་བ་འབབ་བཤད་པ། །དེ་ནི་ཀུན་འདར་མར་རབ་གྲགས། །ཞེས་དང་། སམ་ཊ་ལས། རྩ་གཉིས་སྐྱེ་གནས་དབུས་སུ་ནི། །གཡོན་དང་གཡས་སུ་དེ་བཞིན་དུ། །གཡོན་དུ་ཁུ་བ་རྣམ་ཤེས་བྱ། །གཡས་པ་ལ་ནི་ཁྲག་
ས་ག་བ་ག་བ་ག་ར་
སགས་
60s
ཙ



ལ
ཉིད་དེ། །དེ་གཉིས་འདུ་བའང་ཆོས་ཉིད་སྡུད། །ཞེས་གསུངས་པས་སོ། །ཤ་ཆེན་གྱི་དྭངས་མ་ནི་ཀུན་གྱི་སྟོབས་ཀྱིས་འཛིན་པ་སྟེ། དེ་ལྟར་བདུད་རྩི་ལྔ་ནི། སམ་ཊ་ལས། བཤང་བ་གཅི་བ་བད་ཀན་དང༌། །ཁྲག་དང་ལྔ་པ་ཁུ་བ་ཉིད། །བདུད་རྩི་ལྔ་
ཡི་གོང་བུའི་དངོས། །ཞེས་སོ། །བདུད་རྩི་ལྔ་པོ་དེ་དག་ལ་བརྟེན་ནས་ཁམས་དྭངས་མ་ཐམས་ཅད་འཕེལ་བར་འགྱུར་ཏེ། དེ་ཡང་ལུས་ཀྱི་ཆ་ཤས་རྣམས་སུ་ར་ཧ་སྱ་ལ་སོགས་པའི་ཡི་གེ་རྣམས་སུ་ཁྲག་ལ་སོགས་པའི་ཁམས་བཅུ་དྲུག་གྲུབ་སྟེ། སམ་
ཊ་ལས། རའི་རྣམ་པ་ཁྲག་གི་ཁམས། །ཧ་ནི་དེ་བཞིན་རེག་བྱ་ཉིད། །སུ་ནི་བད་ཀན་ཞེས་བྱ་གསུངས། །པ་ཡི་རྣམ་པ་སེམས་ཉིད་དང་། །ར་ཡི་རྣམ་པ་རོ་ཉིད་དེ། །མེ་ནི་དེ་བཞིན་ལྟོ་ཚིལ་དག །ར་ནི་མེ་ཉིད་དུ་ནི་གསུངས། །མེ་ཡི་རྣམ་པ་ཤ་རུ་
གསུངས། །ས་ཡི་རྣམ་པ་བཤང་བར་གསུངས། །རྦ་ཡི་རྣམ་པས་དེ་བཞིན་ཚིལ། །དྨ་ལྤགས་པ་ཉིད་དུ་གསུངས། །ནི་ཡི་རྣམ་པའང་རུས་པ་ཉིད། །ས་ཡི་རྣམ་པས་གཅི་བ་ཡིན། །དཱ་ཡི་རྣམ་པས་གློ་བར་བཅས། །སྦྲ་ནི་པདྨ་ཉིད་དུ་གསུངས། །
ཤིན་ཏུ་མཛེས་པའི་རྫས་དང་ལྡན། །ཏ་ཡི་རྣམ་པས་ཁུ་བ་ནི། །བྱང་ཆུབ་སེམས་ལས་བྱུང་བ་ཡིན། །ཞེས་སོ། །གཞན་ཡང་སྔར་བཤད་པའི་ཡི་གེ་ཉི་ཤུ་རྩ་བཞི་དང་། སྙིང་ཁའི་རྩ་འདབ་ཀྱི་ཡི་གེ་བརྒྱད་དེ་སུམ་ཅུ་རྩ་གཉིས་ལ་སོ་དང་སེན་མོ་སྐྱེད་པ་ལ་
སོགས་པའི་བྱང་སེམས་སུམ་ཅུ་རྩ་གཉིས་གྲུབ་སྟེ། སམ་ཊ་ལས། བྱང་སེམས་སུམ་ཅུ་རྩ་གཉིས་ཀྱིས། །གང་ཚེ་འདིར་ནི་གང་གྱུར་པ། །དབང་པོ་ཕུང་པོ་འབྱུང་བ་ཡི། །སངས་རྒྱས་དེ་ཡི་དེ་མ་ཐག །ཞེས་དང་། པུ་ལི་རར་ནི་མི་ཕྱེད་མ། །སོ་
5i0



ཞི ས་་་
བརྒྱ་ བཅུ་ཐམ་པ་
༄༅། །དང་སེན་མོ་འབབ་པར་བརྗོད། །ཞེས་གསུངས་སོ། །དེ་ལྟ་བུའི་དཀྱིལ་འཁོར་གསུམ་ལ་སོགས་པའི་ཕུང་ཁམས་སྐྱེ་མཆེད་རྫོགས་ནས་ཡུལ་ལ་ཉེ་བར་ལོངས་སྤྱོད་པ་ནི་གནས་པ་ཞེས་བྱའོ། །གཉིས་པ་རླུང་ལ། ངོ་བོ་དབྱེ་
བ་བྱེད་ལས་དང་། །རྒྱུ་ཚུལ་ལམ་དུ་འགྱུར་ཚུལ་ལོ། །དང་པོ་ནི། འབྱུང་བ་ཆེན་པོའི་ཁོངས་སུ་གཏོགས་པ་སྟེ། དེ་ཡང་ནང་གི་འབྱུང་བ་སྣ་ཚོགས་བྱེད་པ་ཐམས་ཅད་ཀྱི་རྩ་བར་གྱུར་པའོ། །གཉིས་པ་དབྱེ་བ་ལ། ངོ་བོ་རྒྱུ་ཚུལ་བྱེད་ལས་སོ། །དང་
པོ་ལ་འབྱུང་བ་ལྔ་རྣམ་པར་ཤེས་པའི་རླུང་དང་དྲུག་སྟེ། མེ་ཉིད་དང་ནི་རླུང་ཉིད་དང་། །དབང་ཆེན་དང་ནི་དེ་བཞིན་དུ། །འཁོར་ལོ་སེམས་ཀྱི་ཀུན་སྤྱོད་པ། །ཞེས་སོ། །གཉིས་པ་ལ་ཡེ་ཤེས་ཀྱི་རླུང་ཞེས་བྱ་བ་གནས་པ་འགྲོ་འོང་མེད་པའི་བདག་ཉིད་
ཅན་རྟོག་མེད་བདེ་བ་ཆེན་པོ་སྐྱེད་པ་དང་། ལས་ཀྱི་རླུང་ཞེས་བྱ་བ་འགྲོ་འོང་གི་བདག་ཉིད་ཅན་རྣམ་པར་རྟོག་པ་སྐྱེད་པ་གཉིས་ཏེ། རྡོ་རྗེ་ཕྲེང་བ་ལས། རྣམ་རྟོག་མེད་པའི་རླུང་ཆེན་པོ། །གཉིས་པོ་ཐམས་ཅད་རྣམ་པར་སྤངས། །ཞེས་དང་། རྣམ་པར་
རྟོག་པའི་རླུང་གཉིས་ནི། །ལུས་ཀུན་ལ་ནི་ཁྱབ་པར་བྱེད། །ཅེས་དང་། སམ་ཊ་ལས། རྟག་ཏུ་ནུབ་དང་རབ་རྒྱུ་བ། །ཞེས་སོ། །གསུམ་པ་ལ་རྩ་བའི་རླུང་ལྔ་དང་ཡན་ལག་གི་རླུང་ལྔ་སྟེ། སམ་ཊ་ལས། སྟེང་གི་སྒོར་ནི་སྦྱོར་བ་གསུམ། །སྒོ་དགུ་
|རྣམས་ཀྱི་ཡོངས་སུ་སྐོར། །ཞེས་དང་། ཀ་བ་གཅིག་དང་སྒོ་དགུ་པ། །སྦོམ་པོ་ལྔ་ནི་ལྷག་པའི་ལྷ། །བུ་ག་དགུར་ནི་སོན་པའི་རླུང་། །དགུ་ཡི་རྣམ་པར་ཡོངས་སུ་གྲགས། །ཞེས་ཏེ། སྣ་སྒོ་གཙོ་བོར་གྱུར་བའི་བུ་ག་དགུ་ནས་རྒྱུ་བའི་རླུང་ངོ༌། །དེ་
511
གོང་རྒྱན་



རྒྱུད་སྡེ་ཀུན་བཏུས་
དུག་ནི་ཕྲེང་བ་ལས། སྲོག་དང་ཐུར་སེལ་གྱེན་རྒྱུ་དང་། །ཁྱབ་དང་མཉམ་གནས་ཞེས་བྱ་དང་། །གླུ་དང་རུས་སྦལ་རྩངས་པ་དང༌། །ལྷ་སྦྱིན་དང་ནི་གཞུ་ལས་རྒྱལ། །ཞེས་སོ། །རླུང་དེ་དག་གི་གནས་དང་གཙོ་བོར་གྱུར་པའི་འབྱུང་བ་ནི། སྲོག་
འཛིན་ཆུ་སྙིང་ཁར། མཉམ་གནས་ས་ལྟེ་བར། ཐུར་སེལ་རླུང་བཤང་གཅིའི་ལམ་ལ། གྱེན་རྒྱུ་མེ་མགྲིན་པར། ཁྱབ་བྱེད་ནམ་མཁའ་ལུས་ཐམས་ཅད་ལ་གནས་པ་ནི་རྩ་བའི་རླུང་ངོ་། །ཡན་ལག་གི་རླུང་ནི་རྒྱུ་བ་ས་མིག་ན། མཉམ་རྒྱུ་ཆུ་རྣ་བ་
ན་ ཡང་དག་རྒྱུ་མེ་སྣ་ན། རབ་ཏུ་རྒྱུ་རླུང་ལྕེ་ན། ངེས་པར་རྒྱུ་ནམ་མཁའ་ཚིགས་ཐམས་ཅད་ལ་རྒྱུའོ། །དེ་དག་ལ་ཀླུ་ལ་སོགས་པར་བསྟན་པ་ནི། བཞག་སྦྲུལ་འཁྱིལ་པ་ལྟ་བུ་ལ་གནས་པས་ཀླུ། མཆིན་པ་རུས་སྦལ། གློ་བ་རྩངས་པ། སྙིང་ལྷ་
སྦྱིན་གྱི་བུ་མོ་གོས་དཀར་གྱོན་པ་ལྟ་བུ། མཁལ་མ་གཞུ་བདུངས་པ་ལྟ་བུ་ལ་གནས་པས་དེ་སྐད་ཅེས་བྱའོ། །སྤྱིར་རླུང་རེ་རེ་ལ་འབྱུང་བ་ལྔ་ལྔ་ཡོད་དེ་ཕྲེང་བ་ལས། སྲོག་གི་རླུང་ནི་སྙིང་ཁར་གནས། །མི་བསྐྱོད་བྱེ་བྲག་རིགས་ལས་སྐྱེས། །ཞེས་སྣ་
སྒོར་རྒྱུ་བ་སྲོག་རླུང་མི་བསྐྱོད་པ་ཆུ་ཡིན་པར་བཤད་ཀྱང་། འདུས་པའི་རྒྱུད་ཕྱི་མ་ལས། ཡེ་ཤེས་ལྔ་ཡི་རང་བཞིན་དབུགས། །འབྱུང་བ་ལྔ་ཡི་ངོ་བོ་ཉིད། །སྣ་ཡི་རྩེ་མོར་རབ་ཏུ་བརྟག །རིན་ཆེན་ཁ་དོག་སྣ་ལྔ་པ། །སྲོག་དང་རྩོལ་བ་ཞེས་བྱར་
བཤད༑ །ཅེས་འབྱུང་བས་སོ། །གསུམ་པ་བྱེད་ལས་ལ་སྤྱི་དང་སོ་སོ་ལས། དང་པོ་ནི། རྣམ་ཤེས་ཀྱི་རྟེན་བྱེད་དེ། ་ ཧ་ནི་དབྱངས་ཀྱི་དྲུག་ལྡན་པ། །རྣམ་པར་ཤེས་པར་ཡོངས་སུ་གྲགས། །ཞེས་སོ། །ཡང་ལུས་སྐྱེ་བའི་དུས་སུ་རྣམ་ཤེས་རླུང་ལ་



༣། ། །ཞོན་ནས་མངལ་དུ་ཞུགས་པས་རླུང་གནས་པས་རྣམ་ཤེས་བརྒྱལ་བ་ནི་ཡེ་ཤེས་ཀྱི་རླུང་གི་བདག་ཉིད་དུ་གནས་སོ། །དེ་ནས་སྲོག་རླུང་ནས་བརྩམས་ཏེ་ལས་ཀྱི་རླུང་བཅུ་རིམ་གྱིས་འཕེལ་བས་ལུས་རྒྱས་པར་བྱེད་དེ། རིམ་ལྔ་
ལས༑ སེམས་ཅན་རྣམས་ཀྱི་སྲོག་གྱུར་པ། །རླུང་ཞེས་བྱ་བ་ལས་ཀུན་བྱེད། །འདི་ནི་རྣམ་ཤེས་བཞོན་པ་སྟེ། །ལྔ་ཡི་བདག་ཉིད་བཅུ་མིང་ཅན། །ཞེས་སོ། །ཡང་ད་ལྟ་གནས་པའི་དུས་སུ་རླུང་རྒྱུས་པས་ལུས་མི་རུལ་བར་འཛིན་པ་དང་། ལྡང་འཇུག་
tg, གནས་པའི་སྒོ་ནས་གཟུང་འཛིན་གྱི་རྣམ་རྟོག་སྣ་ཚོགས་སྐྱེད་པར་བྱེད། འཆི་བའི་དུས་སུ་འབྱུང་བའི་རླུང་རྣམས་རིམ་གྱི་འགགས་པས་འཆི་བར་བྱེད་དོ། །གཉིས་པ་སོ་སོའི་བྱེད་ལས་ནི། ཕྲེང་བ་དང་མཐུན་པར་གསུངས་ཏེ། དེ་ཡང་སྲོག་རླུང་གིས་
% ལུས་སེམས་མི་འབྲལ་བ་དང་སྣ་སྒོར་གསལ་བར་རྒྱུ་བའི་ལས་བྱེད་དེ། སྣ་ཡི་སྒོ་ཡི་རྒྱུན་ལས་ནི། །སྲོག་དང་རྩོལ་བའི་རྒྱུ་བ་དག །དུས་ཀུན་ཏུ་ནི་རབ་རྒྱུ་བ། །སྲོག་ཅེས་བྱ་བ་ཡིན་པར་བཤད། །ཅེས་སོ། །ཐུར་སེལ་གྱི་བཤང་གཅི་ལ་སོགས་པ་
ཐུར་དུ་འཕེན་པའི་ལས་བྱེད་དེ། རླུང་དང་གཅི་བ་ཕྱི་ས་དང་། །དེ་བཞིན་དུ་ནི་ཁུ་བ་སོགས། །འོག་འདྲེན་དེ་ནི་ཐུར་སེལ་བར། །རྟག་ཏུ་རྣལ་འབྱོར་པས་ཤེས་བྱ། །ཞེས་སོ། །མཉམ་གནས་ཀྱི་ཁ་ཟས་འཇུ་བ་དང་། དྭངས་མ་ལུས་ལ་ཁྱབ་པ་ལ་
སོགས་པ་བྱེད་དེ། ཟ་དང་མྱང་དང་བལྡག་པ་དང་། །ཀུན་ཏུ་འཐུང་དང་འཇིབ་པ་ནི། །གང་ཞིག་ཀུན་ཏུ་མཉམ་གནས་པ། །མཉམ་དུ་གནས་པ་ཞེས་བྱའི་ཡིན། །ཞེས་སོ། །གྱེན་རྒྱུས་སྨྲ་བ་དང་རྒོད་པ་དང་སྐྱག་པ་ལ་སོགས་པ་བྱེད་དེ། གྱེན་དུ་འགྲོ་
si3



རྒྱུད་སྡེ་ཀུན་བཏུས་
ཞིང་སྡུད་པ་དང་། །བཟའ་དང་མྱང་བ་ལ་སོགས་པ། །ཤེས་དང་ལྷན་ཅིག་འབྱོར་བ་ནི། །གྱེན་རྒྱུའི་ལས་སུ་ཤེས་པར་བྱ། །ཞེས་སོ། །ཁྱབ་བྱེད་ཀྱི་འདེགས་པ་དང་འཇོག་པ་ལ་སོགས་པའི་ལས་བྱེད་དེ། ཁྱབ་དང་འཛིན་པ་ཉིད་དང་ནི། །འགྲོ་དང་དེ་
བཞིན་ལྡོག་པ་དང་། །ཚིགས་རྣམས་ཀུན་ལ་ཁྱབ་པ་ནི། །ཁྱབ་བྱེད་ཅེས་ནི་བྱ་བར་བཤད། །ཅེས་སོ། །ཡན་ལག་གི་རླུང་རྣམས་ནི་མིག་ལ་སོགས་པ་གོང་དུ་བསྟན་པའི་སྒོ་རྣམས་སུ་རྒྱུས་ནས་གཟུགས་ལ་སོགས་པ་རིག་པའི་ལས་བྱེད་དེ། རིམ་ལྔ་
ལས༑ རླུང་རྣམས་ཕྲ་བའི་གཟུགས་ཀྱིས་ནི། །ཤེས་དང་ཡང་དག་འདྲེས་གྱུར་ནས། །དབང་པོའི་ལམ་ནས་བྱུང་ནས་ནི། །ཡུལ་ཀུན་ལ་ནི་དམིགས་པར་བྱེད། །ཅེས་སོ། །བཞི་པ་རླུང་རྒྱུ་ཚུལ་ལ། རྒྱུ་བ་ཞེས་བྱ་བ་གང་ཡིན་པ། ཚུལ་ལམ་རྣམ་པ་
ཇི་ལྟར་རྒྱུ་བ། གནས་དང་ལམ་གང་ནས་རྒྱུ་བ། གྲངས་དུ་ཞིག་རྒྱུ་བ། གྲངས་དེ་ལྟར་འོང་བའི་འཐད་པའོ། །དང་པོ་ནི། ཐུར་སེལ་ལ་སོགས་པ་དགུ་ནི་རང་རང་གི་གནས་སུ་རང་རང་གི་ལས་བྱེད་པ་ལ་རྒྱུ་བ་ཞེས་བྱ་སྟེ། ཕྲེང་བ་ལས། མགྲིན་པ་
སྙིང་ཁ་ལྟེ་བ་དང་། །གསང་བའི་པདྨར་འགྲོ་འོང་སྟོན། །ཞེས་སོ། །སྲོག་གི་རླུང་ནི་ཨ་ཝ་དྷུ་ཏིའི་མ་སྣ་ཨ་ཐུང་བྷ་ག་ན་གནས་པ་ན་ཡེ་ཤེས་ཀྱི་རླུང་ཞེས་བྱ་བ་ཡིན་ལ། དེ་བདག་ཏུ་འཛིན་པའི་དབང་གིས་སྙིང་ཁར་སྲོག་འཛིན་དུ་གྱུར་ནས་རྩ་གཉིས་ཀྱི་
ནུས་པས་སྲོག་རྩོལ་ཞེས་བྱ་བ་འཇུག་གནས་ལྡང་བར་སྣ་བུག་ནས་རྒྱུ་བ་ཡིན་ཏེ། སམ་ཊ་ལས། དེ་ཡི་ལུས་ཀྱི་སྟེང་སྒོ་ལའང་། །རྡོ་རྗེ་ཅན་ནི་རྟག་ཏུ་བཞུགས། །སྟེང་གི་སྒོར་ནི་སྦྱོར་བ་གསུམ། །སྒོ་དགུ་རྣམས་ཀྱིས་ཡོངས་སུ་བསྐོར། །ཞེས་
54



ས་
བ
རྒྱ་ བཅུ་གཉིས་
།གསུངས། དེས་ན་སྣ་སྒོ་ནས་གསལ་བར་རྒྱུ་བ་ནི། སྲོག་རླུང་ཁོ་ན་ཡིན་ཏེ། སྨིན་མའི་དབུས་སུ་སྲོག་གི་རླུང་། །དེ་ལྟར་གཅིག་པུ་གསུམ་དུ་བཤད། །ཅེས་སོ། །འོ་ན་སྲོག་རླུང་ཆུར་བཤད་པས་སྣ་བུག་ནས་ཆུ་རླུང་ཁོ་
ན་ལས་མི་རྒྱུའམ་སྙམ་ན། དེ་ནི་མ་ཡིན་ཏེ་སྙིང་ཁ་ན་སྲོག་རླུང་གཙོ་བོར་གནས་ཤིང་། སྙིང་ཁ་ཆུ་དག་པ་ཡིན་པས་དེ་ལྟར་བཤད་ཀྱི། སྤྱིར་རླུང་རེ་རེའང་འབྱུང་བ་ལྔ་ལྔའི་ངོ་བོ་ཡིན་པ་དང་། བྱེ་བྲག་ཏུ་སྲོག་རླུང་འབྱུང་བ་ལྔ་ཀའི་བདག་ཉིད་ཡིན་པར་
གོང་དུ་བཤད་ཟིན་ཏོ། །གཉིས་པ་ཚུལ་ལམ་རྣམ་པ་ལ། ཚུལ་ནི་རྣམ་ཤེསཀྱི་རླུང་ནི་ཡེ་ཤེས་ཀྱི་རླུང་ཡིན་པས་དྷཱ་ཏིའི་ཨ་ཐུང་ལ་གནས་ནས་རོ་རྐྱང་གི་རླུང་འགོག་སྟེ། ཕྲེང་བ་ལས། རྣམ་རྟོག་མེད་པའི་རླུང་ཆེན་པོ། །སྐུ་གསུང་རྡོ་རྗེ་བཅད་ནས་
ནི༑ །རྣམ་རྟོག་མེད་པའི་བདེ་བ་སྟེར། །སྔགས་ཀྱི་དེ་ཉིད་ཀྱིས་ནི་ཐོབ། །ཨ་ཝ་དྷཱ་ཏིའི་རྒྱུན་ལ་གནས། །ཞེས་སོ། །དུས་འཁོར་ལས་ནི་ཆ་རེ་རྒྱུ་བར་བཤད་དེ། དེ་ཡང་དབྱུག་གུ་རེ་ལ་ལས་རླུང་སུམ་བརྒྱ་སུམ་ཅུ་རྩ་ཕྱེད་དང་བརྒྱད་རྒྱུ་བ་ལ། བཅུ་
གཅིག་དང་བཞི་ཆ་ཡེ་ཤེས་ཀྱི་རླུང་དུ་འགྲོ་བར་གསུངས་ཏེ། དེ་ལྟར་ན་ཉིན་ཞག་གཅིག་ལ་ཡེ་ཤེས་ཀྱི་རླུང་དྲུག་བརྒྱ་བདུན་ཅུ་རྩ་ལྔའོ། །ཕྲེང་བ་དང་མན་ངག་གིས་ཐུན་བཞིའི་མཚམས་སམ། ཐམས་ཅད་ལ་ཁྱབ་པའི་ཚུལ་གྱིས་རྒྱུ་སྟེ། ཕྲེང་བ་
ལས༑ འཁོར་ལོ་བཞི་ཡིས་རབ་དབྱེ་བས། །ཐུན་བཞིར་བྱིན་གྱི་རླབས་པ་དང་། །རྡོ་རྗེ་སེམས་དཔའི་གཟུགས་ཀྱིས་ནི། །འདི་ནི་ཇི་ལྟར་བདེ་བར་རོལ། །ཞེས་གསུངས། ནམ་མཁའི་རླུང་ནི། རྣམ་སྣང་། ནམ་མཁའ་དང་མཉམ་པའི་རང་བཞིན་
515
གོང་རྒྱན་



ཡིན་པས་ལོགས་སུ་མི་རྒྱུ་བར་ཁམས་བཞི་ཀ་ལ་ཁྱབ་པའི་ཚུལ་གྱིས་སམ། འཁོར་གྱི་ཚུལ་གྱིས་རྒྱུ་སྟེ། བདེ་བ་བསྐྱེད་པར་རུང་བས་བདེ་བའི་ངོ་བོ་ནམ་མཁའ་ཁྱབ་བྱེད་དུ་ཡོད་པའི་ཕྱིར་ཏེ། བདེ་བ་ནམ་མཁའ་ཉིད་ཀྱི་ཁམས། །ལྔ་པོ་རྣམས་ཀྱིས་
ཡོངས་སུ་བསྐོར། །ཞེས་དང་། རྣམ་སྣང་ལ་སོགས་སངས་རྒྱས་རྣམས། །སྟེང་གི་སྒོར་ནི་གཡོ་ཞིང་གནས། །ཞེས་གསུངས། འཆི་བའི་དུས་སུ་རླུང་གཞན་རྣམས་ཀྱང་ནམ་མཁའི་རླུང་གིས་དབང་བྱས་ཏེ། དེ་གཙོ་བོའི་ཚུལ་གྱིས་རྒྱུ་སྟེ། ཕྲེང་བ་
ལས༑ ལུས་ཀུན་ལ་ནི་ཁྱབ་པའི་རླུང་། །བྱ་བ་ཀུན་ལ་འཇུག་པ་སྟེ། །འདི་ནི་རྣམ་སྣང་ངོ་བོ་སྟེ། །འཆི་བའི་ལུས་ལའང་འབྱུང་བར་འགྱུར། །ཞེས་སོ། །ཡང་། རླུང་ལ་སོགས་པའི་རབ་དབྱེ་བས། །རྟག་ཏུ་འགྲོ་བ་རླུང་རྣམ་བཞི། །ཞེས་པ་
ནི༑ ད་ལྟ་གཙོ་བོར་རྒྱུ་བ་ལ་དགོངས་པས་མི་འགལ་ལོ། །རྣམ་པ་ཇི་ལྟར་རྒྱུ་བ་ནི། འབྱུང་བ་བཞིའི་རླུང་ཁ་དོག་བཞིས་རྒྱུ་སྟེ། ས་རླུང་སེར་པོ་སྣ་བུག་གཉི་ག་ནས་རྒྱུ། ཆུ་རླུང་དཀར་པོའང་གཉི་ག་ནས། མེ་རླུང་དམར་པོ་སྣ་བུག་གཡས་
ནས༑ རླུང་གི་རླུང་ལྗང་ཁུ་སྣ་བུག་གཡོན་ནས་རྒྱུའོ་ཞེས་གསུང་སྒྲོས་ཀྱིས་སྣ་བུག་ཐ་དད་པར་གསུང་ཡང་། སྣ་བུག་རེ་རེའི་ལོགས་གཡས་གཡོན་ལ་དགོངས་ནས་གསུངས་པ་ཡིན་ནམ་སྙམ་སྟེ་མྱོང་བས་གྲུབ་བོ་ཞེས་གསུངས་སོ། །མགོན་པོ་རེ་རེའི་
རླུང་ཡང་ནང་ཚན་གྱི་ལྷ་མོའི་རླུང་འབྱུང་བ་བཞི་བཞི་དང་ལྡན་པས། པདྨ་མགོན་པོ་ལྟ་བུ་རྒྱུ་བའི་དུས་སུ་ལྷ་མོའི་རླུང་བཞིས་བསྐོར་ནས་རྒྱུ་སྟེ། དགོངས་པ་ལུང་སྟོན་ལས། གོས་དཀར་ལ་སོགས་བཟླས་བཤད་པ། །བརྒྱ་ཕྲག་གཉིས་དང་ཉི་ཤུ་ལྔ། །



བརྒྱ་ བཅུ་གསུམ་
༄༅། །བཞི་པོ་ལེགས་པར་བསྒྲེས་པ་ཡིས། །སྦྱོར་བཞི་འདུས་པས་བརྒྱ་ཕྲག་དགུ། །དགུ་བརྒྱ་དག་ཏུ་གང་བསྟན་པ། །ཉི་ཤུ་རྩ་བཞིའི་རིམ་གྱིས་ནི། །དེ་ནི་སོ་སོར་བྱུང་བ་ལས། །ཉི་ཁྲི་ཆིག་སྟོང་དྲུག་བརྒྱའོ། །ཞེས་
དང་༑ ཐུན་མོང་མ་ཡིན་པའི་གསང་བ་ལས། རྡོ་རྗེ་མགོན་པོ་རེ་རེ་ཡང་། །ས་དང་ཆུ་དང་མེ་དང་རླུང་། །སྤྱན་ལ་སོགས་པའི་ལྷ་མོ་ནི། །རེ་རེ་ལ་ཡང་བཞི་བཞི་སྟེ། །དཀྱིལ་འཁོར་བཞི་རུ་མངོན་པར་བརྗོད། །ཅེས་སོ། །དེས་ན་མེ་རླུང་སྟེང་དུ་
སོར་བཞི་གྲངས་ཉིས་བརྒྱ་ཉི་ཤུ་རྩ་ལྔ། རླུང་གི་རླུང་ངོས་སུ་སོར་དྲུག ས་རླུང་དང་པོར་སོར་བཅུ་དྲུག ཆུ་རླུང་འོག་ཏུ་སོར་བཅུ་གཉིས་འགྲོ་ལ། གྲངས་ཀུན་ལ་འགྲེའོ། །དུས་འཁོར་དང་སམ་ཊ་ནས་ས་ཆུ་མེ་རླུང་ནམ་མཁའ་རྣམས་གོ་རིམ་བཞིན་
སོར་བཅུ་གཉིས་ནས་རེ་རེ་འཕེལ་བར་བཤད་དོ། །གསུམ་པ་གནས་དང་ལམ་གང་ནས་རྒྱུ་བ་ནི། ཡེ་ཤེས་ཀྱི་རླུང་ཨ་ཐུང་བྷ་ག་ལ་གནས་པ་ནི་ཀུན་གྱི་རྩ་བ་ཡིན་ལ། དེ་རྩ་གཉིས་ཀྱི་དབང་གིས་སྲོག་རྩོལ་དུ་གྱུར་ཏེ་སྙིང་ཁའི་རྩ་འདབ་བཞི་ལ་འབྱུང་བ་ཏི
བཞིའི་བདག་ཉིད་དུ་རྒྱུ་སྟེ། དེ་བཞིན་དུ་འཁོར་ལོ་བཞིའི་རྩ་འདབ་རྣམས་དང་། ཡུལ་ཉེར་བཞི་ལ་སོགས་པ་ཀུན་ཏུ་རྒྱུས་ནས་འབྱུང་བ་བཞིའི་བདག་ཉིད་དུ་མགྲིན་པར་འབྱུང་བ་ལ་གསུང་གི་སྒོ་བཞི། སྣ་སྒོ་གཉིས་ནས་འབྱུང་བ་ལ་ཐུགས་ཀྱི་སྒོ་
གཉིས༑ ཡན་ལག་གི་རླུང་བུ་ག་དགུ་ནས་འབྱུང་བ་ལ་སྐུའི་སྒོ་དགུ་ཞེས་བྱ་སྟེ། སམ་ཊ་ལས། སྐུ་གསུང་ཐུགས་ཀྱི་རང་བཞིན་ལས། །ཐ་མ་འབྲིང་པོ་དམ་པ་ཉིད། །ཅེས་སོ། །བཞི་པ་གྲངས་དུ་ཞིག་རྒྱུ་བ་ནི། སྐྱེས་བུ་ཁམས་སྙོམས་པའི་དབང་དུ་
གོང་རྒྱན་



བྱས་ན་ཉིན་ཞག་ཕྲུགས་གཅིག་ལ་སྣ་སྒོ་གཉིས་ནས་རླུང་ལྡང་འཇུག་གནས་གསུམ་གཅིག་ཏུ་བསྡོམས་པ་ཉི་ཁྲི་ཆིག་སྟོང་དྲུག་བརྒྱ་རྒྱུ་སྟེ། ཕྱག་ཐིག་ལས། ཐོག་མར་འབྱུང་དང་རྡུབ་པའི་གྲངས། །ཉི་ཁྲི་དང་ནི་ཆིག་སྟོང་དང་། །དེ་བཞིན་གྲངས་ནི་བརྒྱ་
ཕྲག་དྲུག །ཉིན་དང་མཚན་མོ་ངེས་པར་རྒྱུ། །ཞེས་གསུངས་སོ། །ལྔ་པ་གྲངས་དེ་ལྟར་འོང་བའི་འཐད་པ་ནི། ཚེ་རབས་སྔ་མའི་ཕྱི་རོལ་གྱི་བག་ཆགས་སེམས་ལ་གནས་པ་ནང་དུ་ལུས་ལ་སྨིན་ལ། དེའི་དབང་གིས་ཕྱི་རོལ་གྱི་ཡུལ་རྣམས་སྣང་བ་ཡིན་
ནོ༑ །དེས་ན་ནང་གི་རླུང་གི་དབང་གིས་ཕྱི་རོལ་གྱི་ཆུ་ཚོད་ལ་སོགས་པའི་དུས་རྣམས་དབྱུང་ལ། དེ་རྣལ་འབྱོར་པས་རླུང་ལ་བརྩི་བ་ཡིན་ཏེ། དེ་ཡང་མཁའ་ཕྲེང་གཉིས་ཀྱི་དགོངས་པས་ཉིན་ཞག་གཅིག་ལ་ལྷ་མོ་བཞིའི་རླུང་ཉིས་བརྒྱ་ཉེར་ལྔ་རེ་དང་བཅས་
པའི་མགོན་པོ་བཞིའི་རླུང་། ཡུལ་ཉེར་བཞིའི་དབྱེ་བས་དགུ་བརྒྱ་ཕྲག་ཉེར་བཞི་རྒྱུ་ལ། མགོན་པོའི་རླུང་དགུ་བརྒྱ་པ་ཕྲག་རེ་ལ་ཐུན་ཕྱེད་དམ་འཕོ་བ་ཕྱེད་ཀྱི་ཡུན་ཚད་ཡོད་ཅིང་
། ཉིན་ཞག་གཅིག་ལ་འཕོ་བ་བཅུ་གཉིས། འཕོ་བ་རེ་ལ་རླུང་སྟོང་བརྒྱད་
བརྒྱ་པ་རེ། དེ་བཅུ་གཉིས་ལ་ཉི་ཁྲི་ཆིག་སྟོང་དྲུག་བརྒྱའོ། །འཕོ་བ་བཅུ་གཉིས་ནི་ལྟེ་བའི་ནང་སྒོར་གྱི་རྩ་བཞི་དང་སྣ་སྒོ་གཉིས་ཏེ་དྲུག་གི་དབྱེ་བས་ཉིན་མཚན་གང་རུང་རེ་ལ་འཕོ་བ་དྲུག་རེ། དེ་བསྡོམས་པས་བཅུ་གཉིས་སོ། །དེ་ལྟར་ན་ཉིན་ཞག་ནི་
ལོ༑ འཕོ་བ་ནི་ཟླ་བ། འཕོ་བ་ཕྱེད་ནི་བགྲོད་པའོ། ཀྱེ་རྡོ་རྗེ་ལྟར་ན་འཁོར་ལོ་རྣམས་ཀྱི་རྩ་འདབ་ཀྱི་དབང་གིས་དབྱུག་གུ་དང་ཆུ་ཚོད་ལ་སོགས་པ་འབྱུང་བ་སྟེ། ལྟེ་བའི་འཁོར་ལོའི་དབང་གིས་ཉིན་མཚན་གཅིག་ལ་དབྱུག་གུ་དྲུག་ཅུ་རྩ་བཞི། དབྱུག་གུ་



༣
༄༅། །རེ་ལ་རླུང་སུམ་བརྒྱ་སུམ་ཅུ་རྩ་ཕྱེད་དང་བརྒྱད་རེ་རྒྱུའོ། །དེ་བཞིན་དུ་སྤྱི་བོའི་རྩ་འདབ་ཀྱི་དབང་གིས་ཆུ་ཚོད་སོ་གཉིས། ཆུ་ཚོད་རེ་ལ་རླུང་དྲུག་བརྒྱ་བདུན་ཅུ་རྩ་ལྔ་པ་རེ། མགྲིན་པའི་རྩ་འདབ་ཀྱི་དབང་གིས་འཕོ་བ་བཅུ་
དྲུག འཕོ་བ་རེ་ལ་རླུང་སྟོང་སུམ་བརྒྱ་ལྔ་བཅུ་པ་རེ། སྙིང་ཁའི་རྩ་འདབ་ཀྱི་དབང་གིས་ཐུན་ཕྱེད་པ་བརྒྱད། ཐུན་ཕྱེད་རེ་ལ་རླུང་ཉིས་སྟོང་བདུན་བརྒྱ་པ་རེ། སྙིང་ཁའི་ནང་སྐོར་གྱི་དབང་གིས་ཐུན་བཞི། ཐུན་རེ་ལ་ལྔ་སྟོང་བཞི་བརྒྱ་པ་རེ་རྒྱུའོ། །
# མདོར་ན་དབྱུག་གུ་ལ་སོགས་པ་རང་རང་གི་གྲངས་སུ་བཤད་པ་གང་དང་གང་ཡིན་པ་དེ་དང་དེ་རྫོགས་པ་ནི་ཉིན་ཞག་གཅིག་སྟེ། རླུང་ལྡང་འཇུག་གནས་གསུམ་བསྡོམས་པ་ཉི་ཁྲི་ཆིག་སྟོང་དྲུག་བརྒྱའི་ཡུན་ཚད་ཡིན་ནོ། །ལྔ་པ་ལམ་དུ་བྱས་ན་ཇི་ལྟར་
འགྱུར་བ་ནི། རླུང་བཟུང་བས་ཏིང་ངེ་འཛིན་སྐྱེ་བ་དང་། སྲོག་རྩོལ་བགྲངས་པས་སྒྲིབ་པ་འདག་པ་དང་། རླུང་བཞི་རྒྱུ་བའི་ཚེ་ཕྲིན་ལས་བཞི་ཚེགས་མེད་པར་འགྲུབ་པ་དང་། ལས་རླུང་ཡེ་ཤེས་ཀྱི་རླུང་དུ་གྱུར་ནས་མྱུར་དུ་སངས་རྒྱས་ཐོབ་པ་སྟེ། ཕྱག་གི
ཐིག་ལས། རྣལ་འབྱོར་པ་ཡིས་རླུང་བསྒོམས་ན། །དངོས་གྲུབ་མྱུར་དུ་ཐོབ་པར་འགྱུར། །ཞེས་དང་
། ཕྲེང་བ་ལས། གཉིས་མེད་མཆོག་གི་རྣལ་འབྱོར་གྱིས། །འོད་ཟེར་ཚོགས་ནི་དྲི་མ་མེད། །དེ་ཡི་ཞི་སོགས་བྱ་བ་ནི། །རིམ་གྱིས་སྦྱོར་བས་
འགྲུབ་པར་འགྱུར། །ཞེས་དང་། རྡོ་རྗེ་སྙིང་འགྲེལ་ལས། དབུ་མར་སྲོག་ནི་ཉིན་མཚན་དུ། །ཞུགས་པས་ནས་རྣམས་འཕྲོག་པར་བྱེད། །ཅེས་སོ། །སྤྱི་དོན་གཉིས་པ་དང་གསུམ་པ་ལ་རིམ་པ་གཉིས་སྤྱིའི་དང་། སོ་སོའི་མངོན་རྟོགས་སོ། །དང་པོ་



ལ་དཔེ་འགའ་ཞིག་ལས་ཆོས་བཞིར་བྱས་པ་འབྱུང་ཡང་། བསྐྱེད་རྫོགས་ཐུན་མོང་ཆོས་དྲུག་དྲན་བྱ་ཞིང་། ཞེས་པ་རྩ་འགྲེལ་དང་བསྟུན་ན། ཆོས་དྲུག་ཏུ་བྱས་པའི་དཔེ་རྣམས་ལེགས་པས། དེ་ལྟར་བཤད་ན། ངོ་བོ་དབྱེ་བ་མིང་དོན་དང་། །གྲངས་
ངེས་གྲོལ་བའི་རྒྱུ་མཚན་དང་། །གོ་རིམ་ཞེས་བྱ་ཆོས་དྲུག་གོ །དང་པོ་ནི། ཡིད་མཚན་རྟོག་ལས་སྐྱོབ་པའི་ཐབས་ཁྱད་པར་ཅན་གང་ཞིག་རྒོལ་བྱེད་ཀྱི་ལམ་དུ་གྱུར་པའོ། །གཉིས་པ་དེ་ལ་དབྱེ་ན་བུམ་དབང་ཐོབ་པས་གོམས་པར་བྱ་བ་བསྐྱེད་རིམ་
དང་༑ མཆོག་དབང་ཐོབ་པས་གོམས་པར་བྱ་བ་རྫོགས་པའི་རིམ་པ་གཉིས་ཏེ། རྒྱུད་ལས། བསྐྱེད་པའི་རིམ་པ་ཉིད་དང་ནི། །རྫོགས་པ་ཡི་ཡང་རིམ་པ་ཉིད། །ཅེས་སོ། །གསུམ་པ་མིང་དོན་ལ། གཙོ་བོར་སྦྱང་གཞི་ལས་བཏགས་པ་ནི། ལུས་
རིམ་གྱིས་བསྐྱེད་པའམ་སྐྱེ་བ་ནི་བསྐྱེད་རིམ། རིམ་གྱིས་རྫོགས་པའམ་འཆི་བ་ནི་རྫོགས་རིམ་སྟེ། སྦྱོང་བྱེད་གཉིས་ལའང་དེའི་མིང་གིས་བཏགས་པར་འཕགས་པ་ཡབ་སྲས་བཞེད་དོ། །ལ།ཙོ་བོར་འབྲས་བུ་ལས་བཏགས་པ་ནི་ཐུན་མོང་གི་དངོས་གྲུབ་
མྱུར་དུ་འགྲུབ་པས། མཆོག་གི་དངོས་གྲུབ་ལ་གྲོད་པ་བསྐྱེད་པས་ན་བསྐྱེད་པ་དང་། མཆོག་གི་དངོས་གྲུབ་མཐར་ཐུག་པ་རྫོགས་པ་ནས་རྫོགས་པ་ཡིན་ལ། དེ་གཉིས་ཐོབ་པར་བྱེད་པའི་ལྷའི་རྣམ་པ་བསྒོམ་པ་དང་། ཡན་ལག་དྲུག་རིམ་གྱིས་བསྒོམ་པ་
ནི་རིམ་པའོ། །ཞེས་བྱ་བ་ཆུབ་སེམས་དཔའ་རྣམས་གསུང་ངོ༌། །གཙོ་བོར་ལམ་ནས་བཏགས་པ་ནི། བློས་ལྷའི་རྣམ་པ་བསྐྱེད་པ་དང་། དེ་རིམ་གྱིས་གསལ་འདེབས་པས་བསྐྱེད་རིམ། ལུས་ངག་ཡིད་གསུམ་རྫོགས་པ་དང་། དེ་རིམ་གྱིས་གསལ་
20



༄༅། །འདེབས་པས་རྫོགས་རིམ་སྟེ། དེ་གཉིས་ཀྱི་སྦྱང་གཞི་དང་འབྲས་བུའང་བསྐྱེད་རྫོགས་སུ་ཤེས་པར་བྱའོ། །ཞེས་སློབ་དཔོན་བིརླུ་པ་ཡབ་སྲས་རྣམས་བཞེད་དོ། །བཞི་པ་གྲངས་ངེས་ལ། སྤང་བྱ་གཉིས་ཡིན་པས་
དང་༑ ཐོབ་བྱ་གཉིས་ཡིན་པས་དང་། རང་གི་ངོ་བོ་རྟེན་དང་བརྟེན་པ་ཡིན་པས་གཉིས་སུ་ངེས་པའོ། །དང་པོ་ལ་སྤང་བྱ་ཐ་མལ་རྣམ་རྟོག་དང་། གྱ་ནོམ་ལྷར་ཞེན་ནོ། །དང་པོ་ལ་རྒྱུ་ལས་ཉོན་དང་། འབྲས་བུ་བདག་དང་བདག་གི་བའོ། །དང་པོ་སྦྱང་
# བ་ནི་ཚོགས་གཉིས་བསག་པ་སྟེ། དེ་ཡང་འཁོར་བར་སྐྱེ་བའི་རྒྱུ་ནི་ལས་ཉོན་ཡིན་ལ་ལས་ངན་པའི་གཉེན་པོར་བཟང་པོ་དགོས་པས་བསོད་ནམས་ཀྱི་ཚོགས་དང་། ཉོན་མོངས་པའི་རྩ་བ་ནི་མ་རིག་པ་ཡིན་ལ། དེའི་གཉེན་པོར་ཡེ་ཤེས་ཀྱི་ཚོགས་སྟོང་པ་
ཉིད་བསྒོམ་པ་སྟེ། དེས་ཉོན་མོངས་པ་ཐམས་ཅད་སྤོང་བར་ནུས་པའི་ཕྱིར་རོ། །དེ་ཡང་ཆོས་ཀྱི་གྲགས་པས། བྱམས་སོགས་རྨོངས་དང་འབགལ་མེད་ཕྱིར། །ཉེས་པ་ཤིན་ཏུ་ཚར་གཅོད་ཡིན། །ཞེས་དང་། སྟོང་ཉིད་ལྟ་དང་དེ་འགལ་ཕྱིར། །དེ་ལས་
བྱུང་བའི་ཉེས་ཀུན་དང་། །འགལ་བར་རབ་ཏུ་གྲུབ་པ་ཡིན། །ཞེས་སོགས་གསུངས་པ་ལྟར་རོ། །གཉིས་པ་འབྲས་བུ་བདག་དང་བདག་གི་བ་ནི། འཁོར་བའི་རྩ་བ་ཉོན་མོངས་པ་དེ་ཡང་རྣམ་རྟོག་ལས་བྱུང་ལ། རྣམ་རྟོག་དེ་ཡང་བྱིས་པ་རྣམས་ཀྱི་མིང་
༩ དང་རྒྱུ་མཚན་ལ་སོགས་པར་སྒྲོ་བཏགས་པ་ཀུན་ཏུ་བརྟགས་པའི་དུག་དང་
། དེ་ལ་བརྟེན་ནས་བྱུང་བའི་རྣམ་པར་རྟོག་པ་སྣ་ཚོགས་པ་རྣམས་ནི་ཀུན་ཏུ་རྟོག་པའི་དུག་སྟེ། མདོར་ན་སེམས་ཀུན་གཞི་ལ་མ་རིག་པའི་དབང་གིས་ཐོག་མ་མེད་པ་ནས་ཐ་མལ་
རྒྱུ་ བཅོ་ལྔ་
521
གོ ང་རྒྱུན་



རྣམ་རྟོག་གི་བག་ཆགས་སྣ་ཚོགས་གནས་པ་དེ་སང་བྱེད་ཀྱི་རྐྱེན་དང་ཕྲད་པ་ལས། མེད་བཞིན་དུ་བདག་དང་བདག་གི་བ་ལ་སོགས་པ་ཐ་མལ་པར་སྣང་བ་རྣམས་ནི་བསྐྱེད་པའི་རིམ་པའི་སྦྱང་གཞི་ཡིན་ནོ། །དེ་ལྟར་ཡང་སངས་རྒྱས་ཡེ་ཤེས་ཞབས་
ཀྱིས༔ ཐ་མལ་སྣང་ཞེན་རྒྱུན་འདི་མ་གཏོགས་པ། །སྲིད་པའི་སྡུག་བསྔལ་གཞན་ཅིའང་ཡོད་མ་ཡིན། །དེ་དང་རྣམ་པ་འགལ་བར་འགྱུར་སེམས་ལ། །སེམས་ནི་མངོན་སུམ་དག་ཏུ་རྟོགས་པར་འགྱུར། །ཟབ་ཅིང་རྒྱ་ཆེ་བ་ཡི་བདག་ཉིད་ཅན། །དེར་ནི་
ཀུན་རྟོག་གང་ཡིན་སྣང་མི་འགྱུར། །ཞེས་གསུངས་ཞིང་། དེའི་འགྲེལ་པ་ཐ་ག་ནས་མཛད་པ་ལས། ཐ་མལ་གྱི་རྣམ་པར་རྟོག་པ་ནི་བདག་དང་བདག་གི་བའི་རྣམ་པར་རྟོག་པའོ། །དེའི་རྒྱུན་ནི་རྒྱུན་གྱིས་འབྱུང་བའོ། །དེ་ལས་གཞན་པའི་སྲིད་པའི་སྡུག་
བསྔལ་གཞན་ཅི་ཡང་ཡོད་པ་མ་ཡིན་གྱི། དེ་ཉིད་སྲིད་པའི་སྡུག་བསྔལ་ཡིན་ནོ། །དེ་དང་ཞེས་པ་སྲིད་པའི་སྡུག་བསྔལ་དེ་དང་རྣམ་པ་འགལ་བར་གྱུར་པ་སྟེ། གཉེན་པོར་གྱུར་པ་ནི་དཀྱིལ་འཁོར་གྱི་འཁོར་ལོའི་རྣམ་པའི་སེམས་དེ་ལ་མངོན་སུམ་གྱིས་
འགལ་བར་རྟོགས་པར་འགྱུར་རོ། །ཇི་ལྟར་ན་ཟབ་ཅིང་རྒྱ་ཆེ་བ་ཡི་ཞེས་བྱ་བ་ལ་སོགས་པ་སྨོས་ཏེ། ཟབ་ཅིང་རྒྱ་ཆེ་བ་ཡི་བདག་ཉིད་ཅན་གྱི་དཀྱིལ་འཁོར་གྱི་འཁོར་ལོ་ལྟ་བུའི་སེམས་གང་ཡིན་པ་དེར་ནི་སྲིད་པའི་སྡུག་བསྔལ་གྱི་རང་བཞིན་ཀུན་ཏུ་རྟོག་པ་
རྣམས་སྣང་བར་མི་འགྱུར་ཞིང་། སོ་སོར་སྣང་བར་མི་འགྱུར་བ་དེ་བས་ན་སྲིད་པའི་སྡུག་བསྔལ་གྱི་བདག་ཉིད་མ་ལུས་པའི་མི་མཐུན་པའི་ཕྱོགས་དཀྱིལ་འཁོར་གྱི་འཁོར་ལོའི་རྣམ་པ་ཅན་གྱི་དཀྱིལ་འཁོར་གྱི་སེམས་དེ་ཡིན་པར་གསལ་བར་རྟོག་པར་འགྱུར་
522



།བས། སྡུག་བསྔལ་དེ་ཡང་ཕྱི་རོལ་དུ་སྣང་བ་ཙམ་འབའཞིག་མ་ཡིན་ནོ། །ཞེས་གསུངས་སོ། །སློབ་དཔོན་དཔལ་འབྲས་རྡོ་རྗེས་ཀྱང་། ཐ་མལ་གྱི་རྣམ་པར་རྟོག་པ་བདག་དང་བདག་གིར་རྟོག་པ། རྒྱུན་གྱི་འཇུག་པ་ལས་
གཞན་མ་ཡིན་ཞིང་། དེ་མ་གཏོགས་པའི་སྲིད་པ་སྟེ། འཁོར་བའི་སྡུག་བསྔལ་གཞན་ཅིའང་ཡོད་པ་མ་ཡིན་ནོ། །དེས་ནི་རྣམ་པ་འགགས་ཤིང་མེད་པར་གྱུར་པ་ལས་སེམས་ནི་ཀུན་ཏུ་བཟང་པོའི་ངོ་བོ་ཉིད་ཡིན་པས། སེམས་འདི་རྣལ་འབྱོར་པ་རང་རིག་
d# པའི་མངོན་སུམ་གྱིས་མངོན་སུམ་དུ་ཉམས་སུ་མྱོང་བ་ཡིན་ཏེ། གསང་སྔགས་སྨྲ་རྣམས་མང་དུ་ནི། །སྤྲོས་ཏེ་སྨྲས་པས་ཅི་ཞིག་བྱ། །ཁྱད་པར་དུ་ནི་སེམས་བསྒྲུབ་སྟེ། །སེམས་ལས་རྫོགས་པའི་སངས་རྒྱས་འབྱུང་། །ཞེས་བཤད་པ་ཡིན་ནོ། །ཇི་
ལྟར་ཞེ་ན། ཟབ་ཅིང་ཞེས་བྱ་བ་ལ་སོགས་པ་སྨོས་ཏེ། ཟབ་ཅིང་རྒྱ་ཆེ་བ་ཡི་བདག་ཉིད་ཅན་གྱི་རྣམ་པར་བྱང་བ། དོན་དམ་པའི་ཐབས་དང་ཤེས་རབ་བསྒོམ་པའི་སེམས་གང་ཡིན་པ་དེ་ལ་ནི་ཐ་མལ་པའི་ཀུན་ཏུ་རྟོག་པ་དེ་སྣང་ཞིང་སོ་སོར་འབྱུང་བར་མི་
འགྱུར་རོ། །ཞེས་རྩ་འགྲེལ་གསུམ་ཆར་ལས་སྤང་བྱ་ཐ་མལ་གྱི་རྣམ་པར་རྟོག་པ་ལས་གཞན་པའི་བསྐྱེད་པའི་རིམ་པའི་སྦྱང་གཞི་གཞན་མེད་པས་དེའི་གཉེན་པོར་ཟབ་མོ་སྟོང་པ་ཉིད་དང་གསལ་བ་དཀྱིལ་འཁོར་གྱི་འཁོར་ལོ་གཉིས་སུ་མེད་པའི་ཏིང་ངེ་འཛིན་
འ@ བསྒོམས་པས་འཁོར་བའི་སྡུག་བསྔལ་དཔྱིས་འབྱིན་ནུས་པར་བཤད་དོ། །གལ་ཏེ་རྣམ་པར་རྟོག་པ་ཁོ་ན་བསྐྱེད་རིམ་གྱི་སྦྱང་གཞིར་མི་རིགས་ཏེ། གཟུགས་ལ་སོགས་པའི་ཕྱི་རོལ་གྱི་དོན་སེམས་ལས་གཞན་ཉིད་དུ་གནས་པ་ལ་བརྟེན་ནས་ལས་སོགས་པའི་
ཅཅིs



།
རྒྱུར་གྱུར་པ་དུ་མ་སྣང་བའི་ཕྱིར་རོ་ཞེ་ན། དེ་ནི་མ་ཡིན་ཏེ། གཟུགས་སོགས་ཕྱི་རོལ་དུ་སྣང་བ་དེ་ཉིད་སེམས་བག་ཆགས་ཀྱིས་དཀྲུགས་པའི་དབང་ཁོ་ན་ལས་སྣང་བ་ཡིན་གྱི། སེམས་ལས་ལོགས་སུ་གྱུར་པའི་གཟུང་འཛིན་གྱི་སྣང་བ་འགའ་ཡང་
དམིགས་སུ་མེད་དེ། བདག་སྒྲུབ་པ་ལ་འཇུག་པ་ལས་རྣམ་པར་རྟོག་པར་ཙམ་དང་རྗེས་སུ་འབྲེལ་བ་དེའི་རང་བཞིན་མ་ལུས་པ་འདི་ནི་གཅིག་ཏུ་སྡུག་བསྔལ་དཔག་ཏུ་མེད་པའི་མཚན་ཉིད་ཡིན་ལ། སྐད་ཅིག་མ་གཅིག་ནས་གཅིག་ཏུ་བརྒྱུད་པའི་བདག་ཉིད་
ཅན་གྱི་སྲིད་པ་ཉམས་སུ་མྱོང་བ་དེ་རྣམ་པར་ལོག་པ་ཙམ་ནི་མྱ་ངན་ལས་འདས་པའི་རང་བཞིན་ཡིན་པའི་ཕྱིར། དེ་བསྒྲུབ་པའི་ཕྱིར་དུ་རབ་ཏུ་འབད་པར་བྱ་སྟེ། རྣམ་རྟོག་ལས་གཞན་འཁོར་བ་ཞེས། །བྱ་བ་འགའ་ཡང་ཡོད་མིན་ཏེ། །དེ་ཕྱིར་རྣམ་རྟོག་
བྲལ་གྱུར་པ། །དེ་ཉིད་རྟག་ཏུ་མྱ་ངན་འདས། །ཞེས་གསུངས་པ་ཡིན་ནོ། །གཟུགས་ལ་སོགས་པ་ངོ་བོ་ཉིད་སོ་སོར་སྣང་བ་མ་ཡིན་ནམ་ཇི་ལྟར་རྣམ་པར་རྟོག་པ་ཙམ་གྱི་བདག་ཉིད་འཁོར་བར་འགྱུར་ཞེ་ན། མ་ཡིན་ཏེ། གཟུགས་ལ་སོགས་པ་རྟོག་པའི་
ཡུལ་ཉིད་མ་གྲུབ་པ་སྟེ། གཟུགས་ལ་སོགས་པ་སོ་སོར་སྣང་བ་མ་གཏོགས་པ་གཞན་གཟུང་བའམ། དེ་འཛིན་པ་ཅུང་ཞིག་ཀྱང་དམིགས་སུ་མེད་པའི་ཕྱིར་རོ། །ཞེས་དེང་སངས་གི་འཆད་པ་པོ་དག་གི་བསམ་པ་སྡུན་བསུ་ནས་མཐར་ཕྱིན་པར་བཤད་
དོ༑ །ཕྱག་རྒྱ་ཆེན་པོ་ཐིག་ལེ་ལས་ཀྱང་། གང་གི་ཕྱིར་ཡེ་ཤེས་ཀྱི་སྐུ་སྤངས་ནས་ཕྱི་རོལ་གྱི་དོན་ཅིའི་ཕྱིར་གནས། ཕྱི་ཡི་ཐམས་ཅད་སྐད་ཅིག་མ། །དགའ་མོ་སེམས་ཀྱི་ཆོ་འཕྲུལ་ཡིན། །དེ་ལྟར་སེམས་ལས་གཞན་མ་ཡིན། །སེམས་ཉིད་ནམ་མཁའ་
524



བརྒྱ་ བཅུ་བདུན་ག
།ལྟ་བུའོ། །གཟུགས་སོགས་ཁ་དོག་སྣང་བའི་ཕྱིར། །ཐ་མལ་པ་ཡི་གཟུགས་སུ་སྣང་། །རྣམ་པར་དག་པས་ལྷ་ཉིད་དུ། །བླ་མའི་ཞལ་སྔའི་བཀའ་དྲིན་ནོ། །ཞེས་གསུངས་སོ། །དེས་ན་རྡོ་རྗེ་ཐེག་པའི་སྦྱང་གཞི་སྦྱོང་བྱེད་
ཀྱི་རྣམ་གཞག་འཆད་ཅིང་ཉམས་སུ་ལེན་པའི་སྐབས་འདིར། ཐ་སྙད་དུ་སྣང་བ་སེམས་སུ་ཞལ་གྱིས་བཞེས་པ་འདི་ལ། འཕགས་ཡུལ་གྱི་མཁས་གྲུབ་མཐའ་དག་དགོངས་པ་མི་མཐུན་པ་ཅུང་ཟད་ཀྱང་མེད་པས། རྨད་དུ་བྱུང་བའི་ལམ་སྲོལ་འདི་ལྟ་བུ་
# དང་ཕྲད་ཅིང་ཉམས་སུ་ལེན་པ་ཡང་ལེགས་བྱས་ཀྱི་སྐལ་བ་ཆེས་ཤིན་ཏུ་མཆོག་ཏུ་གྱུར་པ་ཡིན་ནོ་ཞེས་ཤེས་པར་བྱའོ།། །།རང་བཞིན་འོད་གསལ་དབྱིངས་ཀྱི་མེ་ལོང་ལ། །ཀུན་རྟོག་འཁྲུལ་པའི་རི་མོ་ཅི་སྣང་བ། །ཟབ་གསལ་གཉིས་མེད་བསྐྱེད་རིམ་
རྣལ་འབྱོར་གྱིས། །སྦྱོང་ཚུལ་ཤེས་འདི་ཡོངས་འཛིན་མཁས་པའི་དྲིན། །དེ་ལྟར་ན་སྦྱང་གཞི་ཐ་མལ་པའི་སྣོད་དུ་སྣང་བ་སྦྱོང་བ་ནི། གཞལ་ཡས་ཁང་ངམ་ལྷ་དཔའ་བོ་གཅིག་པའི་དབང་དུ་བྱས་ན་གདན་ཏེ། གང་དུ་སྐྱེ་བ་ལེན་པའི་གནས་སུ་གྱུར་པ་
དེའི་གཉེན་པོ་ཡིན་ནོ། །བཅུད་སྦྱོང་བ་ལ་གཉིས་ལས། བསྐྱེད་ཆོག་གིས་སྐྱེ་གནས་བཞི་སྦྱོང་ཚུལ་ནི། འཁོར་བར་སྐྱེ་བའི་གནས་སྐྱེ་གནས་བཞི་ཡིན་ལ། དེ་སྦྱོང་བར་བྱེད་པའི་བསྐྱེད་ཆོག་ཀྱང་བཞི་སྟེ། དེའང་དཀྱིལ་འཁོར་གཅིག་ལ་སྦྱར་ན་མངོན་
བྱང་གི་ཉི་ཟླ་གཉིས་ཀྱི་དྲོད་གཤེར་སྐྱེས་དང་མངལ་སྐྱེས་སྦྱོང་། འཁོར་མངལ་ནས་འབྱིན་པས་མངལ་སྐྱེས། འབྲས་བུ་རྡོ་རྗེ་འཛིན་པ་ཐིག་ལེ་ལས་བཞེངས་པས་སྒོང་སྐྱེས། སྐྱེ་མཆེད་ཀྱི་ལྷ་རྣམས་སྐད་ཅིག་གམ་ས་བོན་ལས་བསྐྱེད་པས་རྫུས་སྐྱེས་



རྒྱུད་སྡེ་ཀུན་བཏུས་
དང་། དཀྱིལ་འཁོར་བསྡུ་བས་སྣོད་འཇིག་པ་དང་བཅུད་ཀྱི་སེམས་ཅན་འཆི་བ་སྦྱོང་ངོ་། །ཡང་སྒྲུབ་པའི་ཐབས་ཡོངས་སུ་རྫོགས་པ་གཅིག་ལ་སྐུ་བཞི་ལམ་བྱེད་ཀྱི་ཚུལ་དུ་སྦྱར་ན། བསོད་ནམས་ཀྱི་ཚོགས་ཀྱིས་འཁོར་བར་སྐྱེ་བའི་ལས་སྦྱོང་། ཡེ་ཤེས་
ཀྱི་ཚོགས་ཀྱིས་ཉོན་མོངས་པ་དང་འཆི་སྲིད་སྦྱོང་ཞིང་ཆོས་སྐུ་ལམ་དུ་བྱེད། ཆོས་འབྱུང་ལ་སོགས་པས་སྐྱེ་གནས་དང་། བར་སྲིད་མཚོན་བྱེད་རྣམས་ཀྱིས་བར་དོ་སྦྱོང་ཞིང་ལོངས་སྐུ་ལམ་དུ་བྱེད། གཞལ་ཡས་ཁང་གི་སྣོད་ཀྱི་འཇིག་རྟེན་སྦྱོང་ལ། སྔར་
བཤད་པའི་བསྐྱེད་ཆོག་རྣམས་ཀྱིས་བཅུད་ཀྱི་སེམས་ཅན་སྐྱེ་བ་སྦྱོང་། ཁྱད་པར་དུ་རྒྱུ་རྡོ་རྗེ་འཛིན་པས་ཕ་མ་དང་། འབྲས་བུ་རྡོ་རྗེ་འཛིན་པ་དང་འཁོར་བསྐྱེད་པས་བུ་ཚའི་སྣང་བ་སྦྱོང་། སེམས་དཔའ་གསུམ་བརྩེགས་བསྒོམས་པས་ལུས་ངག་ཡིད་གསུམ་
སྟོབས་སུ་གྱུར་པ་སྦྱོང་ཞིང་དེ་རྣམས་ཀྱིས་སྤྲུལ་སྐུ་ལམ་དུ་བྱེད། ཡེ་ཤེས་པ་གཞུག་པས་བསམ་པ་རྫོགས་པ་དང་། དབང་བསྐུར་བས་རང་གི་མངའ་རིས་ལ་དབང་བྱེད་པ་དང་། མཆོད་པ་ལ་སོགས་པས་འདོད་ཡོན་ལ་ལོངས་སྤྱོད་པ་དང་། དཀྱིལ་
འཁོར་བསྡུ་བས་འཆི་བ་ལ་སོགས་པ་སྦྱོང་ཞིང་། དེ་རྣམས་ཀྱིས་བདེ་བ་ཆེན་པོའི་སྐུ་ལམ་དུ་བྱེད་པ་ཡིན་ནོ། །དེ་དག་ཀྱང་མི་གཡོ་བ་རྣལ་འབྱོར་ཆེན་པོའི་རྒྱུད་ལས། ལུས་ནི་དྲང་པོར་མཉམ་གཞག་པས། །རྩེ་གཅིག་ཡིད་ཀྱིས་བསམ་གཏན་བྱ། །སྐུ་
བཞི་ཡི་ནི་རང་བཞིན་ཕྱིར། །ཐ་དད་མེད་པའི་ཡིད་ཀྱིས་སོ། །སླར་ཡང་བྱང་ཆུབ་དབྱེར་མེད་པས། །ཐབས་དང་ཤེས་རབ་ཉིད་དུ་འདོད། །འཆི་བ་ཉིད་ནི་ཆོས་སུ་བརྗོད། །ལོངས་སྤྱོད་རྫོགས་པ་བར་སྲིད་དང་། །འགྲོ་བ་དྲུག་གཟུགས་སྤྲུལ་པ་
526



ས་
བ
རྒྱ་ བཅོ་བརྒྱད་
༄༅། །དང་། །འདོད་པའི་ལོངས་སྤྱོད་བདེ་ཆེན་པོ། །སྐུ་བཞི་ཡི་ནི་རང་བཞིན་གྱིས། །སྐྱེས་བུ་ལ་ནི་ཁམས་གསུམ་པ། །སྐུ་བཞི་ཡི་ནི་རང་བཞིན་ཕྱིར། །བུད་མེད་གཟུགས་ལ་ཁམས་གསུམ་མོ། །སྐུ་བཞི་ཡི་ནི་རང་བཞིན་
ལས༑ །སྐྱེས་བུ་འདིར་ནི་སངས་རྒྱས་ཡིན། །ཞེས་གསུངས་སོ། །གཉིས་པ་ལྷའི་རྣམ་པས་དུག་གསུམ་སྦྱོང་ཚུལ་ནི། ཁྲོ་ཆགས་ཀྱི་སྐུར་བསྒོམ་པས་ཞེ་སྡང་སྦྱོང་། བཙུན་མོའི་འཁོར་གྱིས་བསྐོར་བས་འདོད་ཆགས་སྦྱོང་། མཚན་དཔེས་བརྒྱན་པའི་
སྐུར་བསྒོམ་པས་གཏི་མུག་སྦྱོང་སྟེ། གུར་ལས། འདོད་ཆགས་ཞེ་སྡང་གཏི་མུག་དང་། །ང་རྒྱལ་སེར་སྣའི་སྐྱེ་བོ་རྣམས། །བསྡུ་ཕྱིར་རང་གི་འཁོར་ལོ་ལ། །རྡོ་རྗེ་གཟུགས་ནི་དུ་མ་འཛིན། །ཞེས་གསུངས། གཉིས་པ་གྱ་ནོམ་ལྷར་ཞེན་ནི་རྫོགས་
རིམ་གྱིས་སྦྱོང་སྟེ། དེ་ཡང་བསྐྱེད་རིམ་གྱི་ཁ་དོག་དང་དབྱིབས་ཀྱི་སྤྲོས་པ་ཐམས་ཅད་རྫོགས་རིམ་གྱི་ཡེ་ཤེས་ཀྱིས་སྤྲོས་མེད་དུ་བྱིན་གྱིས་རློབ་སྟེ། བསྐྱེད་པའི་རིམ་པའི་རྣལ་འབྱོར་གྱིས། །བརྟུལ་ཞུགས་ཅན་གྱིས་སྤྲོས་པ་བསྒོམ། །སྤྲོས་པ་རྨི་ལམ་|འི
ལྟར་བྱས་ནས། །སྤྲོས་པ་ཉིད་ནི་སྤྲོས་མེད་བྱེད། །ཅེས་གསུངས་སོ། །གཞན་ཡང་རྫོགས་རིམ་གྱིས་སྦྱང་གཞི་ཐ་མལ་པ་མཐའ་དག་དང་། མ་དག་པའི་སྣོད་བཅུད་དང་། རྟེན་དང་བརྟེན་པ་འཇིག་པའི་ཚུལ་ཐམས་ཅད་ཀྱང་སྦྱོང་ལ། དུ་བ་ལ་སོགས་
པའི་རྟགས་རྣམས་ཀྱང་འཆར་རོ། །དེ་ལྟར་ན་བསྐྱེད་པས་ཀུན་རྟོག་སྦྱོང་ལ། དེ་ཉིད་རྫོགས་པས་སྦྱོང་བ་དང་། སྐྱེ་བ་བསྐྱེད་པས་སྦྱོང་ལ། འཆི་བ་རྫོགས་པའི་སྦྱོང་བ་དང་། བསྐྱེད་རྫོགས་རེ་རེས་ཀྱང་སྐྱེ་འཆིའམ་སྣང་སྟོང་ངམ། རྟོག་པ་མཐའ་
གོང་རྒྱན་



དག་སྦྱོང་སྟེ། ལུང་ནི། གུར་ལས། ཕལ་པའི་རྣམ་པ་གཞོམ་པའི་ཕྱིར། །བསྒོམ་པ་ཡང་དག་རབ་ཏུ་གྲགས། །ཕལ་པའི་གནས་སྐབས་གཞོམ་པའི་ཕྱིར། །བསྒོམ་པ་ཡང་ནི་བསྒོམ་པ་མིན། །བྱང་ཆུབ་སེམས་དཔའ་རྣམས་ཀྱིས་རྟོག་པ་དེ་བཞིན་
ཏེ༑ འོན་ཀྱང་མི་གཙང་བའི་ཚད་རྣམ་པར་སྦྱང་པའི་ཕྱིར་སངས་རྒྱས་ཀྱི་སྐུ་གཟུགས་བསྒོམ་པར་བྱའོ། །ཞེས་དང་། དང་པོ་སྤྲིན་གྱི་རྣམ་པ་ཉིད། །གཉིས་པ་དུ་བ་འདྲ་བ་ཉིད། །གསུམ་པ་མེ་ཁྱེར་རྣམ་པ་སྟེ། །བཞི་པ་མར་མེ་ཉེར་འབར་བ། །ལྔ་པ་
རྟག་ཏུ་སྣང་བ་སྟེ། །སྤྲིན་མེད་ནམ་མཁའ་འདྲ་བ་ཉིད། །ཅེས་གསུངས་པས་རྟོགས་པར་འགྱུར་རོ། །རིམ་པ་གཉིས་པོ་འདི་ནི་བདེན་པ་གཉིས་ཀྱང་ཡིན་པར་འཕགས་པ་ཡབ་སྲས་ཀྱིས་བཤད་དེ། དེ་ཡང་སྒྱུ་མའི་དཔེས་མཚོན་པའི་སྐྱེ་བ་ཀུན་རྫོབ་ཀྱི་
བདེན་པ་དང་། རིག་འཛིན་རྗེས་སུ་བཤིག་པའི་འཆི་བ་དོན་དམ་པའི་བདེན་པ་གཉིས། སྦྱོང་བྱེད་བདག་བྱིན་གྱི་བརླབ་པ་སྒྱུ་ལུས་དང་། མངོན་པར་བྱང་ཆུབ་པའི་རིམ་པ་འོད་གསལ་གྱིས་སྦྱོང་བར་བཞེད་དོ། །དེ་ལྟར་ན་སྦྱང་གཞི་གཉིས་སུ་ངེས་པའི་
ཕྱིར་སྦྱོང་བྱེད་རིམ་པ་གཉིས་སུ་ངེས་པ་ཡིན་ནོ། །གཉིས་པ་འབྲས་བུ་གཉིས་ཡིན་པས་རིམ་པ་གཉིས་སུ་གྲངས་ངེས་པ་ལ་དང་པོ་བསྐྱེད་པའི་རིམ་པས་གཟུགས་སྐུ་ཐོབ་པར་བྱེད་པ་ནི་གུར་ལས། དེ་ཕྱིར་དཀྱིལ་འཁོར་འཁོར་ལོ་ཞེས། །ཐབས་ནི་བདེ་བའི་
སྡོམ་པ་སྟེ། །སངས་རྒྱས་ང་རྒྱལ་རྣལ་འབྱོར་གྱིས། །སངས་རྒྱས་ཉིད་ནི་ངེས་པར་འགྲུབ། །སྟོན་པ་སུམ་ཅུ་རྩ་གཉིས་མཚན། །གཙོ་བོ་དཔེ་བྱད་བརྒྱད་ཅུར་ལྡན། །ཞེས་གསུངས་ཏེ། འབྲས་བུ་དང་མཐུན་པའི་ཉམས་ལེན་གྱི་དབང་དུ་བྱས་ན་གོང་དུ་
528



ས་
རྒྱུ་ བཅུ་དགུ་
༄༅། . །བཤད་པ་དེ་དག་མངོན་པར་སངས་རྒྱས་པ་དང་ཡང་མཐུན་ཏེ། ཚོགས་གཉིས་བསགས་པས་གྲངས་མེད་གསུམ་དུ་ཚོགས་བསག་པ། སྲུང་འཁོར་གྱིས་བདུད་བཏུལ་བ། གཞལ་ཡས་ཁང་གིས་ཞིང་སྦྱང་བ། མངོན་བྱང་
སོགས་ཀྱིས་ལྷ་བསྐྱེད་པ་ནི་སངས་རྒྱས་པ། དབང་བསྐུར་སོགས་ཀྱིས་ཁམས་གསུམ་ཆོས་ཀྱི་རྒྱལ་པོར་དབང་བསྐུར་འོད་ཟེར་གྱི་སྤྲོ་བསྡུས་སེམས་ཅན་གྱི་དོན་མཛད་པ། བཟླས་པ་ལ་སོགས་པའི་ཆོས་འཁོར་བསྐོར་བ། དཀྱིལ་འཁོར་བསྡུ་བ་མྱ་ངན་
# ལས་འདས་པ། སྤྱོད་ལམ་གྱི་རྣམ་འབྱོར་ལ་སོགས་པས་མཛད་པ་རྒྱུན་མི་ཆད་པ་ལམ་དུ་བྱེད་པ་ཡིན་ནོ། །དེ་ལྟར་ཡང་གུར་ལས། ལུས་ཅན་བསྒོམ་པའི་ཐབས་ཀྱི་དགོས་པ་ཅི་ལགས། གསང་བའི་བདག་པོ། དགོས་པ་ཡོད་དོ། །དེ་ཅི་
ལགས༑ ཞེས་གསུངས་ཀྱི་ལན་དུ། སངས་རྒྱས་ཉིད་དོ། །སངས་རྒྱས་ཉིད་དེ་ཅི་ལགས། རྣམ་པ་ཐམས་ཅད་མཁྱེན་པ་ཉིད་དོ། །དེ་ཅི་ལགས། ལུས་ཅན་ཏེ་བདེན་པ་ཉིད་དོ། །ཅི་བཅོམ་ལྡན་འདས་བེམས་པོ་ལགས་སམ། བཀའ་སྩལ་པ། ང་
ཉིད་མེ་ལོང་ལྟ་བུའི་ཡེ་ཤེས་སོ། །ཞེས་བྱ་བ་ལ་སོགས་པ་རིམ་པར་གསུངས་ཏེ། འདི་དང་རྣམ་པ་ཐམས་ཅད་མཁྱེན་པ་ཉིད་དོ། །ཞེས་པས་བསྐྱེད་པའི་རིམ་པས་མཆོག་གི་དངོས་གྲུབ་མི་འགྲུབ་པར་འདོད་པའི་ལོག་རྟོག་བསལ། ལུས་ཅན་འདི་ནི་
བདེན་པའོ། །ཞེས་པས་སངས་རྒྱས་ལ་གཟུགས་སྐུ་མི་འདོད་པའི་ལོག་རྟོག་བསལ། ང་ཉིད་མེ་ལོང་ལྟ་བུའི་ཡེ་ཤེས་སོ། །ཞེས་པས། སངས་རྒྱས་ལ་རང་རྒྱུད་ཀྱིས་བསྡུས་པའི་ཡེ་ཤེས་མི་འདོད་པའི་ལོག་རྟོག་བསལ། ང་ཉིད་དངོས་པོ་དངོས་མེད་
གོང་རྒྱན་



རྒྱུད་སྡེ་ཀུན་བཏུས་
དང་༑ །དང་པོར་དེ་བཞིན་གཤེགས་པར་བརྗོད། །གཟུགས་དང་གཟུགས་མེད་ལྡན་པའི་མཆོག །ཟབ་མོ་ཞི་བའི་གཟུགས་དང་ལྡན། །ཞེས་གསུངས་ཀྱིས་གཟུགས་སྐུ་ནི་རྣམ་པའམ་ཕྱི་རོལ་ལ་ཐུགས་ཁོ་ན་ཡེ་ཤེས་སུ་འདོད་པའི་ལོག་རྟོག་རྣམས་
བསལ་བ་ཡིན་ནོ། །གཉིས་པ་རྫོགས་པའི་རིམ་པས་ཆོས་སྐུ་ཐོབ་པར་བྱེད་པ་ནི། སམ་ཊ་ལས། རང་བྱུང་ངོ་བོ་འདི་ཉིད་ནི། །ཆོས་ཀྱི་སྐུར་ནི་རབ་ཏུ་གྲགས། །ཞེས་དང་། གུར་ལས། ཆོས་ཀྱི་དབྱིངས་ནི་འོད་གསལ་བ། །གང་ཞིག་སྒོམ་པ་དེ་
བས་ན། །སེམས་ཅན་སངས་རྒྱས་མཉམ་པར་འགྱུར། །ཞེས་གསུངས་ཏེ། རྫོགས་རིམ་གྱི་ཐབས་གཉིས་ཉམས་སུ་བླང་བ་ལས་བྱུང་བའི་ཉམས་ཟུང་འཇུག་གི་ངོ་བོ་ཉིད་དང་མཐུན་པ་རྣམས། རྣལ་འབྱོར་པས་ཆོས་སྐུ་དང་མཐུན་པར་མོས་ཤིང་བསྲེས་
ནས་ལམ་དུ་བྱས་པས་ཆོས་སྐུ་ཐོབ་པའི་རྒྱུར་འགྱུར་བ་ཡིན་ནོ། །གཞན་ཡང་རྫོགས་རིམ་གོམས་པར་བྱས་པས་ཚོགས་ལམ་ཆུང་ངུར་མར་མེ་ལྟ་བུ། འབྲིང་དུ་མེ་ཁྱེར་ལྟ་བུ། ཆེན་པོར་རྡུལ་དཀར་པོ་ཙ་ན་ཀའི་དབྱིབས་ལྟ་བུ། དྲོད་དུ་ཉོན་མོངས་ཕྲ་མོར་
བྱེད་པ། རྩེ་མོར་འདོད་ལྷའི་ལོངས་སྤྱོད་ཕྲ་མོ་ངང་གིས་འདུ་བ། བཟོད་པར་ཤིན་ཏུ་དྭངས་པའི་ལུས་དང་། བསམ་གཏན་གྱི་བདེ་བ་ལ་སོགས་པ་གཟུགས་ཀྱི་ལྷ་ལྟར་སེམས་ཀྱི་མཐོང་བ། ཆོས་མཆོག་ཏུ་གཟུགས་མེད་བཞིའི་ཏིང་ངེ་འཛིན་ལ་འཇུག་
པ༑ མཐོང་ལམ་དུ་ཆོས་ཉིད་མངོན་སུམ་དུ་རྟོགས་པ། བསྒོམ་ལམ་གྱི་མཐར་འབད་པ་ཆུང་ངུས་སངས་རྒྱས་ཐོབ་པ་རྣམས་འབྱུང་སྟེ། སམ་ཊ་ལས། དང་པོར་མཚན་མ་ཐམས་ཅད་ཀྱི། །མར་མེའི་རྣམ་པ་མཐོང་བར་འགྱུར། །གཉིས་པ་མཚན་མ་



།མེ་ཁྱེར་གྱི། །རྣམ་པའི་རྡུལ་དུ་མཚོན་པར་བྱེད། །རྡུལ་དཀར་ཙ་ན་ཀ་དབྱིབས་སུ། །ཕྱོགས་བཅུར་དེ་བཞིན་མཐོང་བར་འགྱུར། །གསུམ་པར་ཉོན་མོངས་བཅོམ་པ་ནི། །རྣལ་འབྱོར་པ་ཡིས་རྣམ་པར་བརྟག །ལྷ་ཡི་
ལོངས་སྤྱོད་འདོད་པ་ཡང་། །བཞི་པར་ཡང་ནི་བསྟན་པའོ། །ལྷ་ཡི་གཟུགས་ནི་ཐམས་ཅད་ཀྱང་། །ལྔ་པར་སེམས་ཀྱིས་བརྟག་པར་བྱ། །དྲུག་པ་གཟུགས་ནི་མེད་པའི་ཆ། །བདུན་པ་ཆོས་ཀྱི་དབྱིངས་ཉིད་དེ། །བརྒྱད་པ་རང་འདོད་རྣལ་འབྱོར་
g པའི །སངས་རྒྱས་རྣམས་ཀྱི་འབྲས་བུའི་དོན། །ཞེས་སོ། །གསུམ་པ་རང་གི་ངོ་བོ་རྟེན་དང་བརྟེན་པ་ཡིན་པ་ནི། རྫོགས་རིམ་གྱི་བསྐྱེད་རིམ་ཡང་སྦྱོང་ཞིང་ཆོས་སྐུ་ཐོབ་པར་ནུས་ན། བསྐྱེད་རིམ་གྱིས་ཅི་བྱ་སྙམ་དུ་རྒོལ་བ་ནི། རྫོགས་པའི་རིམ་པའི་
ཙྪཱ རྣལ་འབྱོར་འདི། །དེ་ཡི་བདེ་བ་བདེ་ཆེན་བརྗོད། །རྫོགས་པ་བསྒོམ་པ་མེད་པ་སྟེ། །བསྐྱེད་པ་ཡིས་ནི་ཅི་ཞིག་འཚལ། །ཞེས་སོ། །ལན་ནི། རྫོགས་རིམ་དེ་ལྟར་བཟང་ཡང་། དེའི་རྟེན་མེད་ན་མི་འབྱུང་བའི་རྒྱུ་བསྐྱེད་རིམ་ཡིན་པ་དང་། དེ་གཉིས་ ཕྱིའི
མེད་ན་གསང་སྔགས་ཀྱི་ལམ་གང་ཡང་རྒྱུད་ལ་མི་སྐྱེ་བས་མཐར་ཉམས་པར་འགྱུར་རོ་ཞེས་དཔེ་དང་བཅས་ཏེ་སྟོན་པ་ནི། ཨེ་མ་བྱང་ཆུབ་སེམས་དཔའ་ཆེ། །དད་པའི་ཤུགས་ཀྱིས་རབ་ཏུ་ཉམས། །ལུས་ཀྱི་དངོས་མེད་གང་ལས་བདེ། །བདེ་བ་སྨྲ་བར་
མ| མི་ནུས་སོ། །ཁྱབ་དང་ཁྱབ་བྱེད་ཚུལ་གྱིས་ནི། །བདེ་བས་འགྲོ་བ་ཁྱབ་པ་ཉིད། །ཇི་ལྟར་མེ་ཏོག་ལ་གནས་དྲི། །མེ་ཏོག་དངོས་མེད་ཤེས་མི་འགྱུར། །དེ་བཞིན་གཟུགས་སོགས་དངོས་མེད་ན། །བདེ་བ་ཉིད་ཀྱང་དམིགས་མི་འགྱུར། །ཞེས་



རྒྱུད་སྡེ་ཀུན་བཏུས་
དང་༑ རྒྱུའི་གནས་སྐབས་སུ། ཞུ་བ་མེད་ན་བདེ་མི་འབྱུང་། །ནུས་པ་མེད་ཕྱིར་ལྟོས་དང་བཅས། །ཞལ་ཕྱག་རྣམ་པའི་གཟུགས་ཅན་ཉིད། །མཆོག་ཏུ་བདེ་བ་གཟུགས་མེད་པ། །ཞེས་དང་། འབྲས་བུའི་སྐབས་སུའང་རྡོ་རྗེ་སྙིང་པོ་རྣམ་པ་མེད་པའི་
བྱང་ཆུབ་དེ་སྐད་མ་སྨྲ་ཞིག ཅེས་སོ། །དེས་ན་གཞི་ལམ་འབྲས་གསུམ་ཀའི་གནས་སྐབས་སུ་རྟེན་དང་བརྟེན་པ་མི་འགལ་ཞིང་འབྲེལ་བའི་ཕྱིར་རིམ་པ་གཉིས་སུ་གྲངས་ངེས་ཤིང་དེ་འབྲེལ་བ་ཅན་དུ་བསྒོམ་པར་རིག་ཞེས་པའོ། །ལྔ་པ་གྲོལ་བའི་རྒྱུ་
མཚན་ལ། རིགས་སམ་རྒྱུ་ཡིན་པས་དང༌། ཐབས་ཁྱད་པར་ཅན་གྱིས་ཟིན་པས་དང་། དག་པ་གསུམ་གྱི་བདག་ཉིད་ཡིན་པས་སོ། །དང་པོ་ནི། སྤྱིར་རྒྱུ་རྒྱུད་འཁོར་བའི་ཆོས་ཐམས་ཅད་དེ་བཞིན་གཤེགས་པའི་རིགས་ཡིན་ལ། འབྲས་བུ་དེ་བཞིན་
གཤེགས་པའང་རྒྱུའི་རིགས་ཡིན་ཞིང་། དེ་བཞིན་དུ་ལམ་ཡང་རྒྱུ་དང་འབྲས་བུའི་རིགས་ཡིན་ལ། རྒྱུ་དང་འབྲས་བུའང་ལམ་གྱི་རིགས་ཡིན་ནོ། །དེ་ལྟར་ཡང་རྒྱུད་ལས། རིགས་དང་འབྱུང་བ་ལྔ་རྣམས་དང་། །ཕུང་པོ་ལྔ་ཡི་རང་བཞིན་གྱིས། །
རིགས་དང་བགྲང་བྱ་འདི་ཡིས་ནི། །རིགས་ཞེས་མངོན་པར་བརྗོད་པར་བྱ། །ཞེས་གསུངས་ཏེ། འབྱུང་བ་ལྔ་ཞེས་སོགས་ཀྱི་སྦྱང་གཞི་འདི་དག་ལམ་གྱིས་སྦྱངས་པས། དེ་བཞིན་གཤེགས་པའི་དངོས་གྲུབ་འབྱུང་བས་རྒྱུ་ལ་འབྲས་བུ་དང་། དེ་དག་
སྦྱངས་པ་ལས་བྱུང་བའི་དེ་བཞིན་གཤེགས་པ་ལའང་། ཐུབ་པ་རྣམ་པར་སྣང་མཛད་རྨོང་། །འདོད་ལ་ཞེན་པ་འཇིག་རྟེན་བདག །སེར་སྣ་རྡོ་རྗེ་སྣང་བྱེད་དེ། །དོན་ཡོད་སྐྱོན་ནི་ཐམས་ཅད་བྱེད། །འདྲེན་པ་ལྔ་ནི་སྐྱོན་ལྡན་ནོ། །ཞེས་དང་། རྒྱུའི་རིགས་



བརྒྱ་ ཉེར་གཅིག་
༄༅། །སུ་བཞག་པ་ཡོད་དོ། །དེས་ན་ཡོངས་སུ་འཛིན་པ་པོ་ནི་རིགས་ཀྱི་བདག་པོ་ཡིན་ལ། ཡོངས་སུ་བཟུང་བ་ནི་རིགས་ཡིན་པས་ལམ་གྱི་སྐབས་འདིར་འབྲས་བུ་ལ་རིགས་ཀྱི་བདག་པོ་དང་། ལམ་དང་རྒྱུ་ལ་རིགས་སུ་བཞག་པ་
ཡིན་ནོ། །དེས་ན་དེ་གཉིས་འབྲེལ་བ་ཅན་དུ་གྲུབ་པའི་ཕྱིར་རིམ་པ་གཉིས་པོ་དེས་གྲོལ་བར་འགྱུར་ཏེ། ཞེན་པས་འཇུག་ཅིང་འབྲེལ་བས་མི་བསླུ་བའི་ཕྱིར་རོ། །དེའང་ཞེན་ནི་འབྲས་བུ་ལ་ཞེན་ལ། འཇུག་ནི་ལམ་ལ་འཇུག་གོ །འབྲེལ་པ་ནི་རིགས་པ་
འ དེས་བསྒོམ་ན་འགྲུབ་པར་ངེས་ཏེ། ལམ་བྱེད་བཞིའི་གནད་ཀྱིས་སོ། །དེ་ཡང་རྒྱལ་ཆེན་ཨིནྡྲ་བྷཱུ་ཏིས། རྟག་ཏུ་བསླབ་པས་རིགས་པར་བཅས། །མ་བསླབས་པས་ནི་རིགས་པ་མིན། །ཞེས་སོ། །མདོར་ན་འབྲས་བུའི་རྣམ་པ་མཚོན་པར་བྱེད་པའི་ལྷའི་
ཕྱག་མཚན་དང་། དཀྱིལ་འཁོར་དང་། དེ་བསྒོམ་པའི་རྣལ་འབྱོར་དང་། ལམ་དེས་སྦྱངས་པ་ལས་འབྲས་བུ་འགྲུབ་པའི་རྒྱུ་འབྱུང་བ་བཞི་ལ་སོགས་པ་དང་། རྫོགས་རིམ་གྱིས་ལས་ཀྱི་ཕྱག་རྒྱ་ལ་སོགས་པ་རྣམས་ཀྱང་འབྲས་བུའི་རིགས་སུ་ཤེས་པར་
བྱའོ། །གཉིས་པ་ཐབས་ཁྱད་པར་ཅན་གྱིས་ཟིན་པ་ནི། གཡོ་བའི་དུག་གིས་ཟིན་པའི་གཉེན་པོར་བརྟན་པའི་དུག་འགྲོ་བ་ལྟར། ཐ་མལ་རྣམ་རྟོག་གི་གཉེན་པོར་ལམ་གྱི་རྣམ་རྟོག་བསྒོམ་པ་རིགས་འདྲ་གཉེན་པོར་ཆེ་བ་ནི། དུག་གི་དུམ་བུ་གང་ཉིད་
ཀྱིས༑ །སྐྱེ་བོ་ཐམས་ཅད་འཆིང་བར་འགྱུར། །དུག་གི་དེ་ཉིད་ཤེས་པ་དེས། །དུག་གིས་དུག་ནི་འབིགས་པར་བྱེད། །ཞེས་སོ། །ཡང་རླུང་ཆུང་ངུ་འཕྱིན་ནད་ཀྱིས་ཟིན་པ་ལ་རླུང་ཆེན་པོ་མོན་སྲན་གྱི་བཟའ་བ་གཉེན་པོར་འགྲོ་བ་ལྟར། སྣོད་བཅུད་ཀྱི་
533
གོང་རྒྱན་



སྲིད་པ་ལ་ཞེན་པའི་གཉེན་པོར་གཞལ་ཡས་ཁང་དང་ལྷའི་སྲེད་པ་བསྒོམ་པས་བཟློག་པ་གཉེན་པོར་ཆེ་བ་སྟེ། ཇི་ལྟར་རླུང་གིས་ཟིན་པ་དེའི། །མོན་སྲན་རྡེའུའི་བཟའ་བ་བྱིན། །ཟློག་པའི་སྨན་ནི་བརྟགས་པ་ལས། །རླུང་གི་རླུང་ལ་བསྣུན་པར་བྱེད། །
རྣམ་རྟོག་ལས་ནི་རྣམ་རྟོག་དང་། །སྲིད་པ་ཉིད་ཀྱིས་སྲིད་པ་འདག །ཅེས་སོ། །ཡང་རྣ་བར་ཆུ་ཞུགས་པ་ཆུ་མང་དུ་བླུག་པས་འགུགས་པ་ལྟར། བཞིན་ལག་གི་ཆ་བྱད་གཅིག་ལ་ཞེན་པའི་གཉེན་པོར་ཞལ་ཕྱག་མང་པོ་བསྒོམ་པ་སྦམས་པ་གཉེན་པོར་ཆེ་བ་
སྟེ་ ཇི་ལྟར་རྣ་བར་ཆུ་ཞུགས་པ། །ཆུ་གཞན་གྱིས་ནི་འགུག་པར་བྱེད། །དེ་བཞིན་དངོས་པོའི་རྣམ་རྟོག་ཀྱང་། །རྣམ་པར་ངེས་པས་སྦྱང་བར་བྱ། །ཞེས་སོ། །ཡང་ཚིག་པ་གཏར་བསྲེག་ལ་སོགས་པའི་མེས་གདུང་བ་ལྟར། འདོད་ཆགས་ཀྱི་གཉེན་
པོར་ལྷ་མོའི་འཁོར་དང་ལྷན་ཅིག་པའི་དཀྱིལ་འཁོར་བསྒོམ་པའམ་ཕྱག་རྒྱའི་ལམ་བསྒོམ་པ་བསྟན་པ་གཉེན་པོར་ཆེ་བ་སྟེ། ཇི་ལྟར་འཚེད་པས་ཚིག་པ་ཡང་། །མེ་ཡི་ཡང་ནི་གདུང་བར་བྱ། །དེ་བཞིན་འདོད་ཆགས་མེས་ཚིག་པ། །འདོད་ཆགས་མེ་ཡིས་
གདུང་བར་བྱ། །ཞེས་སོ། །གཞན་ཡང་ལྟ་བ་རྣམ་པར་དག་པ་དང་ལྡན་པས། དངོས་པོ་དང་མཚན་མས་མི་འཆིང་ཞིང་གྲོལ་བར་འགྱུར་བ་དང་། བསྐྱེད་རིམ་གྱི་ཐབས་དང་ལྡན་པས་འདོད་ཡོན་གྱི་བདེ་བ་ལ་སྤྱད་པས་ལམ་དུ་འགྱུར་བ་དང་། རྫོགས་
རིམ་གྱི་ཐབས་དང་ལྡན་པས་ཉོན་མོངས་དང་རྣམ་རྟོག་ཐམས་ཅད་བྱང་ཆུབ་ཏུ་བསྒྱུར་བས་མི་འཆིང་ཞིང་གྲོལ་བའི་རྒྱུར་འགྱུར་བ་ཡིན་ཏེ། དངོས་པོ་ཉིད་ཀྱིས་རྣམ་གྲོལ་ཞིང་
། །དངོས་པོའི་འཆིང་བས་འཆིང་བར་འགྱུར། །དེ་ཡོངས་ཤེས་པས་གྲོལ་བ་
534



ས་
རྒྱ་ ཉེར་གཉིས་
༄༅། །ཡིན། །ཞེས་སོ། །གསུམ་པ་དག་པ་གསུམ་གྱི་བདག་ཉིད་ཡིན་པ་ལ། རྒྱུ་རྒྱུད། ཐབས་རྒྱུད། འབྲས་རྒྱུད་ཀྱི་དག་པ་གསུམ་མོ། །དང་པོ་ནི། ཕུང་པོ་ལྔ་དང་དབང་པོ་དྲུག །སྐྱེ་མཆེད་དྲུག་དང་འབྱུང་ཆེན་ལྔ། །
རང་བཞིན་གྱི་ནི་རྣམ་པར་དག །ཞེས་ཏེ། སྦྱང་གཞིའི་ཆོས་ཐམས་ཅད་གདོད་མ་ནས་དག་པའི་ཕྱིར་གྲོལ་ལོ། །འོ་ན་བསྒོམ་ནས་ཅི་བྱ་སྙམ་ན། ཉོན་མོངས་ཤེས་བྱའི་སྒྲིབ་པ་སྦྱང་བྱ་སྟེ། དྲི་མ་གློ་བུར་བ་རྣམས་སྦྱོང་དགོས་ལ། དེ་སྦྱངས་ན་གྲོལ་བ་
# ཉིད་ཡིན་ནོ་ཞེས་པའོ། །དེ་དག་གདོད་མ་ནས་ཇི་ལྟར་དག་ཅེ་ན། ངེས་པར་དངོས་པོ་ཐམས་ཅད་ཀྱིས། །དག་པ་དེ་བཞིན་ཉིད་དུ་བརྗོད། །ཞེས་ཏེ། ཆོས་ཐམས་ཅད་སྤྲོས་པ་དང་བྲལ་ཞིང་རང་བཞིན་གྱི་མ་སྐྱེས་པ་ནི་དེ་བཞིན་ཉིད་དོ། །འོ་ན་སྣ་ཚོགས་
སུ་སྣང་བ་ཅི་ཞེ་ན། ཕྱི་ནས་རེ་རེའི་དབྱེ་བ་ཡིས། །ལྷ་རྣམས་ཀྱི་ནི་བརྗོད་པར་བྱ། །ཞེས་ཏེ། སྤྲོས་པ་དང་བྲལ་ཞིང་རང་བཞིན་གྱིས་དག་ཀྱང་ཀུན་རྫོབ་ཏུ་ལུས་ཞལ་ཕྱག་གི་རྣམ་པར་གྲུབ་པའོ། །དེ་ལྟར་དེ་བཞིན་ཉིད་དུ་དག་ན་ལུས་ཉིད་གང་ལས་བྱུང་
སྙམ་ན། རང་རིག་བདག་ཉིད་དག་པ་ཉིད། །དག་པ་གཞན་གྱི་རྣམ་གྲོལ་མིན། །ཞེས་ཏེ། རང་གི་སེམས་ཉིད་ཀྱི་ཆོ་འཕྲུལ་ཡིན་ལ། དེ་ལ་དེར་ཤེས་ན་གྲོལ་གྱི། གཞན་དུ་མ་ཡིན་ནོ་ཞེས་པའོ། །གཉིས་པ་ནི། དེ་ལྟར་རང་བཞིན་གྱིས་དག་པས་
སྦྱང་དུ་བཏུབ་ལ། གློ་བུར་གྱི་དྲི་མ་སྦྱང་དགོས་པས་ན་སྦྱོང་བྱེད་ཐབས་རྒྱུད་ཀྱི་དག་པ་གསུམ་དགོས་སོ། །དེ་ལ་དེ་བཞིན་ཉིད་ནི། ཆོས་ཐམས་ཅད་སྤྲོས་པ་དང་བྲལ་བ་ཡུལ་དུ་བྱེད་པ་རྟོགས་པའི་ལྟ་བ་སྟེ། འདིས་སྤང་བྱ་ཀུན་ཏུ་བརྟགས་པའི་དུགཞི་
གོང་རྒྱན་



བར་བྱེད་དོ། །ལྷ་སོ་སོ་ནི་གཟུགས་ཅན་གྱི་སྣང་བ་ཐམས་ཅད་ལྷའི་རང་བཞིན་དུ་བསྒོམ་པ་ཡིན་ལ། ལྷ་ཡང་ཕྱག་གི་དག་པ་སྟོང་པ་ཉིད་ལ་སོགས་པར་ཤེས་པར་བྱེད་པ་སྟེ། འདིས་ཀུན་ཏུ་རྟོགས་པའི་དུག་ཞི་བར་བྱེད་དོ། །རང་རིག་པ་ནི་ལྷའི་སྐུ་ཡང་
ཆོས་ཐམས་ཅད་ཀྱི་བྱེད་པ་པོ་སེམས་ཉིད་བདེ་བ་ཆེན་པོའི་ཡེ་ཤེས་སུ་རྟོགས་པར་བྱེད་པ་རྫོགས་པའི་རིམ་པ་སྟེ། འདིས་གྱ་ནོམ་ལྷར་ཞེན་གྱི་རྣམ་རྟོག་ཞི་བར་བྱེད་དོ། །གསུམ་པ་ནི། རྒྱུ་ལ་གནས་པའི་དག་པ་གསུམ་ལྡན་དེ། ཐབས་རྒྱུད་ཀྱི་དག་པ་
གསུམ་གྱིས་གོམས་པར་བྱས་པས་འབྲས་བུའི་དག་པ་གསུམ་མངོན་དུ་འགྱུར་བ་སྟེ། དེ་ཡང་དེ་བཞིན་ཉིད་མཐར་ཕྱིན་པ་ནི་ངོ་བོ་ཉིད་ཀྱི་སྐུ་སྟེ་དག་པ་གཉིས་ལྡན་གྱི་དབྱིངས་ཡིན་པའི་ཕྱིར་རོ། །རང་རིག་པ་མཐར་ཕྱིན་པ་ནི་ཆོས་ཀྱི་སྐུ་སྟེ། རྟོགས་པ་ཡེ་
ཤེས་ཀྱི་མཐར་ཐུག་པའི་ཕྱིར་རོ། །ལྷ་སོ་སོ་མཐར་ཕྱིན་པ་ནི་གཟུགས་ཀྱི་སྐུ་སྟེ། ཞལ་ཕྱག་གི་རྣམ་པས་སེམས་ཅན་གྱི་དོན་མཛད་པའི་ཕྱིར་རོ། །ཡང་ན་ཆོས་སྐུ་དེ་བཞིན་ཉིད་དང་ངོ་བོ་ཉིད་སྐུ་རང་རིག་པར་རུང་སྟེ། སྔ་མ་ནི་དཔལ་ལྡན་རྩེ་མོའི་ཞབས་G
ཀྱི་གསུང་རབ་ལྟར་བཤད་པ་ཡིན་ནོ། །དྲུག་པ་གོ་རིམ་ལ། འཕགས་པ་ཡབ་སྲས་ནི་བསྐྱེད་རིམ་བརྟན་ནས་རྫོགས་རིམ་བསྒོམ་པར་བཞེད་ལ། སློབ་དཔོན་ཌོམ་བི་པ་ཡང་དེ་དང་འདྲ་བར་བཞེད། ཅེས་གསུང་ངོ༌། །བྱང་ཆུབ་སེམས་དཔའ་རྣམས་ལོ་
བཅུ་གཉིས་བསྐྱེད་རིམ་འབད་རྩོལ་དྲག་པོས་བསྒོམ་ནས། གདོད་རྫོགས་རིམ་བསྒོམ་པར་བཞེད་དོ། །སངས་རྒྱས་ཡེ་ཤེས་ཞབས་བསྐྱེད་རིམ་ལ་རྫོགས་རིམ་གྱིས་རྒྱས་བཏབ་ནས་བསྒོམ་པར་བཞེད་པ་ནི་སྔར་བཤད་པའི་ཟབ་གསལ་གཉིས་མེད་ཀྱི་དཀྱིལ་
536



ས་
བ
རྒྱ་ ཉེར་གསུམ་
།འཁོར་བསྒོམ་པ་ལ་བཏགས་པ་ཙམ་ཡིན་གྱི། དེ་ལས་གཞན་པའི་རྫོགས་རིམ་ཆེས་ཟབ་པ་དག་ཀྱང་སྣང་ངོ༌། །ཇོ་བོ་ག་ཡ་དྷ་ར་ནི། རིམ་གཉིས་མཉམ་པར་གནས་ནས་ནི། །ཞེས་པའི་དོན་སྟན་ཐོག་གཅིག་ཏུ་རིམ་པ་གཉི་
ག་བསྒོམ་པར་བཞེད་ལ། དེ་ཡང་ལས་དང་པོ་པས་བསྐྱེད་རིམ་ལྷུས་ཆེ་བར་བསྒོམ། སེམས་བརྟན་པས་བསྐྱེད་རྫོགས་ཆ་མཉམ་དུ་བསྒོམ། བརྟན་པ་ཆེར་ཐོབ་ནས་རྫོགས་རིམ་ལྟས་ཆེ་བར་བསྒོམ་པར་བཞེད་དོ། །ཞེས་བླ་མ་དག་གསུང་
# ངོ༌།། །།སྤྱི་དོན་གཉིས་པ་རིམ་གཉིས་སོ་སོའི་མངོན་རྟོག་ལ་བ་ཉིས་ལས། དང་པོ་བསྐྱེད་པའི་རིམ་པ་ལ། གང་ཟག་གནས་དུས་བསམ་པ་དང་། །ལྷ་ཡི་རྣལ་འབྱོར་རྣམ་པ་ལྔ། །དང་པོ་ནི། དབང་ཐོབ་ཅིང་དམ་ཚིག་དང་ལྡན་པ། མན་ངག་གི་
ལུང་ཐོབ་པའི་རྣལ་འབྱོར་པ་སྟེ། དབང་མ་ཐོབ་ན་ལམ་བསྒོམ་རྒྱུ་མེད་པ་དང་། ཐོབ་ཀྱང་ཉམས་ན་དངོས་གྲུབ་མི་ཐོབ་པས་སོ། །གཉིས་པ་གནས་ལ། ལས་དང་པོ་པས་དབེན་པ་དང་། ཡིད་དང་མཐུན་པ་དང༌། རང་གི་ཁྱིམ་དང་བཀྲ་ཤིས་པའི་
གནས་ཏེ། རྒྱུད་ལས། དང་པོ་གོམས་པར་བྱེད་དུས་ཀྱི་གནས་ནི་རབ་ཏུ་བསྔགས་པའི་སེམས། ཞེས་སོ། །སེམས་ཅུང་ཟད་བརྟན་པས་བརྩོན་འགྲུས་རྩོམ་པའི་གནས་དུར་ཁྲོད་སྟེ། སམ་ཊ་ལས། རྣམ་པར་བྲལ་བའི་གནས་སུའམ། །ཞེས་སོ། །
ཊྛ བརྟན་པ་ཆེར་ཐོབ་པས་དངོས་གྲུབ་མྱུར་དུ་འགྲུབ་པའི་ཕྱིར་རིགས་དང་རྗེས་སུ་མཐུན་པ་སྟེ། སྙིང་རྗེ་ཆེན་པོ་ཀྱེ་རྡོ་རྗེ། །ང་ནི་དུར་ཁྲོད་ཆུ་འགྲམ་དག །ནགས་ཚལ་སྐྱེ་བོ་མེད་གྲོང་དུ། །བསྙེན་བཀུར་ཅན་ལ་དངོས་གྲུབ་སྟེར། །མཚོ་སྐྱེས་རྣམ་པའི་



འགྲམ་ཡིད་འོང་། །སྐུ་གདུང་ཟབ་མོའི་མཆོད་རྟེན་དང་། །རྐང་མཐུང་རློན་པའི་འོག་ཏུ་ནི། །ད་ནི་སངས་རྒྱས་དངོས་གྲུབ་སྟེར། །ཚོང་འདུས་གྲོལ་རྡལ་ཉིད་དང་ནི། །ཚོང་འདུས་རྣམ་པའི་ཁྱིམ་དུ་ནི། །རྡོ་རྗེ་ཉི་མ་བརྟན་པ་རུ། །བསྙེན་བཀུར་ཅན་ལ་
དངོས་གྲུབ་སྟེར། །གླུ་གར་རབ་ཏུ་འཆིང་བ་དང་། །ཆང་འཚོང་མ་ཡི་ཁྱིམ་དུ་ནི། །འདི་ལྟར་པདྨ་གར་དབང་ང་། །བསྙེན་བཀུར་ཅན་ལ་དངོས་གྲུབ་སྟེར། །རྟག་ཏུ་མགྱོགས་འགྲོ་ཞོན་གྱུར་ཏེ། །རེས་འགའ་ལམ་དུ་འགྲོ་བ་ནི། །རྟ་ནི་དོན་ཡོད་བརྟན་
པ་ང་། །དངོས་གྲུབ་རྡོ་རྗེ་རྣམས་སྟེར་རོ། །ཞེས་སོ། །ཡང་ན་གཞན་དོན་འཕེལ་བའི་ཕྱིར་གནས་ལ་ངེས་པ་མེད་པ་ཡིན་ཏེ། རྣལ་འབྱོར་མ་ཀུན་སྤྱོད་ལས། རྣལ་འབྱོར་ཆེ་མཆོག་ཧེ་རུ་ཀ །ཡུལ་ཕྱོགས་གང་ན་གནས་གྱུར་པ། །ཡུལ་ངན་ཀླ་ཀློ་ཡིན་
ཟླ ན་ཡང་། །ཡུལ་དེ་ཡོངས་སུ་བརྟག་པ་ཡིན། །ཞེས་སོ། །གསུམ་པ་དུས་ལ། ལས་དང་པོ་པས་རྣམ་རྟོག་འགག་སླ་ཞིང་མཁའ་འགྲོས་བྱིན་གྱིས་རློབ་པས་མཚན་དུས་སུ། །ཞེས་སོ། །ཅུང་ཟད་བརྟན་པས་གཞན་དུའང་སྟེ། ཐུན་གསུམ་དུ་བྱིན་གྱི་
བརླབ་པའི་བསྒོམས་པ་རྣམ་པར་བསྒོམས་ནས་ལངས་ཏེ་ལྷའི་གཟུགས་སུ་བཞག་གོ །ཞེས་སམ། གུར་ལས། ཐུན་ཚོད་བཞིར་ནི་བྱིན་རླབས་པས། །བསྒོམ་ན་མྱུར་དུ་འགྲུབ་པར་འགྱུར། །ཅེས་སོ། །ཆེར་བརྟན་པས་མཉམ་རྗེས་མེད་པར་ཐམས་
ཅད་དུ་སྟེ། རྐང་པ་འཁྲུ་བ་དང་ཟ་བ་དང་། །འཐོར་མཐོང་སོ་རྩི་ཟ་བ་དང་། །ཙནྡན་གྱིས་ནི་ལག་ཉེད་དང་། །སྨད་གཡོགས་ཀྱིས་ནི་ཀེ་འགེབས་དང་། །འབྱུང་དང་སྨྲ་དང་འགྲོ་བ་དང་། །འདུག་དང་ཁྲོ་དང་རྒོད་པ་དང་། །བཅོམ་ལྡན་འདས་མ་།



བརྒྱ་ ཉེར་བཞི་
༄༅།། །བསྟེན་པ་དང་། །ཤེས་རབ་བརྟུལ་ཞུགས་ཅན་ཉིད་ཀྱི། །རྣལ་འབྱོར་མ་ནི་རྣམ་པར་བསྒོམ། །ཞེས་སོ། །བཞི་པ་བསམ་པ་ནི་སེམས་ཅན་ཐམས་ཅད་ཀྱི་དོན་དུ་སངས་རྒྱས་འདོད་པ་སྟེ། བདག་ཉིད་འགྲུབ་པའི་སེམས་ཀྱིས་
ནི༑ །རྣལ་འབྱོར་མ་བསྒོམ་ཤེས་རབ་ཅན། །ཞེས་སོ། །ལྔ་པ་ལ། བསྐྱེད་བྱ་ལྷ་ཡི་རྣམ་གྲངས་དང་། སྐྱེད་ཆོག་མངོན་པར་རྟོགས་པའོ། །དང་པོ་ལ་མཆོག་སྒྲུབ་པ་དང་ལས་རྒྱས་སོ། །དང་པོ་ནི། བསྐྱེད་རིམ་གང་ལ་རྣམ་དག་ཁྱད་པར་ཅན་ཡོད་
པས་ཐ་མལ་རྣམ་རྟོག་སྦྱོང་བ་ནི་མཆོག་གི་དངོས་གྲུབ་སྒྲུབ་པའི་ལྷའི་རྣལ་འབྱོར་ཏེ། དེ་ཡང་རྩ་རྒྱུད་དང་པོའི་གསུམ་པ་ལས། ཧེ་རུ་ཀ་ལྷ་དགུའི་དཀྱིལ་འཁོར་གསུམ། བརྒྱད་པ་ལས་རྗེ་བཙུན་མ་ལྷ་མོ་བཅོ་ལྔ་མ་དང་། རྒྱུའི་རྡོ་རྗེ་འཆང་། ཕྱི་མའི་ལྔ་
# པར་སྙིང་པོ་ཀྱེ་རྡོ་རྗེ་སྟེ་དྲུག་གསུངས། གུར་ལེའུ་ལྔ་པར་དཀྱིལ་འཁོར་རེ་རེ་བསྒོམ་པའམ་ཞེས་པས་རིགས་རྐྱང་ལྷ་དགུ་མ་ལྔ་དང་། ཡང་ན་བསྡུས་པའི་དཀྱིལ་འཁོར་རོ། །བརྒྱད་བརྒྱད་དབུས་སུ་གནས་པའམ། ཞེས་པས་མི་བསྐྱོད་པ་གཙོ་བོར་གྱུར་
པའི་རིགས་བསྡུས་རྒྱས་པ་དང་། ཡང་ན་ཉི་ཤུ་རྩ་ལྔའི་བར་ཞེས་པས་དེའི་རིགས་བསྡུས་བསྡུས་པ་དང་། གང་ཚེ་དཀྱིལ་འཁོར་བསྡུས་པ་ཡི། །སྒོར་ནི་ལྕགས་ཀྱུ་ཞགས་པ་དང་། །ལྕགས་སྒྲོག་དེ་བཞིན་དྲིལ་བུ་ཉིད། །འཇུག་པའི་སྒོ་བསྲུང་དགོད་
པར་བྱ། །ཞེས་གསུངས་ཀྱིས་དེ་གཉི་ཀའི་སྒོ་སྲུང་བསྟན་ཏོ། །སངས་རྒྱས་མགོན་པོ་གང་ཉིད་ཀྱིས། །དབུས་སུ་དཀྱིལ་འཁོར་གང་གྱུར་པ། །དེ་ཉིད་ཀྱི་ནི་དཀྱིལ་འཁོར་བརྗོད། །སྙིང་པོ་ཡོངས་བཟུང་དཀྱིལ་འཁོར་རོ། །ཞེས་གསུངས་ཀྱིས་མི་
59
གོང་རྒྱན་



བསྐྱོད་པས་གཙོ་བྱས་པའི་རིགས་བསྡུས་རྒྱས་བསྡུས་གཉིས་ཡོད་པ་ལྟར་གཙོ་བོ་གོ་འཕོ་བའི་རིགས་པས་རྣམ་སྣང་སོགས་རིགས་གཞན་བཞིས་ཀྱང་གཙོ་བོ་བྱས་པའི་དཀྱིལ་འཁོར་གཉིས་གཉིས་ཏེ། རིགས་བསྡུས་ཀྱི་དཀྱིལ་འཁོར་བཅུ་དང་། ལེའུ་བཅོ་
ལྔ་པ་ནས་མི་བསྐྱོད་པ་ཧེ་རུ་ཀ་གསུམ། བཞི་པ་ནས་རྗེ་བཙུན་མ་ལྷ་མོ་བཅུ་གསུམ། བཅུ་གཉིས་པ་ནས་བཅོ་ལྔ་མ་སྟེ། དངོས་སུ་དཀྱིལ་འཁོར་ཉི་ཤུ་འབྱུང་ཡང་། བླ་མའི་མན་ངག་གིས་མི་བསྐྱོད་པ་ལ་སྐུ་གསུང་ཐུགས་སྙིང་པོ་ཀྱེ་རྡོ་རྗེ་བཞི་ཡོད་པ་
ལྟར། རིགས་གཞན་རྣམས་ལ་ཡང་ཧེ་རུ་ཀ་གསུམ་པོ་སྦྱར་བས། རེ་རེ་ལ་ཡང་དཀྱིལ་འཁོར་བཞི་བཞི་སྟེ། རིགས་རྐྱང་གི་དཀྱིལ་འཁོར་ཉི་ཤུ། རིགས་བསྡུས་རྒྱས་པ་ཉི་ཤུ། བསྡུས་པ་ཉི་ཤུ། རྗེ་བཙུན་མ་གཉིས་ཏེ་དྲུག་ཅུ་རྩ་གཉིས་ཡིན་
ལ༑ གུར་རྒྱན་ནས། རིགས་བསྡུས་ཐམས་ཅད་ལ་བརྒྱུད་དང་བཞིའི་དབུས་ན་བཞུགས་པ་གཉིས་བགཉིས་ཡོད་པ་ལྟར། རིགས་རྐྱང་ཐམས་ཅད་ལ་ཡང་གཉིས་གཉིས་སུ་བྱས་པས་རིགས་རྐྱང་གི་དཀྱིལ་འཁོར་བཞི་བཅུ། རིགས་བསྡུས་ཀྱི་དཀྱིལ་འཁོར་
བཞི་བཅུ། རྗེ་བཙུན་མ་གཉིས་ཏེ་བརྒྱད་ཅུ་རྩ་གཉིས་ཡོད་པར་གསུངས་སོ། །སམ་ཊའི་བརྟག་པ་གཉིས་པའི་རབ་བྱེད་གསུམ་པ་ནས་ཧེ་རུ་ཀ་གསུམ། གསུམ་པའི་དང་པོ་ནས་ཀྱི་རྡོ་རྗེ་བཅུ་བདུན་མ། གཉིས་པ་ནས་ཡེ་ཤེས་མཁའ་འགྲོ་བཅུ་གསུམ་
མ༑ གསུམ་པ་ནས་རྗེ་བཙུན་མ་ལྷ་མོ་བཅོ་ལྔ་མ། བཞི་པ་ནས་རྡོ་རྗེ་དབྱིངས་ལྷ་ཉེར་དགུ་མ་ལ་རྒྱུད་ཕྱི་མ་ནས་བྱང་སེམས་བརྒྱུད་ཁ་བསྐང་བས་ལྷ་སུམ་ཅུ་རྩ་བདུན་མ། དེ་ཉིད་ལས་དྲག་པོ་གདན་ཅན་ལྷ་བཅུ་བདུན་མ་སྟེ་དངོས་སུ་དཀྱིལ་འཁོར་བརྒྱུད་
540



བརྒྱུ
།འབྱུང་ལ། བདུན་པ་དངོས་ལས། གང་གི་གང་ཡང་ལྷའི་འཁོར་ལོའི་དབུས་སུ་བཅུག་པའི་མཚན་དུ་བསྟན་པར་གྱུར་པའི་དཀྱིལ་འཁོར་ནི་མཁས་པས་བསྔགས་སོ། །ཞེས་གསུངས་པས་རྡོ་རྗེ་དབྱིངས་ཀྱི་དཀྱིལ་འཁོར་ལ་
རིགས་གཞན་བཞི་ཡང་གཙོ་བོ་གོ་འཕོ་བའི་གནད་ཀྱིས་རིགས་བསྡུས་ཀྱི་དཀྱིལ་འཁོར་ལྔ་སྟེ་དཀྱིལ་འཁོར་བཅུ་གཉིས་སུ་འགྱུར་རོ། །འོ་ན་གཙོ་བོ་དུ་མ་འཕོ་བས་དཀྱིལ་འཁོར་དེ་བས་ཀྱང་མང་བར་འགྱུར་རོ་སྙམ་ན། རིགས་ལྔས་གཙོ་བོ་བྱས་པའི་
འགླུ དཀྱིལ་འཁོར་ནི་དེ་ཙམ་དུ་ཟད་ལ། ཡུམ་བཞི་སོགས་གཞན་གྱིས་གཙོ་བོ་བྱས་པ་ནི་ལས་རྒྱས་པའི་དཀྱིལ་འཁོར་དུ་འགྱུར་ཏེ། བརྟག་པ་བདུན་པ་དངོས་ལས། ཞི་བ་དང་། རྒྱས་པ་དང་། དབང་དང་། མངོན་སྤྱོད་ཀྱི་ལས་རྣམས་ལ་འཁོར་ལོའི་
g བདག་པོ་རྒྱལ་མོ་རྣམ་པར། སྒོམ་པར་བྱེད་དོ། །ཞེས་གསུངས་པས་སོ། །འོ་ན་རྩ་རྒྱུད་ཀྱི་རྒྱུ་རྡོ་རྗེ་འཆང་ལོགས་སུ་བགྲངས་ནས། སམ་ཊའི་རྒྱུ་རྡོ་རྗེ་འཆང་མི་བགྲང་པ་ཅི་ཞེ་ན། རྩ་རྒྱུད་དུ་དེ་བགྲངས་པ་ནི་རྒྱུད་གསུང་བ་པོའི་དཀྱིལ་འཁོར་དགོས་པ་ཀཾ
ལ་དགོངས་པ་ཡིན་ལ། སམ་ཊའི་རྒྱུད་གསུང་བ་པོ་ནི་རྡོ་རྗེ་དབྱིངས་ཉིད་ཡིན་པས་དེའི་ཁོངས་སུ་འདུས་པ་ལ་དགོངས་ནས་མ་བགྲངས་པ་ཡིན་ནོ། །ཚུལ་འདི་དག་ནི་མན་ངག་ལུགས་ཀྱི་གསུང་སྒྲོས་གཙོ་བོར་བྱས་པའི་ངོས་འཛིན་ཡིན་ལ། འགྲེལ་པ་
ཚུ ལུགས་ལྟར་ན་རྒྱུད་གསུམ་ཀའི་ཧེ་རུ་ཀ་གསུམ་ཀ་ལས་དང་པོ་པའི་བསྒོམ་བྱའི་ཐུན་མོང་གི་དངོས་གྲུབ་སྒྲུབ་པའི་ལྷའི་རྣལ་འབྱོར་ཙམ་དུ་བཞེད་པར་དཔལ་ལྡན་རྩེ་མོའི་ཞབས་ཀྱིས་བཤད་དོ། །དེ་ལྟར་ན་ལྗོན་ཤིང་གི་དངོས་བསྟན་ལ་མཆོག་སྒྲུབ་པའི་
ཉེར་ལྔ
གོ
ང་རྒྱན་



དཀྱིལ་འཁོར་བརྒྱད་ཅུ་ལས་མི་འབྱུང་ཡང་། རྣམ་བཤད་གུར་བརྒྱན་དང་ཕན་ཚུན་མཐུན་སྡེབས་ནས། རྒྱུད་གསུམ་ནས་བཤད་པའི་དཀྱིལ་འཁོར་བརྒྱ་ཐམ་པ་འདི་ནི་རྡོ་རྗེ་འཆང་གཉིས་པ་རྗེ་བཙུན་གོང་མ་རྣམས་ཀྱི་དགོངས་པ་ཕྱིན་ཅི་མ་ལོག་པ་ཡིན་
ནོ༑ །ས་སྐྱ་པ་ཕྱི་མ་ཁ་ཅིག་སམ་ཊའི་ཧེ་རུ་ཀ་བཞི་དང་དྲག་པོ་གདན་ཅན་ལ་རིག་ལྔས་ཕྱེ་བས་སམ་ཊ་ལས་མཆོག་སྒྲུབ་པའི་དཀྱིལ་འཁོར་སུམ་ཅུ་རྩ་གཉིས་འབྱུང་ངོ་ཞེས་འདོད་པ་ལ་ནི་ལུང་མེད་པ་དང་། རིགས་པས་གནོད་པ་དང་། ཁས་བླང་འགལ་
བ་སྟེ་རྣམ་པ་གསུམ་གྱི་སྒོ་ནས་ཆེས་ཤིན་ཏུ་མི་འཐད་པའི་ཚུལ་དག་ལས་རྟོགས་པར་བྱའི། འདིར་དཀྱུས་མ་འཆད་པའི་གེགས་སུ་འགྱུར་བའི་ཕྱིར་མ་སྤྲོས་སོ། །གཉིས་པ་ལས་རྒྱས་པའི་ལྷའི་རྣལ་འབྱོར་ནི། རྣལ་འབྱོར་གང་ལ་རྣམ་དག་ཁྱད་པར་ཅན་མ་
གསུངས་པས་ཐ་མལ་སྣང་ཞེན་མི་སྦྱོང་ཡང་ཞི་རྒྱས་ལ་སོགས་པའི་དངོས་གྲུབ་འགྲུབ་པའི་ལྷའི་རྣལ་འབྱོར་ཏེ། དེ་ཡང་རྩ་རྒྱུད་དང་པོའི་ལེའུ་གཉིས་པ་ནས། རྡོ་རྗེ་མས་རེངས་པར་བྱེད་པ་གཅིག དཀར་མོས་དབང་དུ་བྱེད་པ་གཉིས། ཆུ་མས་སྐྱོད་
པར་བྱེད་པ་གསུམ། རྡོ་རྗེ་མཁའ་འགྲོ་མས་སྡང་བར་བྱེད་པ་བཞི། བདག་མེད་མས་མངོན་སྤྱོད་སྒྲུབ་པ་ལྔ། ས་སྤྱོད་མས་འགུགས་པར་བྱེད་པ་དྲུག མཁའ་སྤྱོད་མས་གསོད་པར་བྱེད་པ་སྟེ་བདུན་དང་བདུན། དང་པོའི་བཅུ་གཅིག་པ་ལས་ཀུ་རུ་ཀུ་
མྨེས་དོབང་དུ་བྱ་བ་སྟེ་བརྒྱད་གསུངས་སོ། །གུར་ལེའུ་གཉིས་པ་ནས་འབྱུང་པོ་འདུལ་བས་བར་ཆད་སྲུང་བ་གཅིག སྟོབས་པོ་ཆེས་ཆར་དབབ་པ་གཉིས། བཞི་པ་ནས་གཤིན་རྗེ་གཤེད་ཀྱིས་བུ་མོ་དགུག་པ་གསུམ། ཤེས་རབ་མཐར་བྱེད་ཀྱིས་བགེགས་
542



«
།བསལ་བ་བཞི། པདྨ་མཐར་བྱེད་ཀྱིས་དུག་གསོ་བ་ལྔ། བདུད་རྩི་འཁྱིལ་པས་སྐྱོད་པར་བྱེད་པ་དྲུག དབྱུག་སྔོན་ཅན་གྱིས་དུག་གསོད་པ་བདུན། སྟོབས་པོ་ཆེས་ཀླུའི་གདོན་ཞི་བ་བརྒྱུད། མི་གཡོ་བས་རླུང་བཅིང་བ་
དགུ༑ གནོད་མཛེས་ཀྱིས་བུ་མོ་དགུག་པ་བཅུ། འདོད་རྒྱལ་གྱིས་དགུག་པའི་ལས་སྒྲུབ་པ་བཅུ་པ་གཅིག གཙུག་ཏོར་འཁོར་ལོས་སྒྱུར་བས་རིག་སྔགས་བཟློག་པ་བཅུ་གཉིས་སྟེ་ཁྲོ་བཅུ་སོ་སོའི་མངོན་རྟོགས། བརྒྱད་པ་ནས་རྡོ་རྗེ་སྒྲོལ་མའི་དཀྱིལ་འཁོར་
གྱིས་ལས་དུ་མ་སྒྲུབ་པ་བཅུ་གསུམ། ཤེས་ཕྱིན་དཀར་མོས་བློ་གྲོས་འཕེལ་བ་བཅུ་བཞི། བཅུ་གཉིས་པ་ནས་ཁྲོ་བཅུ་སྤྱིའི་མངོན་རྟོགས་བཅོ་ལྔ། བཅུ་བཞི་པ་ནས་རྡོ་རྗེ་ལུས་མེད་ཀྱིས་བུ་མོ་དགུག་པ་བཅུ་དྲུག བཅོ་ལྔ་པ་ནས་ཀུ་རུ་ཀུལླེས་དབང་དུ་བྱ་
བཅུ་བདུན། འཇིག་རྟེན་དབང་ཕྱུག་གིས་ནད་ཞི་བ་བཅོ་བརྒྱད། འཇམ་དབྱངས་ཀྱིས་བློ་ངན་སེལ་བ་བཅུ་དགུ། གཤིན་རྗེ་གཤེད་ཀྱིས་ཡི་དྭགས་སྲུང་བ་ཉི་ཤུ། ཧཱུྃ་མཛད་ཀྱིས་ལྷ་དང་ལྷ་མིན་སྲུང་བ་ཉེར་གཅིག སྒྲོལ་མས་དབང་དུ་བྱ་བ་ཉེར་ ཚོ
གཉིས༑ འོད་ཟེར་ཅན་གྱིས་ཆོམས་རྐུན་སྲུང་བ་ཉེར་གསུམ། ཙུནྡས་སེམས་ཅན་དགུག་པ་ཉེར་བཞི། ནོར་རྒྱུན་མ་དང་ཉེར་ལྔ། ཛམྦྷ་ལས་ནོར་སྒྲུབ་པ་ཉེར་དྲུག སོ་སོ་འབྲང་མས་རིགས་རྒྱུད་འཕེལ་བ་ཉེར་བདུན། ཆོས་སྲུང་ནག་པོ་ཆེན་པོ་སྟེ་ཉེར་
བརྒྱད༑ སམ་ཊའི་གཉིས་པའི་བཞི་པ་ནས་སྒྲོལ་མས་ལས་སྒྲུབ་པ་གཅིག ཀུ་རུ་ཀུལླེས་དབང་དུ་བྱ་བ་གཉིས། ཤེས་ཕྱིན་གྱིས་ཤེས་རབ་འཕེལ་བ་གསུམ། མེ་ཏོག་ཕོག་པའི་ལྷའི་རྣལ་འབྱོར་གྱིས་དབང་དུ་བྱས་ནས་རིགས་བཞི་དང་ཡུམ་བཞིས་བཅུ་
543
{ ཨ



གཅིག བདུན་པ་དངོས་ནས་སྒྲོལ་མས་མཆོག་སྒྲུབ་པ་བཅུ་གཉིས། རྡོ་རྗེ་འཇིགས་བྱེད་ཀྱིས་དྲག་ཤུལ་སྒྲུབ་པ་བཅུ་གསུམ། འོད་ཟེར་ཅན་གྱི་ཆོམས་རྐུན་བཅིང་བ་བཅུ་བཞི། རི་ཁྲོད་མས་ནད་ཞི་བ་བཅོ་ལྔ། བདེ་མཆོག་གིས་ཁུ་བ་དགུག་པ་བཅུ་
དྲུག རྡོ་རྗེ་མཁའ་འགྲོས་ཁྲག་དགུག་པ་བཅུ་བདུན། གཤིན་རྗེ་གཤེད་ཀྱིས་བསད་བསྐྲད་དབྱེ་གསུམ་བྱ་བ་བཅོ་བརྒྱད། རྟ་མགྲིན་གྱིས་ཆང་དགུག་པ་བཅུ་དགུ། མི་གཡོ་བས་རླུང་བཅིང་བ་ཉི་ཤུ། སྟོབས་པོ་ཆེས་ཆར་དབབ་པ་ཉེར་གཅིག རྣམ་སྣང་
ངམ་མི་གཡོ་བས་སྐྱེས་པའི་བགེགས་ཞི་བ་ཉེར་གཉིས། མཁའ་ལྡིང་གིས་ཆར་དབབ་བཟློག་ཉེར་གསུམ། སྒྲོལ་མ་དམར་མོས་དབང་དུ་བྱ་བ་ཉེར་བཞི། དཔལ་མཆོག་གིས་ཐོག་བཟློག་པ་ཉེར་ལྔ། ཀུ་རུ་ཀུལླེའི་རྣལ་འབྱོར་གྱིས་མྱོས་མ་དབང་དུ་བྱ་བ་
དང་སྦྲུལ་གྱིས་ཟིན་པ་ཞི་བར་བྱ་བ་ཉེར་དྲུག ཧེ་རུ་ཀ་བཞི་གང་རུང་ལ་བརྟེན་ནས་ཉི་ཟླ་བཟུང་བ་སྡེ་བཞིག་པ་ལྷ་དགས་པ་གསུམ་སྒྲུབ་པ་ཉེར་བདུན། ཕྱག་བཅུ་དྲུག་པས་ཆར་དབབ་བཅད་དེ། ལས་རྒྱས་པའི་ལྷའི་རྣལ་འབྱོར་ཉེར་བརྒྱད། ལྔ་པའི་པ
གཉིས་པར་རྫོགས་རིམ་དང་འབྲེལ་བར་ཡེ་ཤེས་མཁའ་འགྲོ་ཕྱག་གཉིས་མ་དང་། བརྒྱད་པའི་གཉིས་པར་ཕྲེང་བ་དང་འབྲེལ་བར་རྣལ་འབྱོར་ནམ་མཁའ་རྣམས་ཀྱང་གསུངས་སོ། །གཉིས་པ་མངོན་རྟོགས་ལ། སྔོན་འགྲོ་དངོས་གཞི་རྗེས་གསུམ་མོ། །
དང་པོ་ལ་བསོད་ནམས་ཚོགས་སོག ཡེ་ཤེས་ཚོགས་སོག སྲུང་འཁོར་བསྒོམ་པའོ། །དང་པོ་ལ་རྒྱས་བསྡུས་བཞི་ལས། བསྡུས་པ་ཚད་མེད་བཞི་ཙམ་བྱ་བ་ནི། རྒྱུད་ལས། དང་པོར་བྱམས་པ་བསྒོམས་པར་བྱ། གཉིས་པ་སྙིང་རྗེ་རྣམ་བསྒོམ་
544



།ཞིང་། །གསུམ་པ་དགའ་བ་བསྒོམ་པ་དང་། ཀུན་གྱི་མཐར་ནི་བཏང་སྙོམས་སོ། །ཞེས་སོ། །དེའི་སྟེང་དུ་ཚོགས་ཞིང་སྤྱན་དྲངས་ཏེ་མཆོད་པ་དང་གཉིས་ཙམ་བྱ་བ་ནི་རྒྱུད་ལས། ནམ་མཁར་རྗེ་བཙུན་བལྟས་ནས་ནི། །
རྡོ་རྗེ་སྐྱེ་བ་སྙིང་རྗེ་ཆེ། །རྒྱན་རྣམས་ཐམས་ཅད་འཛིན་པ་ཡི། །ལྷ་མོ་བརྒྱད་པོ་རྣམས་ཀྱིས་མཆོད། །ཞེས་སོ། །ཡན་ལག་བདུན་པ་དང་གསུམ་ཙམ་བྱ་བ་ནི། གུར་ལས། བླ་མ་རྡོ་རྗེ་རྣམ་མཆོད་ནས། །བདུན་པོ་ཡོངས་སུ་དག་པ་བྱ། །ཚངས་པའི་
# གནས་ནི་བཞི་པོ་ཡིས། །སེམས་ཀྱི་ངལ་ནི་གསོ་བར་བྱ། །ཞེས་སོ། །རིགས་ལྔའི་སྡོམ་བཟུང་དང་བཞི་ཆར་བྱ་བ་ནི། སམ་ཊ་ལས། སྲས་བཅས་སངས་རྒྱས་ཐམས་ཅད་དང་། །ཞེས་སོགས་ཀྱིས་ཏེ་འདི་བདུན་རྣམ་དག་གི་ཁོངས་སུ་འདུའོ། །
ཞེས་གསུང་ངོ་། །གཉིས་པ་ནི། རྒྱུད་ལས། ཡང་ན་སྟོང་པ་བྱས་དང་། གུར་ལས། ཕྱི་ནས་བྱང་ཆུབ་སེམས་གནས་ཏེ། །ཞེས་པས་མདོར་བསྟན་ནས། བདེན་དང་བརྫུན་པར་དཔྱད་པ་ཡིས། །བརྟག་པས་ཉེ་བར་མི་གོས་ཏེ། །མ་སྐྱེས་པ་ཡི་མི་
སྦྱོར་བ་ཡིས། །སྐྱེ་བ་འདི་ནི་རབ་ཏུ་བརྗོད། །ཨོ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། ཞེས་སོ། །གསུམ་པ་ནི། རྒྱུད་ལས། རེ་ཕས་ཉི་མ་སྔོན་དུ་རྣམས་བསྒོམ་ནས། །ཉི་དེར་ཧཱུྃ་བྱུང་སྣ་ཚོགས་རྡོ་རྗེ་སྟེ། །རྡོ་རྗེ་དེ་ཉིད་ཀྱིས་ནི་རྭ་བ་དང་། །གུར་
ཚབཅིང་པ་ཡང་རྣམ་པར་བསྒོམ་པར་བྱ། །ཞེས་གསུངས་ཀྱིས་ཐུན་མོང་བ་དང་། གུར་ལས། ནམ་མཁའི་ཁམས་ཀྱིས་དབུས་གནས་པར། །སྣ་ཚོགས་རྡོ་རྗེ་བསྒོམ་པར་བྱ། །ཧཱུྃ་ནི་བཅུ་ཡི་སྦྱོར་བ་ཡིས། །ཁྲོ་བོ་བཅུ་ནི་རིམ་པས་དགོད། །གཤིན་རྗེ་



མཐར་བྱེད་ཤེས་རབ་མཐར། །པདྨ་མཐར་བྱེད་བགེགས་མཐར་བྱེད། །ཊཀྐི་ཁྲོ་བོ་དབྱིག་པ་སྔོན། །མི་གཡོ་བ་དང་སྟོབས་ཆེན་དང་། །གཙུག་ཏོར་དང་ནི་གདུགས་དཀར་པོ། །རྡོ་རྗེ་ཞབས་འོག་གནས་པ་ནི། །བདུད་རྩིའི་སྦྱོར་བས་ཐམས་ཅད་དུ། །
ཁྲོ་བོའི་བསྒོམ་པས་བསྒོམ་པར་བྱ། །ཅེས་གསུངས་པས་ཐུན་མོང་མ་ཡིན་པའི་སྲུང་འཁོར་རྒྱས་པར་བཤད་དོ། །སྔོན་འགྲོ་འབྲིང་དུ་བྱེད་ན་ཚོགས་གཉིས་བསགས་པ་ལས། ཁྲོ་བཅུའི་སྲུང་འཁོར་མ་བསྒོམས་ཀྱང་རུང་ལ། བསྡུ་ན་བསོད་ནམས་ཀྱི་
ཚོགས་ཀྱང་སྐྱབས་འགྲོ་སེམས་བསྐྱེད་ཙམ་མམ། ཚད་མེད་བཞི་ཙམ་གྱིས་རུང་བར་རྗེ་བཙུན་མཆོག་བཞེད་དོ། །གཉིས་པ་དངོས་གཞི་ལ། མངོན་རྟོགས་ཀྱི་ཆིངས་དང་། ལྷའི་བསྐྱེད་ཆོག་གོ །དང་པོ་ལ་ཏིང་ངེ་འཛིན་གསུམ་དང་། ཡན་ལག་དྲུག་
དང་༑ བསྙེན་སྒྲུབ་ཡན་ལག་བཞིའོ། །དང་པོ་ནི་རྡོ་རྗེ་རྩེ་མོ་དང་སམ་ཊའི་དགོངས་པ་སྟེ། རྩེ་མོ་ལས། དང་པོ་སྦྱོར་བའི་ཏིང་འཛིན་མཆོག །རྣལ་འབྱོར་པས་ནི་སྙོམས་འཇུག་བྱ། །དེ་ནས་དཀྱིལ་འཁོར་རྒྱལ་པོ་མཆོག །དེ་ནས་ཡང་ནི་ལས་རྒྱལ་
པོ༑ །ཞེས་པའི་དོན་གཙོ་བོ་བསྐྱེད་པ་དང་པོ་སྦྱོར་བ། འཁོར་བསྐྱེད་པ་ནས་མཆོད་བསྟོད་ཡན་ཆད་དཀྱིལ་འཁོར་རྒྱལ་མཆོག ཕྲ་ཐིག་ལ་སོགས་པའི་རྣལ་འབྱོར་ལྷག་མ་རྣམས་ལས་རྒྱལ་མཆོག་སྟེ་རིམ་པ་བཞིན་སྐུ་གསུམ་ལམ་བྱེད་ཡིན་ནོ། །གཉིས་
པ་ནི། གུར་ལས། སངས་རྒྱས་གནས་ནི་རྫོགས་པ་དང་། །ཀུན་ཏུ་བཟང་པོའི་རང་བཞིན་དང་། །རང་གི་ལྷག་པའི་ལྷར་སྒྲུབ་དང་། །མཆོད་བསྟོད་བདུད་རྩི་མྱང་ལ་སོགས། །རྣལ་འབྱོར་ཡན་ལག་དྲུག་ཏུ་འདོད། །ཅེས་པའི་དོན་གཞལ་ཡས་ཁང་
546



༄༅། །ཡང་ལུས་ཡིན་ལ། རྣམ་པར་སྣང་མཛད་ཀྱང་ལུས་ཡིན་པའི་ཕྱིར། གཞལ་ཡས་ཁང་བསྐྱེད་པ་རྣམ་སྣང་གི་ཡན་ལག་དང་རྗེས་ཆགས་ནི་བདེ་བའི་གཙོ་བོ་ཡིན་ལ། བདེ་ཆེན་གྱི་ངོ་བོ་ཀུན་ཏུ་བཟང་པོའམ་རྡོ་རྗེ་སེམས་དཔའ་
ཡང་སངས་རྒྱས་ཀྱི་གཙོ་བོ་ཡིན་ཞིང་། རྗེས་ཆགས་ཀྱི་ཡན་ལག་ཀྱང་སྒྲུབ་ཐབས་ཀྱི་གཙོ་བོ་ཡིན་པས། རྒྱུ་རྡོ་རྗེ་འཆང་བསྐྱེད་པ། འཁོར་གྱི་ལྷ་མོ་དབྱུང་བ། འབྲས་བུ་རྡོ་རྗེ་འཆང་བཞེངས་པ། སྐྱེ་མཆེད་སྐུ་གསུང་ཐུགས་བྱིན་གྱིས་བརླབ་པ། ཡེ་
༩# ཤེས་པ་གཞུག་པ་རྣམས་རྗེས་སུ་ཆགས་པ་རྡོ་རྗེ་སེམས་པའི་ཡན་ལག་དང་། དབང་བསྐུར་བ་ནི་སེམས་ཀྱི་དྲི་མ་འཁྲུད་པར་བྱེད་པ་བྱང་སེམས་ཀྱི་ཆུའི་དབང་བསྐུར་བ་ཡིན་ལ། མི་བསྐྱོད་པ་ཡང་སེམས་དང་ཆུ་རྣམ་པར་དག་པ་ཡིན་པས་དབང་བསྐུར་བ་
མི་བསྐྱོད་པའི་ཡན་ལག་དང་། བདུད་རྩི་མྱང་བ་ནི་མགྲིན་པར་རོ་མྱང་བ་ཡིན་ལ། རོ་དང་གསུང་དག་པ་ཡང་འོད་དཔག་མེད་ཡིན་པས་བདུད་རྩི་མྱང་བ་འོད་དཔག་མེད་ཀྱི་ཡན་ལག་དང་། མཆོད་པ་ནི་སངས་རྒྱས་དགེས་པར་བྱེད་པའི་ཕྲིན་ལས་ཡིན་ཡཾ
ཡི་ ལ༑ དོན་ཡོད་གྲུབ་པ་ཡང་ཕྲིན་ལས་ཀྱི་ངོ་བོ་ཡིན་པས། མཆོད་པ་དོན་ཡོད་གྲུབ་པའི་ཡན་ལག་དང་། བསྟོད་པ་ནི་སངས་རྒྱས་ཀྱི་ཡོན་ཏན་བརྗོད་པ་ཡིན་ལ། རིན་ཆེན་འབྱུང་ལྡན་ཡང་ཡོན་ཏན་གྱི་ངོ་བོ་ཡིན་པས་བསྟོད་པ་རིན་ཆེན་འབྱུང་ལྡན་གྱི་ཡན་
མྦྷོ་ལག་སྟེ་སྒྲུབ་ཐབས་ཀྱི་དངོས་གཞི་ཡན་ལག་དྲུག་གིས་བསྡུས་པ་ཡིན་ནོ། །གསུམ་པ་བསྐྱེད་རིམ་མཐའ་དག་ལ་ཁྱབ་བྱེད་དུ་འཇུག་པ་ཡན་ལག་བཞི་པ་ནི། ཧེ་བཛྲ་དང་གསང་བ་འདུས་པའི་དགོངས་པ་སྟེ། ཧེ་བཛྲ་ལས། བྱང་ཆུབ་སེམས། །བགཉིས་
བརྒྱུ་ ཉེར་བརྒྱུད་གོང་རྒྱུན་



རྒྱུད་སྡེ་ཀུན་བཏུས་
པ་ལ་ནི་ས་བོན་བསྡུ། །གསུམ་པ་ལ་ནི་གཟུགས་བརྙན་རྫོགས། །བཞི་པ་ལ་ནི་ཡིག་འབྲུ་དགོད། །ཅེས་གསུངས་ལ། འདུས་པའི་ལེའུ་བཅུ་གཉིས་པ་ལས། བསྙེན་པའི་དམ་ཚིག་སྦྱོར་བ་དང་། །ཉེ་བར་སྒྲུབ་པ་འབྱུང་བ་དང་། །སྒྲུབ་པའི་དོན་གྱི་
དམ་ཚིག་དང་། །སྒྲུབ་པ་ཆེན་པོ་དག་དང་བཞི། །རྡོ་རྗེའི་བྱེ་བྲག་ཤེས་བྱས་ལ། །དེ་ནས་ལས་རྣམས་བསྒྲུབ་པར་བྱ། །ཞེས་བསྙེན་སྒྲུབ་བཞི་ལ་རྡོ་རྗེ་བཞིའི་མིང་གིས་བཤད་ནས། རྒྱུད་ཕྱི་མར། དང་པོ་སྟོང་ཉིད་བྱང་ཆུབ་སེམས། །གཉིས་པ་ས་བོན་
བསྡུ་བའོ། །གསུམ་པ་ལ་ནི་གཟུགས་བརྙན་རྫོགས། །བཞི་པ་ལ་ནི་ཡིག་འབྲུ་དགོད། །ཞེས་ཚིག་བཅད་གཅིག་གི་མཐར། །རྡོ་རྗེ་རྣམ་བཞིའི་འདི་དག་གིས། །ཐ་མལ་སྒྲུབ་པའི་བསྙེན་པ་བྱ། །ཞེས་གསུངས་པས། རྒྱུད་གཉིས་པོ་དགོངས་པ་མཐུན་
པར༑ དམ་ཚིག་པ་བསྐྱེད་པ་བསྙེན་པ་དང་། སྐྱེ་མཆེད་སྐུ་གསུང་ཐུགས་བྱིན་གྱིས་རློབ་པ་ཉེར་སྒྲུབ་པ་དང་། ཡེ་ཤེས་པ་གཞུག་པ་སྒྲུབ་པ་དང་། རིགས་བདག་གིས་རྒྱས་འདེབས་པ་སྒྲུབ་པ་ཆེན་པོ་སྟེ་བཞིར་བཞེད་པ་ཡིན་ནོ། །དེ་ལྟར་ན་རིགས་
བསྡུས་པ་རྣམས་ལ་འཆིང་བྱེད་གསུམ་ཀ་སྦྱོར་ལ། རྡོ་རྗེ་དབྱིངས་ལ་ཐོག་མཐའ་གཉིས་སྦྱོར། རིགས་རྐྱང་དང་བདག་མེད་མ་ལ་ཐ་མ་གཉིས་སྦྱོར། དཀྱིལ་འཁོར་གཞན་རྣམས་དང་ལྷ་རྐྱང་པ་རྣམས་ལ་བསྙེན་སྒྲུབ་བཞི་སྦྱོར་ཏེ། སློབ་དཔོན་བིརླ་པའི་
བཞེད་པས་བསྙེན་སྒྲུབ་བཞི་མ་ཚང་བའི་མངོན་རྟོགས་མཆོག་ཐུན་མོང་གང་ལ་ཡང་མི་བཞེད་དོ། །ཞེས་གསུངས་ཏེ། དེ་ནི་འཆིང་བྱེད་རྒྱས་པའི་དབང་དུ་བྱས་པའོ། །འབྲིང་དུ་བྱེད་ན་བསྙེན་སྒྲུབ་བཞིས་བསྐྱེད་ནས་མཆོད་བསྟོད་ལ་སོགས་པ་མི་བྱེད་
548



-
，
༣
ས་
བརྒྱ་ ཉེར་དགུ་
༄༅། །པར་བཟླས་པ་ལ་འཇུག་པ་ཡིན་ནོ། །ཡང་རྗེ་བཙུན་བརྩེ་བ་ཆེན་པོ་དང་། དཔལ་ལྡན་རྩེ་མོ་ཞབས་ཀྱིས་ནི། དམ་ཚིག་པ་བསྐྱེད། སྐུ་གསུམ་ཐུགས་བྱིན་གྱིས་བརླབ། ཡེ་ཤེས་པ་བཅུག དབུ་རྒྱན་རང་ཆས་ཅན་དུ་བསྒོམ་
པ་ལ་འབྲིང་པོ་ཞེས་བཤད་ལ། ཆོས་རྒྱལ་འཕགས་པས་བཤད་པའི་རྡོ་རྗེ་སེམས་དཔའི་སྐྱེད་ཆོག་ཀྱང་ཚུལ་འདི་ཉིད་ཡིན་པ་ཟླ་ཟེར་མཛད་པའི་བཞེད་པ་ཡིན་ནོ། །བསྡུས་པ་ནི་བསྐྱེད་ཆོག་དེ་ཉིད་གཞིར་བྱས་ལ། དེའི་སྟེང་ནས་ཡེ་ཤེས་པ་འཇུག་པ་ཙམ་ཕྲི་
# བ་དང་། ཡན་ལག་བར་པ་གཉིས་ཆར་ཕྲི་བ་སྟེ་རྣམ་པ་གཉིས་ཡིན་ནོ། །དེ་ལྟར་ན་གོང་མའི་གསུང་རབ་རྣམས་ལས། བསྙེན་སྒྲུབ་ཡན་ལག་བཞི་པའི་ཕྱོགས་ལ་རྒྱས་པ་གཉིས། འབྲིང་པོ་གཅིག བསྡུས་པ་གཉིས་ཏེ་ལྔ་འབྱུང་ལ། རྒྱས་པ་ཕྱི་མ་ལ་
ལྗོན་ཤིང་ལས་འབྲིང་པོ་ལས་འབྲིང་པོ་ཞེས་པ་དང་། བསྡུས་པ་དང་པོ་ལ་ཟླ་ཟེར་ལས་བར་མ་ཞེས་པའི་ཐ་སྙད་མཛད་པ་སོགས་རྣམ་པར་དབྱེ་བ་མང་དུ་ཡོད་པས། ཕྱོགས་གཅིག་ཉིད་ལ་མ་ཞེན་པར་ཀུན་ལ་འཕུལ་ཆགས་པར་བྱའོ། །གཉིས་པ་ལྷའི་སྐྱེད་ ཀཾ
ཆོག་ལ། མངོན་བྱང་ལྔ་ལས་དང་། ཆོ་ག་གསུམ་མམ་བཞི་ལས་དང་། སྙིང་པོ་ཚིག་ཙམ་ལས་དང་། དབུགས་ཀྱི་སྤྲོས་སྡུ་ལས་སོ། །དང་པོ་ལ་གཉིས་ལས། མཉམ་སྦྱོར་ནི་རིགས་བསྡུས་ཀྱི་རྒྱུ་རྡོ་རྗེ་འཆང་ལ་ངེས་པར་འཇུག་ལ། རིགས་རྐྱང་གི་
# རྒྱུ་རྡོ་རྗེ་འཆང་རྣམས་ལའང་ཅི་རིགས་པར་འཇུག་གོ །བསྐྱེད་ཆོག་དེ་ནི་རྩ་རྒྱུད་དང་སམ་ཊ་ལས། ཨཱ་ལི་ཀཱ་ལི་མཉམ་སྦྱོར་བ། །རྡོ་རྗེ་སེམས་དཔའ་ཉིད་ཀྱི་གདན། །ཡི་གེ་ལས་བྱུང་གོང་བུ་ལ། །ཧཱུྃ་ཕཊ་རྣམ་པའང་འདོད་མི་བྱ། །ཞེས་སོ། །
གོ ང་རྒྱུན་



གཉིས་པ་མི་མཉམ་སྦྱོར་ནི། རིགས་སོ་སོ་བ་རྣམས་དང་བདག་མེད་མ་གཉིས་ལ་འཇུག་སྟེ། རྒྱུད་ལས་དེ་ཡི་སྟེང་དུ་ཟླ་བ་ཡིན། །ཟླ་བའི་སྟེང་དུ་ས་བོན་ཡིན། །ཕྱི་ནས་བདུད་ལས་རྒྱལ་བས་མནན། །གཉིས་འདུས་པ་ལས་བདེ་ཆེན་པོ། །ཞེས་
ཏེ༑ ཨཱ་ལི་ཀཱ་ལི་ལ་མ་ལྟོས་པའི་མངོན་བྱང་དང་། ཨཱ་ལི་ཟླ་བའི་གཟུགས་ཀྱིས་གནས། །ཀཱ་ལིའི་གཟུགས་ཀྱི་སྣང་བྱེད་དོ། །ཟླ་བ་ཉི་མ་འདུས་པ་ལས། །དཀར་མོ་ལ་སོགས་རབ་ཏུ་གྲགས། །ཞེས་ཏེ། དེ་ལ་ལྟོས་པའི་མངོན་བྱང་སྟེ་སྐྱེད་ཆོག་
གཉིས་སུ་འགྱུར་རོ། །བསྐྱེད་ཆོག་དེ་གསུམ་སྙིང་པོ་ཀྱེ་རྡོ་རྗེ་ལ་སྦྱར་བའི་ཚེ་འཁོར་ལ་མངོན་བྱང་ཡོད་མེད་ཀྱི་དབྱེ་བས་མངོན་རྟོགས་ཡན་ལག་བཞི་དྲུག་གཉིས་གཉིས་ཏེ་དྲུག་ཏུ་འགྱུར་ལ། ཡན་ལག་བཞི་པའི་ཕྱོགས་གསུམ་ལ་འཁོར་གྱི་ལྷ་མོ་ས་བོན་
འགྲོས་དང་ཐིག་ལེ་འགྲོས་གཉིས་གཉིས་ཀྱིས་ཕྱེ་བས་མངོན་རྟོགས་དྲུག་དང་། དྲུག་པའི་ཕྱོགས་གསུམ་ལ་འཁོར་གྱི་ལྷ་མོ་ས་བོན་འགྲོས་དང་ལྷ་མོ་འགྲོས་གཉིས་གཉིས་ཀྱིས་ཕྱེ་བས་དྲུག་སྟེ་བཅུ་གཉིས་དང་། ཕྱི་མའི་ལྔ་པ་ལས། ཨོཾ་དང་ཧུཾ་གི་རྡོ་རྗེ་
ཆེ༑ །ཁུ་བའི་གཟུགས་ལས་བཞེངས་ནས་ནི། །ཞེས་གསུངས་པའི་ས་བོན་ལས་བསྐྱེད་པ་དང་། འདོད་ཆགས་ཆེན་པོས་རྗེས་ཆགས་པས། །ཁྱོད་དང་ལྷན་ཅིག་བཞིན་བཟང་མ། །དེ་ལ་དབུས་སུ་ང་ཡོད་དེ། །ཞེས་གསུངས་པས་སྐད་ཅིག་གིས་
བསྐྱེད་པ་སྟེ་དེ་ལྟར་གཉིས་བསྣན་པས་ཚུལ་བཅུ་བཞིར་འགྱུར་རོ། །དེའི་ཚེ་མངོན་རྟོགས་ཕྱི་མ་གཉིས་ཀྱི་རྒྱུ་རྡོ་རྗེ་འཆང་ནག་པོར་བྱས་ནས་ཡན་ལག་བཞིས་འཆིང་བ་མཚོ་སྐྱེས་རྩ་འགྲེལ་གྱི་སྐབས་སུ་བཤད་པ་ལྟར་ཆོས་རྗེ་གཟུངས་བ་སོགས་བཞེད་



ཉིས་
བ
རྒྱ་ སུམ་ཅུ་ཐམ་པ་
།ཀྱང་། སྔ་མ་ཡན་ལག་དྲུག་པ་དང་ཕྱི་མ་བསྙེན་སྒྲུབ་བཞིས་འཆིང་བ་དག་ལྡན་གྱི་དགོངས་པ་ཡིན་པར་ཟླ་ཟེར་མཛད་པས་བཤད་དོ། །ཧེ་རུ་ཀ་གསུམ་ལ་རྒྱུད་ལས། སྟོང་ཉིད་བྱང་ཆུབ་སེམས་ཞེས་སོགས་ཀྱིས་ས་བོན་
ལས་དང་། རང་གི་སྙིང་ཁར་རེ་ཕ་སྒོམ། །དེ་ལས་བྱུང་བའི་ཉིད་དཀྱིལ་འཁོར། །དེར་ནི་ཧཱུཾ་གི་རྣམ་པ་ཉིད། །ཐབས་དང་ཤེས་རབ་རང་བཞིན་ཅན། །ཧཱུྃ་ལས་བྱུང་བའི་རྡོ་རྗེ་ནི། །ཞེས་གསུངས་པས་རྡོ་རྗེ་ཆོ་ག་གསུམ་མམ་བཞི་ལས་དང་། ཨཱ་ལི་
ཟླ་བ་ཀ་ལི་ཉི། །ས་བོན་ནང་དུ་སོན་གྱུར་པ། །དེ་ཉིད་སེམས་དཔའ་ཞེས་བྱར་བརྗོད། །ཞེས་གསུངས་པས་མི་མཉམ་སྦྱོར་ལས་བསྐྱེད་པ་སྟེ་གསུམ་བཤད་པ། སམ་ཊ་ལས་ཀྱང་། འགྱུར་ཁྱོད་མ་གཏོགས་དེ་དང་མཐུན་པར་འབྱུང་ཞིང་། ཆོས་རྒྱལ་
འཕགས་པས་བསྐྱེད་ཆོག་དང་པོ་དཀྲོང་བསྐྱེད་དུ་མཛད་དོ། །ཆོ་ག་གསུམ་ནི། ས་བོན་གསུང་རྡོ་རྗེ། ཕྱག་མཚན་ཐུགས་རྡོ་རྗེ། རྫོགས་པ་སྐུ་རྡོ་རྗེ་སྟེ་གསུམ་མམ་འོད་ཟེར་གྱི་སྤྲོ་བསྡུ་ཡེ་ཤེས་རྡོ་རྗེ་བསྣན་པས་བཞི་པོ་བསྐྱེད་ཆོག་གི་རྣམ་དབྱེ་དེ་དག་ཀྱང་
མན་ངག་ལུགས་གཙོ་བོར་བྱས་པ་ཡིན་གྱི། འགྲེལ་པ་ལུགས་ལྟར་ན། སྙིང་པོ་ཀྱེ་རྡོ་རྗེ་ལ་དང་པོའི་བརྒྱད་པ་དང་ཕྱི་མའི་ལྔ་པ་འཁྲུགས་བསྡེབས་པའི་མངོན་རྟོགས་གཅིག་དང་། ཧེ་རུ་ཀ་གསུམ་པ་དང་པོའི་གསུམ་པ་ཉིད་འཁྲུགས་བསྡེབས་པའི་མངོན་
# རྟོག་གཅིག་ལས། ས་བོན་ལས་བསྐྱེད་པ་ལ་སོགས་པ་མ་བཤད་དོ། །དྲག་པོ་གདན་ཅན་ནི་སྙིང་པོ་ཚིག་ཙམ་ལས་བསྐྱེད་དེ། སམ་ཊ་ལས། དབུས་སུ་ནི་ཧའི་ཡི་གེ་རྣམ་པར་བསྒོམ་པར་བྱའོ། །ཞེས་སོ། །ཡེ་ཤེས་མཁའ་འགྲོ་བ།ཙོ་འཁོར་རྣམས་
551



དབུགས་ཀྱི་སྤྲོ་བསྡུ་ལས་བསྐྱེད་དེ། བདག་གི་དབུགས་ཀྱི་ཕྱུང་ནས་ནི། །དབུས་སུ་ཡེ་ཤེས་མཁའ་འགྲོ་མ། །ཞལ་གསུམ་མ་ལ་ཕྱག་དྲུག་ཉིད། །ཞེས་གསུངས་པས་གཙོ་མོ་དང་། ཡེ་ཤེས་མཁའ་འགྲོའི་མདུན་དུ་ནི། །བདག་གི་དབུགས་ཀྱིས་ཕྱུང་
ནས་ནི། །ཁ་དོག་དཀར་མོ་ཤིན་ཏུ་མཛེས། །མ་བཅིང་པ་ཡི་སྐུ་ཡི་བརྒྱན། །སྦལ་གྱི་རྒྱན་གྱིས་བརྒྱན་པ་དང༌། །སྒེག་པའི་རོ་དང་ལྡན་པ་དང་། །ཤིན་ཏུ་མཛེས་པའི་གོས་ཀྱིས་བརྒྱན། །ཕྱག་གཉིས་ཀྱིས་ནི་རྣམ་པར་སྤྲས། །རྣལ་འབྱོར་ལྷུང་བཟེད་ཁ་
འོག །རྡོ་རྗེ་མཁའ་འགྲོ་མ་བསྒོམ་བྱ། །ཡེ་ཤེས་བྱང་གི་ཆ་ལ་ནི། །བདག་གི་དབུགས་ལས་ཕྱུང་བ་ནི། །ཕྱག་གཉིས་སེམས་དཔའི་སྐྱིལ་མོ་ཀྲུངས། །བཙོ་མ་གསེར་གྱི་འོད་ལྟ་བུ། །རྣལ་འབྱོར་ལྷུང་བཟེད་ཁ་ཊཾ་ག །མ་བཅིངས་སྒྲ་ཡིས་རྣམ་པར་
བརྒྱན༑ །ཡན་ལག་སྦྲུལ་གྱིས་རྣམ་པར་བརྒྱན། །ཤིན་ཏུ་མཛེས་པའི་གོས་ཀྱིས་བརྒྱན། །འཇིགས་པའི་མཁའ་འགྲོ་ཞེས་བྱ་བསྒོམ། །ཡེ་ཤེས་ནུབ་ཀྱི་ཆ་ལ་ནི། །ཡང་ནི་རོ་ལངས་མ་ཕྱུང་ནས། །ཕྱག་གཉིས་སེམས་དཔའི་སྐྱིལ་མོ་ཀྲུང་། །ཁ་དོག་
སྔོན་མོ་ཤིན་ཏུ་མཛེས། །ཞེས་གསུངས་པས་འཁོར་བསྐྱེད་པ་བསྟན་ཏོ། །རིགས་རྐྱང་བསྡུས་ཀྱི་འཁོར་ཕལ་ཆེར་མངལ་འབྱིན་གྱིས་ཚུལ་བསྐྱེད་ལ། ཧེ་རུ་ཀ་གསུམ་གྱི་འཁོར་རྣམས་ཐུགས་ཀ་ནས་འབྱིན་པའི་ཚུལ་གྱིས་བསྐྱེད་པར་བཤད་དོ། །སྐྱེ་
མཆེད་ཀྱི་ལྷ་རྣམས་ཚིག་ཙམ་ལས་དང་། ལས་རྒྱས་པའི་ལྷ་རྣམས་ཆོ་ག་གསུམ་མམ་བཞི་དང་ཚིག་ཙམ་ལས་བསྐྱེད་པར་བྱའོ། །སྐབས་འདིའི་སྙིང་པོ་ཚིག་ཙམ་ཞེས་པ་ས་བོན་ལས་བསྐྱེད་པ་ཉིད་ལ་གོ་བར་བྱའོ། །གསུམ་པ་རྗེས་རྫོགས་པར་བྱེད་པ་



ས་
བ རྒྱུ སོ་གཅིག་
༄༅། །ལ། བཟླས་པ། སྤྱོད་ལམ། ཁ་ཟས། གཏོར་མ། ཁྲུས། ཐུན་མཚམས་ཀྱི་བྱ་བ། ཉལ་བ། ལྡང་བ་རྣམས་མཆོག་ཐུན་མོང་གཉི་གའི་ཡིན་ལ། ཁྱད་པར་དུ་མཆོག་སྒྲུབ་པ་ལ་དག་པ་དྲན་པ་སྟེ་དགུའོ། །དེ་དག་
ཀྱང་རྒྱུད་ལས་ལངས་ཏེ་ལྷའི་གཟུགས་སུ་བཞག་གོ །ཞེས་དང་། ཨོཾ་ཨཱཿ ཧཱུཾ། བཟའ་བ་དང་བཏུང་བ་བྱིན་གྱིས་བརླབ་པའི་སྔགས་སོ། །ཞེས་སོ། །གཞན་བཟླས་པ་དང་གཏོར་མ་ལ་སོགས་པ་ནི་འོག་ནས་འབྱུང་ལ། ཁྲུས་ནི་དབང་བསྐུར་
@# དང་༑ ཐུན་མཚམས་ཀྱི་བྱ་བ་ནི་མཆོད་པའི་ཤུགས་ཀྱིས་བསྟན་ཞིང་། ཉལ་ལྡང་གཉིས་ནི་སྤྱོད་ལམ་གྱི་ཤུགས་ཀྱིས་ཤེས་ལ། དག་པ་དྲན་པ་ནི་རྩ་བཤད་གསུམ་ཅར་ལས་མང་དུ་འབྱུང་བ་ཡིན་ནོ།། །།སྤྱི་དོན་གཉིས་པ་རྫོགས་པའི་རིམ་པ་
ལ༑ རྫོགས་རིམ་གྱི་མཚན་ཉིད། རྫོགས་པ་གཉིས་ཀྱི་སྤྱི་འགྲོ་ཉམས་སུ་བླང་བའི་ཐབས་སོ། །དང་པོ་ནི། ཁ་ཅིག་དངོས་པོའི་གནས་ལུགས་སྟོང་ཉིད་བསྒོམ་པ་ལ་རྫོགས་རིམ་དུ་འདོད་པ་ནི་མི་འཐད་དེ། དེ་ནི་ལྟ་བ་ཡིད་ལ་བྱེད་པ་དབུ་མའི་བསྒོམ་ཡིན་
གྱི་རྫོགས་རིམ་མ་ཡིན་པའི་ཕྱིར་རོ། །འགའ་ཞིག་ཡེ་ཤེས་ཚོགས་བསགས་ཀྱི་སྟོང་ཉིད་བསྒོམ་པ་ལ་དེར་འདོད་པའང་མི་འཐད་དེ། དེ་བསྐྱེད་རིམ་གྱི་སྔོན་འགྲོ་ཡིན་གྱི། ཉམས་ལེན་གྱི་དངོས་གཞི་མ་ཡིན་པའི་ཕྱིར་རོ། །གཞན་དག་དཀྱིལ་འཁོར་བསྡུ་
བ་ལ་འདོད་པའང་མི་འཐད་དེ། དེ་བསྐྱེད་རིམ་གྱི་མཇུག་སྡུད་ཡིན་གྱི་རྫོགས་རིམ་མ་ཡིན་པའི་ཕྱིར་རོ། །ཁ་ཅིག་ལྷ་སྣང་ལ་རང་བཞིན་མེད་པར་བསྒོམ་པ་ལ་འདོད་པའང་མི་འཐད་དེ། ལྷའི་སྣང་བ་ལ་ཞེན་པ་འགོག་པ་སྣང་སྟོང་ཟུང་འཇུག་གི་ཉམས་
553
གོངརྒྱན་



རྒྱུད་སྡེ་ཀུན་བཏུས་
ལེན་ཡིན་གྱི། རྫོགས་རིམ་མ་ཡིན་པའི་ཕྱིར་རོ། །རང་ལུགས་ནི། རྣལ་འབྱོར་གང་ལ་གནད་དུ་བསྣུན་པས་ལུས་སེམས་ལ་བདེ་ཆེན་གྱི་ཡེ་ཤེས་བསྐྱེད་ཅིང་། གྱ་ནོམ་ལྷར་ཞེན་གྱི་གཉེན་པོར་གྱུར་པ་སྟེ། དེ་ཡང་རྣལ་འབྱོར་དབང་ཕྱུག་གི་བཞེད་
པས༑ ལུས་ངག་ཡིད་གསུམ་བསྒོམ་བྱར་གྲུབ་ཟིན་པ་ཞིག་རིམ་གྱིས་བསྒོམ་པ་ལ་བཞེད་དོ། །དེ་ཡང་ཐབས་ལས་མིང་བཏགས་ན་རང་བྱིན་རླབས་དང་དཀྱིལ་འཁོར་འཁོར་ལོ་གཉིས། ཡེ་ཤེས་ལས་མིང་བཏགས་ན་རང་བྱུང་གི་ཡེ་ཤེས་དང་། ལྷན་
ཅིག་སྐྱེས་པའི་ཡེ་ཤེས་གཉིས་སོ། །དེ་རེ་རེ་ལའང་རྟེན་གྱི་སྒོ་ནས་དམིགས་བཅས་དམིགས་མེད་གཉིས་སམ་ཀུན་རྫོབ་དོན་དམ་གཉིས་སམ་ཞུ་བདེ་དང་རང་བཞིན་ལྷན་སྐྱེས་ཞེས་བྱ་བ་གཉིས་གཉིས་སུ་འགྱུར་རོ།། །།སྤྱི་དོན་གཉིས་པ་རྫོགས་པ་གཉིས་
ཀྱི་སྤྱི་འགྲོ་ལ། ལམ་ལ་སོམ་ཉི་སྤང་བའི་ཕྱིར་ཕྱིའི་སྤྲོས་པ་ནང་དུ་བཅད་པ། དེ་ཉིད་གཏན་ལ་ཕབ་པས་བྱང་སེམས་ཀྱི་ངོ་བོ་བསྟན་པ། དེ་མི་སྤྱང་ཞིང་བསྐྱེད་པར་བསྟན་པའོ། །དང་པོ་ལ་སྡོམ་པའི་དབྱེ་བའི་སྒོ་ནས་ལུས་དང་རྩ་བསྟན་པ་དང་། རྩ་དང་
བྱང་སེམས་བསྟན་པས་ས་ལམ་ནང་དུ་བསྡུ་བའོ། །དང་པོ་ལ་གང་དུ་སྡོམ། ཇི་སྙེད་སྡོམ། གང་སྡོམ། གང་གིས་སྡོམ། སྡོམ་པའི་ངོ་བོའོ། །དང་པོ་ནི། གནས་ཀྱི་གཙོ་བོ་ལྟེ་བའི་ཨོཾ་ཡིག་དང་། འཁོར་ལོ་བཞི་དང་རྩ་བསམ་གྱིས་མི་ཁྱབ་པ་
སྟེ༑ རྣལ་འབྱོར་མ་ལུས་དབུས་གནས་སུ། །ཨོཾ་གི་རྣམ་པ་སྡོམ་པའི་གནས། །ཇི་ལྟར་ཕྱི་རོལ་དེ་ལྟར་ནང་། །སྡོམ་པའི་དེ་ཉིད་རབ་ཏུ་དབྱེ། །ཞེས་སོ། །གཉིས་པ་ཇི་སྙེད་སྡོམ་ན། ཕྱི་རོལ་གྱི་ཆོས་ཇི་སྙེད་པ་ཐམས་ཅད་ནང་དུ་ཇི་ལྟ་བ་བཞིན་དུ་སྡོམ་
554



ས་
བ
༄༅། །པ་སྟེ། ཕྱི་རོལ་གྱི་ཆོས་བཞི་ཚན་ཐམས་ཅད་འཁོར་ལོ་བཞི་ལ། གསུམ་ཚན་ཐམས་ཅད་རྩ་གསུམ་ལ། གཉིས་ཚན་ཐམས་ཅད་ཐབས་ཤེས་གཉིས་སམ་རྩ་གཉིས་ལ་སྡོམ་པ་ལ་སོགས་པས་ཕྱི་རོལ་གྱི་སྤྲོས་པ་ཐམས་ཅད་
ནང་དུ་གཅོད་པ་སྟེ། ཇི་ལྟར་ཕྱི་རོལ་དེ་བཞིན་ནང་། །སྡོམ་པའི་དེ་ཉིད་རབ་ཏུ་དབྱེ། །ཞེས་སོ། །གསུམ་པ་གང་སྡོམ་ན། འཁོར་བའི་ཆོས་ཀྱི་རྩ་བར་གྱུར་པ། སྤང་བྱ་མི་མཐུན་ཕྱོགས་མཐའ་དག་སྡོམ་པ་སྟེ། ཉན་ཐོས་ལུས་ངག་གི་ཁ་ན་མ་ཐོ་བ་
ཚ# སྡོམ༑ བྱང་སེམས་སེམས་ཀྱི་ཁ་ན་མ་ཐོ་བ་སྡོམ། འདིར་མཚན་མ་དང་རྣམ་རྟོག་ཐམས་ཅད་སྡོམ་པ་སྟེ། སམ་ཊ་ལས། རྣམ་རྟོག་གཏི་མུག་ཆེན་པོ་འདི། །འཁོར་བའི་རྒྱ་མཚོར་ལྟུང་བར་བྱེད། །མི་རྟོག་ཏིང་འཛིན་ལ་གནས་པ། །མཁའ་བཞིན་དྲི་
མ་མེད་པར་འགྱུར། །ཞེས་གསུངས་སོ། །བཞི་པ་གང་གིས་སྡོམ་ན། ཕྱག་རྒྱ་དང་གཏུམ་མོའི་རྣལ་འབྱོར་གང་རུང་གིས་ཏེ། དཀྱིལ་འཁོར་འཁོར་ལོའི་ཐབས་དང་ནི། །ཞེས་སོགས་ཀྱིས་སོ། །ལྔ་པ་སྡོམ་པའི་ངོ་བོ་ནི། །ཐབས་དེས་བདེ་བར་གྱུར་
པས་སྡོམ་པ་སྟེ། ཨེ་ཝཾ་རྣམ་པ་བདེ་ཆེན་པོ། །དབང་ལས་ཡང་དག་ཤེས་པར་འགྱུར། །ཞེས་དང་། མཉམ་སྦྱོར་ལས། སམ་ཞེས་བྱ་བ་བདེ་བར་བཤད། །སངས་རྒྱས་ཀུན་གྱི་བདེ་བའི་མཆོག །ཅེས་སོ། །དབྱེ་ན་རང་བྱུང་དང་ལྷན་ཅིག་སྐྱེས་པའི་
ཡེ་ཤེས་གཉིས་སུ་འགྱུར་རོ། །གཉིས་པ་རྩ་དང་བྱང་སེམས་བསྟན་པ་ལ། བསྒྲུབ་བྱའི་གཞི། སྒྲུབ་བྱེད་ཀྱི་ལམ། བསྒྲུབས་པའི་འབྲས་བུའོ། །དང་པོ་ནི། ཕུང་པོ་ལྔ། འབྱུང་བ་ལྔ། ཕྱིའི་ཡུལ་དྲུག ནང་གི་སྐྱེ་མཆེད་དྲུག ལུས་ཀྱི་དཔུང་པ་
555
སོ་གཉིས་
གོང་རྒྱུན་



གཉིས༑ ལག་ངར་གཉིས། ཁ་དང་གསང་བ་གཉིས། པུས་མོ་གཉིས། སྤྱི་བོ་དང་རྐང་མཐིལ་གཉིས་ཏེ་བཅུ། ཉོན་མོངས་པ་ལྔ་སྟེ་སོ་བདུན་ནོ། །གཉིས་པ་ལ་གཉིས་ལས། ཐུན་མོང་པ་ནི་དྲན་པ་ཉེར་གཞག་བཞི། ཡང་དག་སྤོང་བ་བཞི། རྫུ་
འཕྲུལ་རྐང་པ་བཞི། དབང་པོ་ལྔ། སྟོབས་ལྔ། བྱང་ཆུབ་ཡན་ལག་བདུན། འཕགས་ལམ་ཡན་ལག་བརྒྱད་དེ་སོ་བདུན་ནོ། །གཉིས་པ་ཐུན་མོང་མ་ཡིན་པ་ལ་གཉིས་ལས། བསྐྱེད་རིམ་གྱི་རྟེན་ལ་སྦྱར་བ་ནི། ཐམས་ཅད་གསང་བ་ལས། དྲན་པ་
ཉེར་གཞག་བཞི་པོ་ནི། །ཁ་ཁྱེར་བཞིར་ནི་བརྗོད་པ་ཡིན། །ཞེས་སོགས་གསུངས་པ་ལྟར་བྱང་ཕྱོགས་ཀྱི་ངོ་བོ་གཞལ་ཡས་ཁང་བསྒོམ་པས་སྦྱོང་གཞི་རྣམས་སྦྱོང་བར་བྱེད་དོ། །བརྟེན་པ་ལྷ་ལ་སྦྱར་ན་རིགས་ལྔ་ཡུམ་ལྔ། སྐྱེ་མཆེད་ཀྱི་ལྷ་བཅུ་
གཉིས༑ ཁྲོ་བོ་བཅུ། ཡེ་ཤེས་ལྔ་ལམ་དུ་བྱེད་པ་མངོན་བྱང་ལྔ་སྟེ་སོ་བདུན་ནོ། །གཉིས་པ་རྫོགས་རིམ་ལ་ཡང་གཉིས་ལས། རྟེན་ལ་སྦྱར་བ་ནི་མི་ཕྱེད་མ་ལ་སོགས་པའི་རྩ་སོ་གཉིས་ཀྱི་སྟེང་དུ་སྦས་པའི་རྩ་ལྔ་བསྣན་པས་སོ་བདུན། པུ་ཛ་སོགས་ཉེར་
བཞི༑ ཧཱུཾ་རིང་པོ་བརྒྱད། བྷཾ་ཨཾ་སོགས་ལྔ་སྟེ་ཡི་གེ་སོ་བདུན་ནོ། །དེ་དག་གི་ནང་ན་སོ་སེན་སོགས་བསྐྱེད་པས་བྱེད་པའི་ཁམས་སོ་གཉིས། སྟོབས་བསྡོམས་པའི་བདུད་རྩི་ལྔ་སྟེ་སོ་བདུན། ཐམས་ཅད་ལ་ཁྱབ་པའི་རླུང་སོ་བདུན་ནོ། །གཉིས་པ་བརྟེན་
པ་ཡེ་ཤེས་ནི། རྟེན་དེ་དག་ལ་གནད་དུ་བསྣུན་པ་ལས་བྱུང་བའི་མཚོན་བྱེད་དམ་མཚོན་བྱའི་ཡེ་ཤེས་རྟེན་གྱི་དབྱེ་བས་སུམ་ཅུ་རྩ་བདུན། གསུམ་པ་ནི། ལམ་དེ་དག་མཐར་ཕྱིན་པས། འབྲས་བུ་སངས་རྒྱས་ཀྱི་ཆོས་སུམ་ཅུ་རྩ་བདུན་འགྲུབ་སྟེ། སྐུ་



ས་
བ
༄༅། །གསུང་ཐུགས་ཡོན་ཏན་ཕྲིན་ལས་ལྔ་ཚད་མེད་བཞི། རྣམ་པར་གྲོལ་བའི་ཡེ་ཤེས། མངོན་ཤེས་དྲུག ཟག་མེད་ཀྱི་ཡུལ་དྲུག སྟོབས་བཅུ། ཡེ་ཤེས་ལྔ་སྟེ་སོ་བདུན་ནོ། །དེ་ལྟར་ན་ས་ལམ་དང་འབྲས་བུ་ཐམས་ཅད་རང་
གི་ཕུང་ཁམས་སྐྱེ་མཆེད་དང་དཀྱིལ་འཁོར་བཞི་ལ་སོགས་པའི་ནང་གི་ཆོས་རྣམས་ལ་ཚང་བར་གཏན་ལ་ཕབ་ཅིང་། སྦྱང་གཞི་སྦྱོང་བྱེད་ཕན་ཚུན་ངོ་སྤྲད་ནས་ཉམས་སུ་ལེན་པ་འདི་ནི་རྟེན་ལུས་ལ་གནད་དུ་བསྣུན་པས། བརྟེན་པ་སེམས་ལ་གནད་དུ་བསྣུན་
པ་ཞེས་བྱ་བ་ལམ་གཞན་ལས་ཁྱད་པར་དུ་གྱུར་པ་ཡིན་ནོ། །དེ་དག་ཀྱང་སམ་ཊའི་དང་པོའི་གཉིས་པ་ལས། དེ་ཉིད་ཡང་དག་བཤད་པ་ནི། །དགའ་བ་ལ་སོགས་ས་རྣམས་ཏེ། །དབང་པོ་ལ་སོགས་རང་བཞིན་གྱིས། །བྱང་ཆུབ་སེམས་དཔའ་རྣམས་ཀྱི་
བྷཱུ གནས༑ །ཕུང་པོ་ལ་སོགས་ཁྱད་པར་གྱི། །སངས་རྒྱས་ཐམས་ཅད་ཀྱི་ནི་གནས། །སངས་རྒྱས་བྱང་ཆུབ་སེམས་དཔའ་ཡི། །སངས་རྒྱས་ཉིད་ནི་མཆོག་ཏུ་འབབ། །བྱང་སེམས་སུམ་ཅུ་རྩ་གཉིས་ཀྱིས། །གང་ཚེ་འདིར་ནི་གང་འགྱུར་བ། །དབང་པོ་
ཕུང་པོ་འབྱུང་བ་ཡི། །སངས་རྒྱས་དེ་ཡི་དེ་མ་ཐག །རང་ལུས་ཉིད་ལས་སངས་རྒྱས་ཉིད། །གཞན་ནི་གང་དུའང་མི་གནས་སོ། །ལུས་ལས་གཞན་དུ་སངས་རྒྱས་ཉིད། །མི་ཤེས་པ་ཡི་སྒྲིབ་པར་བརྗོད། །ཞེས་བྱ་བ་ལ་སོགས་པས་རྒྱས་པར་བསྟན་
ཏོ༑ །གཉིས་པ་དེ་ཉིད་གཏན་ལ་ཕབ་པས་བྱང་སེམས་ཀྱི་ངོ་བོ་བསྟན་པ་ལ། གང་སྦྱང་བའི་དངོས་པོ། གང་གིས་སྦྱོང་བའི་ལྷ། ཇི་ལྟར་སྦྱོང་བའི་ཚུལ་ལོ། །དང་པོ་གཉིས་ནི་རྒྱུད་ལས། གང་ཕྱིར་བཅུ་དྲུག་ཆ་མེད་པས། །འབད་པས་ཀུན་གྱི་ལྷག་མ་
557
གོང་རྒྱན་



སྤང་༑ །ཅིའི་སླད་དུ་ཞེ་ན། དོན་གྱི་བྱ་བ་མི་བྱེད་ཕྱིར། །བཅོ་ལྔའི་ཆ་ཡི་བདག་ཉིད་ཀྱི། །ཟླ་བ་བྱང་ཆུབ་སེམས་སུ་འགྱུར། །བདེ་བ་ཆེན་པོ་ཨཱ་ལིའི་གཟུགས། །རྣལ་འབྱོར་མ་རྣམས་དེ་ཡི་ཆ། །ཞེས་ཏེ། དེའི་སྡོམ་ནི། དཀར་ནག་ཚེས་དང་བཅོ་
ལྔའི་མཚན་ཆར་བཅས། །ལུག་གླང་འཁྲིག་པ་དཀར་སེང་བུ་མོ་སྲང་། །སྡིག་གཞུ་ཆུ་སྲིན་བུམ་ཉ་ཉི་ཟླ་འཛིན། །ཐིག་ལེ་འགོག་དང་ནམ་མཁའ་འགོག་པ་འཕོ། །སོ་གཉིས་རྩ་ལས་ཉིས་སྡེབས་བཅུ་བཞི་དང་། །གཙོ་གསུམ་གཅིག་ཏུ་བྱས་དང་བདུད་
འདྲལ་མ། །དབྱངས་ཡིག་བྱང་སེམས་དགའ་བ་ཀུན་བཅུ་དྲུག །དེ་དག་གནས་ནི་མཐེ་བོང་བྱིན་པ་བརླ། །གསང་ཆ་ལྟེ་ཆ་སྙིང་ཆ་ནུ་མའི་ཆ། །ལྐོག་མ་ལག་མཐིལ་མཆུ་དང་མཁུར་ཚོས་དང་། །མིག་དང་རྣ་བ་ཀླད་པ་གཡས་ཆ་དང་། །རོམ་ཀུན་
འདར་དེ་བཞིན་གཡོན་ལའང་སྟེ། ཀུན་གྱི་སྔ་མ་བཅོ་ལྔ་ལྷ་མོ་དང་། །ལྷག་མ་ཧེ་རུ་ཀ་དཔལ་སྦྱང་གཞིའོ། །ཞེས་སོ། །གསུམ་པ་ལ་གཉིས་ལས། གཞན་ལུགས་དགག་པ་ནི། སློབ་དཔོན་ཤིནྟི་པས། ཐོག་མའི་བདག་མེད་མས་རྩ་གསུམ་བསྡུས་
པ་ལྟར། ཐ་མའི་མཁའ་སྤྱོད་མས་ཀྱང་བདུད་འདྲལ་མ་དང་བཅས་པའི་རྩ་གསུམ་སྦྱོང་བས། སྦྱོང་བྱེད་ལྷ་མོ་བཅོ་ལྔ་པོ་ཁོ་ན་ཡིན་ལ། ལྷག་མ་སྤང་ཞེས་པ་ནི། ཡི་གེ་བཅུ་དྲུག་པ་རྐྱང་པ་སྤོང་བ་སྟེ། ལྷ་མོ་བསྐྱེད་པའི་བྱ་བ་མི་བྱེད་པས་སོ་ཞེས་
གསུངས་སོ། །འདི་མི་འཐད་དེ། སྤང་བྱ་ཡི་གེ་ཁོ་ན་ཡིན་ན་ཀུན་གྱི་ཞེས་པའི་ཚིག་དང་འགལ་ལ། དོན་དང་ཡང་འགལ་ཏེ། མཁའ་སྤྱོད་མས་རྩ་གསུམ་བསྡུས་ན་རྩའི་མངོན་རྟོགས་ལས་བདུད་འདྲལ་མ་མི་རྟོག་པ་གཙོ་བོར་སྐྱེད་པ་སྟོང་པའི་རྩར་
55



༄༅། །བཤད་ལ། སྟོང་པས་སྟོང་པ་སྦྱོང་ན་རྡོ་རྗེ་ཐེག་པའི་ལམ་ཐམས་ཅད་ཟུང་འཇུག་ཡིན་པར་བཤད་པ་དང་འགལ་བར་འགྱུར་རོ། །གཉིས་པ་རང་ལུགས་ལ། སྦྱོང་ཚུལ་སྤྱིར་བསྟན་པ་དང་། འཕོ་ཚུལ་བྱེ་བྲག་ཏུ་བཤད་
པའོ། །དང་པོ་ནི། དེས་ན་སྦྱང་གཞི་དང་པོ་བཅོ་ལྔ་རགས་པས་སྦྱོང་བྱེད་ཤེས་རབ་གཙོ་ཆེ་བ་ལྷ་མོས་སྦྱོང་ཞིང་། སྦྱང་གཞི་བཅུ་དྲུག་པ་ཀུན་ཕྲ་བས་སྦྱོང་བྱེད་ཐབས་གཙོ་ཆེ་བ་ཧེ་རུ་ཀས་སྦྱངས་པས་ཟུང་འཇུག་ཏུ་འགྱུར་བ་ཡིན་ནོ། །གཉིས་པ་འཕོ་
༩# ཚུལ་བྱེ་བྲག་ཏུ་བཤད་པ་ལ། གང་ལ་འཕོ་བའི་ཡུལ། ཇི་ལྟར་འཕོ་བའི་ཚུལ། དེ་ལྟར་འཕོ་བའི་འཐད་པའོ། །དང་པོ་ནི། སྐྱེས་པ་དང་བུད་མེད་ཀྱི་ལུས་ཀྱི་ཆ་ཤས་སྔར་བསྟན་པ་བཅུ་དྲུག་པོ་རྣམས་སོ། །གཉིས་པ་ལ་དུས་ནམ། ངོ་བོ་གང་། རྣམ་
སྒྱུ པ་ཇི་ལྟར། དགའ་བའི་ངོ་བོ། ལྷ་གང་གིས་དབང་བྱས། མིང་གང་ཡིན་པའོ། །དང་པོ་ནི། ངོ་གཉིས་ཀྱི་ཚེས་གཅིག་ལ་སོགས་པའི་དུས་ཏེ། ཡར་ངོའི་ཚེས་གཅིག་ལ་སྐྱེས་པའི་རྐང་པ་གཡས་པའི་མཐེ་བོའི་གཏུམ་མོ་ནས་འགོ་འཛིན་ལ། བུད་
མེད་ཀྱི་གཡོན་པའི་མཐེ་བོའི་མི་ཕྱེད་མ་ནས་འགོ་འཛིན་ནོ། །དེ་ལྟར་ཚེས་བཅུ་བཞིའི་བར་འཕོས་ནས་བཅོ་ལྔའི་ཉིན་མོ་སྐྱེས་པའི་གཡས་རོ་མ་དང་། བུད་མེད་ཀྱི་གཡོན་རྐྱང་མའི་སྟེང་དུ་གནས་ལ། མཚན་མོ་གཉི་ཀའི་སྤྱི་གཙུག་ཀུན་འདར་དུ་ ཚེག་
དྲག་ཅན་གྱི་རྣམ་པས་ཐིམ་པར་འགྱུར་རོ། །དེ་ནས་ཡང་མར་ངོ་ལ་དེ་ལས་བཟློག་ནས་འཕོ་ཞིང་གནམ་སྟོང་གི་ནུབ་མོ་ཨ ཚེག་དྲག་ཅན་གྱི་རྣམ་པར་ཐིམ་པ་ལས། ཨ ཚེག་དྲག་ཅན་གཉིས་འདུས་པས་ཟུང་འཇུག་གི་ཡི་གེ་ཧཱུྃ་དུ་འགྱུར་རོ། །ཞེས་
559
གོང་རྒྱན་



བཤད་ལ། རྩའི་མངོན་རྟོགས་ལས་ནི་ཡར་ངོའི་མཐར་སྤྱི་བོའི་ཧཾ་གི་གནས་སུ་ཐིམ་པས་ཧཱུྃ་འགྲུབ་ལ། མར་ངོའི་མཐར་བདུད་འདྲལ་གྱི་བགནས་སུ་ཐིམ་པས་ཧཱུྃ་འགྲུབ་མི་སྲིད་པར་བཤད་དོ། །གཉིས་པ་ངོ་བོ་གང་འཕོ་ན། ལུས་ཐམས་ཅད་ཀྱི་དྭངས་མ་
རྣམ་ཤེས་ཀྱི་རྟེན་དུ་གྱུར་པའི་བྱང་སེམས་ཀྱི་རྣམ་པ་ཞིག་སྟེ། དེའང་གནས་གཅིག་ནས་གཅིག་ཏུ་འཕོ་བ་ནི་མ་ཡིན་གྱི། རང་རང་གི་གནས་སུ་རང་རང་གི་ལས་བྱས་ནས་ཐིམ་པ་ལ་འཕོ་བ་ཞེས་བརྡ་མཛད་པའོ། །དོན་འདི་ལ་གསོ་བའི་བསྟན་བཅོས་ལས་
གནད་ཀྱི་གནས་ཞེས་ཟེར་རོ། །གསུམ་པ་རྣམ་པ་ནི་ཡི་གེ་ཨཱ་ལིའི་རྣམ་པར་རོ། །བཞི་པ་དགའ་བའི་ངོ་བོ་ནི་རིམ་པ་ལྟར། དགའ་བའི་དགའ་བ་ལ་སོགས་པའོ། །ལྔ་པ་ལྷ་མོ་གང་གིས་དབང་བྱས་པ་ནི། རྩ་གཉིས་གཉིས་ལྷ་མོ་རེ་རེས་སོ། །དྲུག་པ་
འཕོ་བའི་མིང་ནི་ལུག་ལ་སོགས་པའོ། །གསུམ་པ་འཕོ་བའི་འཐད་པ་ལ། ཕྱི་རོལ་ན་ཇི་ལྟར་གནས་པ། དེ་ཉིད་ནང་ལ་སྦྱར་བ། དེས་ན་ཆོས་ཐམས་ཅད་སེམས་སུ་བསྟན་པའོ། །དང་པོ་ནི། ཕྱི་རོལ་ན་ནམ་མཁའ་ལ་ཤར་ལ་སོགས་པའི་ཕྱོགས་ཡཾ
མཚམས་ན་རྒྱུ་སྐར་རྣམས་ལ་དབང་བྱེད་པའི་ཁྱིམ་བཅུ་གཉིས་ཡོད་དེ། དེ་རྣམས་སུ་ཉི་ཟླ་ལྷོ་བགྲོད་བྱང་བགྲོད་ཀྱི་ཚུལ་གྱིས་འཕོ་བར་བྱེད་དེ། དེ་ཡང་ཉི་མ་ཤར་གླིང་དབུས་མའི་སྟེང་གི་ལུག་ཁྱིམ་དུ་སླེབས་པ་ན་ལུག་བཙའ་བའི་དུས་དཔྱིད་ཟླ་འབྲིང་པོ་
བྱའུས་ཉ་བ་འབྱུང་ལ། དེ་ནས་གཡོན་སྐོར་གྱིས་ཁྱིམ་རྣམས་རིམ་གྱིས་བགྲོད་ནས། ཤར་གླིང་གཡོན་ངོས་མ་ཉའི་ཁྱིམ་དུ་སླེབས་པ་ན་ཟླ་བ་བཅུ་གཉིས་རྫོགས་པ་དཔྱིད་ཟླ་ར་བ་ཁྲའི་ཟླ་བ་སྟེ། དེ་ལྟར་ན་ལྷོ་བྱང་དུ་བགྲོད་པའི་ཟླ་བ་དྲུག་དྲུག་སྟེ་བཅུ་གཉིས་



བརྒྱུ སོ་ལྔ་
།ལ་ལོ་གཅིག ཞག་སུམ་ཅུ་ལ་ཟླ་བ་གཅིག ཟླ་བ་རེ་ལ་ངོ་གཉིས་སོ། །དེ་ཡང་དུས་དུས་སུ་བཤོལ་འདོར་བར་བྱེད་ཅིང་། ཉི་ཟླའང་གཟས་འཛིན་པར་བྱེད་དོ། །དེ་ནི་ཕྱི་རོལ་ན་གནས་ཚུལ་མདོ་ཙམ་མོ། །གཉིས་པ་དེ་
ཉིད་ནང་ལ་སྦྱར་བ་ནི། ཕྱི་རོལ་དུ་དེ་ལྟར་འབྱུང་བ་ནང་གི་རྟེན་འབྲེལ་གྱིས་ཡིན་ཏེ། ལུས་ལ་རྒྱུ་སྐར་དང་འདྲ་བ་ནི་རྩ་རྣམས། དེ་ལ་དབང་བྱེད་པ་ནི་ལྷ་མོ་རྣམས། ཉི་ཟླ་ནི་ཁུ་ཁྲག་གཉིས། བགྲོད་པ་གཉིས་ནི་ལུས་ཀྱི་གཡས་གཡོན་དུ་ཁམས་འཕོ་
# བ༑ ཞག་བཅོ་ལྔ་ལ་འཕོ་བ་བཅུ་དྲུག་འབྱུང་བས་འཕོ་བའི་དོད་ཞག་གིས་མ་ཐུབ་པས་ཚེས་ཀྱིས་ཆད་ལྷག་དང་། དེའི་དབང་གིས་ཟླ་བཤོལ་འབྱུང་བ། ཁུ་ཁྲག་འདྲེས་པས་ཉི་ཟླ་གཟས་འཛིན། ཁམས་ལ་འཕེལ་འགྲིབ་བྱུང་བས་དབྱར་དགུན་ལ་སོགས་
པའི་དུས་ཐ་དད་པ་རྣམས་སོ། །གསུམ་པ་ཆོས་ཐམས་ཅད་སེམས་སུ་བསྡུ་བ་ནི། ཐོག་མ་མེད་པ་ནས་ཀྱི་བག་ཆགས་སེམས་ལ་གནས་ལ། དེ་ལུས་ལ་རྩ་ཡིག་ལ་སོགས་པའི་རྣམ་པར་གྲུབ་ཅིང་། དེའི་དབང་གིས་ཕྱི་རོལ་དོན་གྱི་རྣམ་པར་སྣང་བ་ཡིན་
ཏེ༑ གུར་ལས། ཐོག་མེད་འཁོར་བའི་བག་ཆགས་ཀྱིས། །ཕྱི་རོལ་དོན་ནི་ཡོངས་སུ་བཏགས། །དོན་ཡོད་མ་ཡིན་སེམས་ཉིད་དེ། །སེམས་ནི་ཀུན་ཏུ་འགྲོ་བར་བརྗོད། །ཅེས་གསུངས་སོ། །འདི་དག་རྒྱས་པར་རྒྱུད་དང་ཡུམ་གྱི་བསྟོད་པའི་སྟེང་དུ་
རྟོགས་པར་བྱའོ། །གསུམ་པ་བྱང་སེམས་དེ་མི་སྤང་ཞིང་བསྐྱེད་པ་ལ། མི་སྤང་བ་དང་བསྐྱེད་པའོ། །དང་པོ་ནི། བྱང་ཆུབ་ཀྱི་སེམས་དེ་ལ་བརྟེན་ནས་འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་ཐམས་ཅད་སྐྱེ་བའི་ཕྱིར་དེ་སྤང་བར་མི་བྱ་
གོ ང་རྒྱན་



ཨ
སྟེ༑ རྒྱུད་ལས། རྣལ་འབྱོར་མ་ཀུན་ལས་བྱུང་བ། །ལྷན་ཅིག་སྐྱེས་དགའི་རང་བཞིན་ཅན། །འགྲིབ་མེད་བཏུང་མཆོག་ནམ་མཁའ་ཉིད། །ག་བུར་ཅི་ནས་དེས་མི་སྤང་། །བཅོམ་ལྡན་འདས་ཀྱིས་བཀའ་སྩལ་པ། །ཇི་སྐད་སྨྲས་པ་དེ་བཞིན་ནོ། །
ཞེས་སོ། །གཉིས་པ་བསྐྱེད་པ་ནི་རྟེན་གྱི་དཀྱིལ་འཁོར་བཞི་དང་བརྟེན་པ་སེམས་ལ་གནད་དུ་བསྣུན་པར་བྱེད་པའི་ཐབས་ཀྱི་གཙོ་བོ་རང་བྱིན་རླབས་དཀྱིལ་འཁོར་འཁོར་ལོ་གཉིས་ཀྱིས་བསྐྱེད་ཅིང་མངོན་དུ་བྱ་བ་སྟེ། རྒྱུད་ལས། ཐབས་གང་གིས་བྱང་ཆུབ་
ཀྱི་སེམས་བསྐྱེད་པ་ལགས། བཅོམ་ལྡན་འདས་ཀྱིས་བཀའ་སྩལ་པ། དཀྱིལ་འཁོར་འཁོར་ལོའི་ཐབས་དང་ནི། །རང་བྱིན་རླབས་པའི་རིམ་པས་ཀྱང་། །ཀུན་རྫོབ་དོན་དམ་གཟུགས་ཅན་གྱི། །བྱང་ཆུབ་སེམས་ནི་རབ་ཏུ་བསྐྱེད། །ཞེས་
སོ།། །།སྤྱི་དོན་གསུམ་པ་ཉམས་སུ་བླང་བའི་ཐབས་ལ། །ཐབས་གཉིས་ཉམས་སུ་བླང་ཚུལ། ཏིང་ངེ་འཛིན་གྱི་མཚན་ཉིད། བསྐྱེད་ཅིང་བོགས་དབྱུང་བ། མི་མཐུན་པའི་བར་ཆད་བསལ་བ། ཏིང་ངེ་འཛིན་གྱི་དྲོད་རྟགས་སོ། །དང་པོ་
ལ༔ དམིགས་བཅས་དང༌། དམིགས་མེད་དོ། །དང་པོ་ལ་རང་བྱིན་རླབས་དང་། དཀྱིལ་འཁོར་འཁོར་ལོའོ། །དང་པོ་ལ་ཟབ་མོ་དང་། མི་ཟབ་པའོ། །དང་པོ་ལ། སོ་སོར་བསྒོམ་པ་དང་། ལྡན་པར་བསྒོམ་པའོ། །དང་པོ་ལ། ལུས་ལྕི། ཡི་
གེ་བྷ་ག་ བདུད་རྩི་ཐིག་ལེ། སྙིང་པོ་ཡེ་ཤེས་རླུང་ངོ་། །དང་པོ་ནི། རྒྱུད་ལས། རྐྱང་མ་དང་། རོ་མ་དང༌། སོགས་སོ། །གཉིས་པའང་ཨཾ་གི་རྣམ་པ་སྡོམ་པའི་གནས། །ཇི་ལྟར་ཕྱི་རོལ་དེ་བཞིན་ནང་། །སྡོམ་པའི་དེ་ཉིད་རབ་ཏུ་དབྱེ། །ཞེས་
5f2
ཟ



༄༅། །སོ། གསུམ་པ་ནི། གུར་ལས། སྙིང་གི་དབུས་སུ་ཟླ་བར་འགྱུར། །གཟུགས་བརྙན་ཟླ་བ་མ་བཅོམ་པ། །སྣ་ཚོགས་འོད་ཀྱིས་ཡང་དག་ཁྱབ། །དེ་ལས་རྡོ་རྗེ་བསྒོམ་པར་བྱ། །ཞེས་དང་། གཞན་ཡང་སམ་ཊ་ལྔ་པའི་
གཉིས་པར། འདི་ཡི་བསྒོམ་པ་ཐམས་ཅད་ཀྱི། །འོད་ཟེར་དཀར་པོས་རྣམ་པར་བརྒྱན། །ལྕགས་སྒྲོག་ལྔ་པོ་མཆོད་རྟེན་གྱི། །བདུད་རྩིའི་ས་བོན་གྱི་ནི་སེམས། །ཁ་དོག་དཀར་པོ་འོད་གསལ་བ། །བདུད་རྩིའི་རྒྱུན་ནི་འཛག་པར་འགྱུར། །ཞེས་
# གསུངས་པས་ཡིག་འབྲུ་ལ་བརྟེན་ནས་ལུས་བརྟས་པའི་རྣལ་འབྱོར་དང་། སྙིང་ཁའི་ས་བོན་པད་དབུས་སུ། །མཐེ་བོང་ཡོངས་ཀྱི་དཀྱིལ་འཁོར་ཉིད། །དེ་ཡི་དབུས་སུ་ས་བོན་ནི། །ཨཱ་ལི་ཀཱ་ལི་དེ་བཏུས་ལ། །ཁ་དོག་དཀར་པོ་ཤིན་ཏུ་མཛེས། །ཟླ་
* བའི་འོད་ཟེར་འཕྲོ་བ་ནི། །དེ་ཡི་དབུས་སུ་སྒོ་རྣམསཀྱི། །ཐིག་ལེའི་གཟུགས་སུ་རབ་ཏུ་གྲགས། །ཞེས་གསུངས་པས༔ སྒོ་བཅུའི་ཐིག་ལེ་སྙིང་ཁར་བསྒོམ་པ་དང་། སྐྲ་ཡི་རྩ་མོའི་བརྒྱ་ཆར་ནི། །ཕྲ་རབ་གཟུགས་སུ་ཡང་དག་གནས། །རྣམ་པར་
ཤེས་པའི་རང་བཞིན་ལས། །ཡེ་ཤེས་ཅན་གྱི་མཚན་ཉིད་མཚོན། །གོ་འཕངས་གནས་ཀྱི་ཐིག་ལེ་ལྟོས། །སེམས་ཀྱི་མཚན་ཉིད་ཐམས་ཅད་ཤེས། །ཞེས་གསུངས་པས། ཐིག་ལེ་སྙིང་ཁར་བསྒོམ་པ་དང་། །སྙིང་ལ་ཚངས་པའི་སྒོ་ཡི་ནི། །ཐིག་ལེའི་
སྒོ་ཡི་ལམ་ནས་ནི། །བླ་མའི་མན་ངག་བརྩོན་པ་ཡིས། །རྣམ་ཤེས་ཡེ་ཤེས་ཀྱིའང་བླང་། །ཞེས་གསུངས་པས། ཚངས་པའི་ཐིག་ལེ་དཀར་པོ་བསྒོམ་པ་བསྟན་ཏོ། །བཞི་པ་རླུང་གི་རྣལ་འབྱོར་ནི། །དྲུག་པའི་དང་པོ་ལས། གསུམ་ཉིད་སྦྱོར་བ་སྦྱོར་
563



བ་གསུམ། །རྣམ་གསུམ་དབྱེ་བས་རྣམ་པར་གནས། །སྐུ་གསུང་ཐུགས་ཀྱི་རང་བཞིན་གྱིས། །ཐ་མ་འབྲིང་པོ་དམ་པ་ཉིད། །ཀ་བ་གཅིག་དང་སྒོ་དགུ་པ། །སྦོམ་པོ་ལྔ་ནི་ལྷག་པའི་ལྷ། །བུ་ག་དགུར་ནི་སོན་པའི་སྒོ། །དགུ་ཡི་རྣམ་པར་ཡོངས་སུ་
གྲགས༑ །ཐ་མའི་སྒོ་ནི་སྐུར་ལྡན་པ། །སྦོམ་པོ་ལྷ་ཡི་སྤྲུལ་པའོ། །སེམས་དང་སྐྱེས་བུ་སྐྱེས་བུ་ཅན། །ཁྱད་པར་རྣལ་འབྱོར་པ་ཡི་དོན། །རྟག་པར་ཀུན་ཏུ་དུས་སུ་ནི། །འགྲོ་དང་འོང་བའི་ཁྱད་པར་ལས། །ཞེས་གསུངས་པས། མང་དུ་བཤད་དོ། །
གཉིས་པ་ལྡན་པར་བསྒོམ་པ་ནི། ལྟེ་བར་གཏུམ་མོ་སྦྱར་བ་ཡིས། །དེ་བཞིན་གཤེགས་པ་ལྔ་བསྲེགས་ཤིང་། །སྤྱན་ལ་སོགས་པ་ཡང་བསྲེགས་པས། །བསྲེགས་པས་རི་བོང་ཅན་ཧཾ་འཛག །ཞེས་པས། འཁོར་ལོ་བཞི་ལ་བརྟེན་པ་དང་། གུར་བཞི་
པ་ལས། རང་བྱིན་རླབས་པའི་རིམ་ཉིད་ཀྱི། །དེ་ལ་ཡན་ལག་དྲུག་བསྒོམ་བྱ། །ཕྱི་ནས་ཡང་ནི་དམ་ཚིག་གི །ཆོ་གའི་གོ་རིམ་རིམ་པ་ཡི། །མཚན་མ་ཡང་དག་མཚོན་པར་བྱ། །ཞེས་པས་དཀྱིལ་འཁོར་བསྡུ་བའི་ཞར་ལ་རྫོགས་རིམ་ཅུང་ཟད་ཅིག་ནཾ
འབྱུང་ངོ་། །སམ་ཊ་བརྟག་པ་དང་པོའི་དང་པོ་ལས། རྩ་ཡི་མཛེས་སྤྱི་ལས་བྱུང་བ། །དེ་ནི་རྡུལ་བྲལ་རབ་ཏུ་གྲགས། །དག་པའི་ཤེལ་གྱི་འོད་དམ་མཉམ། །བྱང་ཆུབ་སེམས་ནི་འོད་གསལ་བ། །ཡེ་ཤེས་ལྔ་ཡི་དངོས་དེ་ཉིད། །ཡུངས་ཀར་གྱི་ནི་སྦོམ་
ཕྲ་ཙམ། །ཞེས་པས་ཙཎཱ་ལི་དང་པོ་འཁོར་ལོ་གཉིས་ལ་བརྟེན་པ་དང་གཅིག ཆོས་དབྱིངས་ཁུ་བར་བྱས་ནས་ནི། །སྒོ་ནི་དགུ་པོ་ཐམས་ཅད་དུ། །དེ་ནི་རིམ་པས་འཕོ་བར་འགྱུར། །དེ་བཞིན་མེ་ནི་ཚངས་པའི་དངོས། །ས་ཡི་ས་བོན་གཉིས་ཀྱི་ནི། །



༄༅། །མིག་ལ་དེ་ཉིད་སྦྱང་བར་བྱ། །ཞེས་པས་འཁོར་ལོ་གཅིག་ལ་བརྟེན་པའི་ཡིག་འབྲུའི་རྣལ་འབྱོར་དང་གཉིས། དང་པོ་དངོས་ལས། དེ་ལྟར་རིགས་ནི་རྣམ་ལྔ་དང་། །ཡེ་ཤེས་ལྔ་དང་སངས་རྒྱས་ལྔ། །འདི་ལས་རྡོ་རྗེ་སྙིང་
པོ་དང་། །ཁྲོ་བོ་ཁམས་གསུམ་སེམས་ཅན་སྐྱེ། །ནང་གི་དབྱེ་བ་འདི་ཉིད་ནི། །བླ་མའི་ཞལ་ལས་རྙེད་པར་འགྱུར། །ཞེས་པས་འཁོར་ལོ་བཞི་ལ་བརྟེན་པ་དང་གསུམ། ཡིག་འབྲུ་རྣམས་ནི་ལྔ་བཅུ་ཉིད། །རིག་བྱེད་རྣམས་ལ་ཉེ་བར་བསྟན། །ཞེས་
# པས་འཁོར་ལོ་བཞི་ཀ་འདབ་བརྒྱད་མ་བཞི་དང་བཞི། སྣ་ཚོགས་མདུད་པའི་གནས་ཆེན་ལས། །ཆོས་ཀྱི་ར་ལི་རྣམ་པར་འབྱུང་། །ཞེས་པས་གཉིས་ལ་བརྟེན་པ་དང་ལྔ། ཨེ་ནི་ས་རུ་ཤེས་པར་བྱ། །ལས་ཀྱི་ཕྱག་རྒྱ་སྤྱན་མ་ཉིད། །སྙིང་རྗེ་ཆེན་མོ་
ཐབས་ཆེན་མ། །རང་བཞིན་སྣ་ཚོགས་སྤྱོད་ཡུལ་མ། །ལྟེ་བར་སྣ་ཚོགས་འདམ་སྐྱེས་ལ། །སྤྲུལ་པའི་འཁོར་ལོ་རྣམ་པར་གནས། །བམ་ནི་ཆུ་རུ་ཤེས་པར་བྱ། །ཆོས་ཀྱི་ཕྱག་རྒྱ་མཱ་མ་ཀཱི། །བྱམས་པ་དང་ནི་སྨོན་ལམ་ཚུལ། །ལྷ་མོ་རྡོ་རྗེའི་རིགས་ ཀཾ
གཙོ་མ། །སྙིང་ཁར་ཆུ་སྐྱེས་འདབ་བརྒྱད་ལ། །ཆོས་ཀྱི་འཁོར་ལོ་ཡང་དག་གནས། །མ་ནི་མེ་རུ་བརྗོད་པ་སྟེ། །ཕྱག་རྒྱ་ཆེན་མོ་གོས་དཀར་མོ། །དགའ་དང་སྟོབས་ཀྱི་རྣལ་འབྱོར་གྱིས། །ལྷ་མོ་པདྨའི་རིགས་བྱུང་མ། །ལྐོག་མར་ཆུ་སྐྱེས་འདབ་
འ བརྒྱད་གཉིས། །ལོངས་སྤྱོད་འཁོར་ལོ་ཡང་དག་གནས། །ཡ་ནི་རླུང་གི་རང་བཞིན་ཏེ། །ཉོན་མོངས་ཐམས་ཅད་རབ་འཇོམས་བྱེད། །དམ་ཚིག་ཕྱག་རྒྱ་ཆེན་མོར་ངེས། །ལྷ་མོ་ལས་ཀྱི་རིགས་གཙོ་མ། །བཏང་སྙོམས་ཡེ་ཤེས་རྣལ་འབྱོར་གྱིས།



རྒྱུད་སྡེ་ཀུན་བཏུས་
སྒྲོལ་མ་འཁོར་བ་སྒྲོལ་བ་མོ། །འདམ་སྐྱེས་འདབ་མ་སུམ་ཅུ་གཉིས། །བདེ་ཆེན་འཁོར་ལོ་ཆེན་པོར་གནས། །ཞེས་གསུངས་པས་བཞི་ལ་བརྟེན་པ་ཡི་གེ་རེ་རེ་མ་དང་དྲུག ལྔ་པའི་གཉིས་པ་ལས། ཆུ་ཤིང་མེ་ཏོག་ལྟ་བུར་ནི། །ལྟེ་བ་རུ་ནི་ཡང་དག་
གནས༑ །ཞེས་པས་གཉིས་ལ་བརྟེན་པ་གཅིག་དང་བདུན། དང་པོར་ཤར་གྱི་འདབ་མ་ལ། །བྱམས་པར་ལྡན་པའི་མི་བསྐྱེད་པ། །ཞེས་པས་ཆོས་འཁོར་གཅིག་མ་དང་བརྒྱད། སྔར་གྱི་སྙིང་ཁའི་ས་བོན་པད་དབུས་སུ། །མཐེ་བོང་ཡོངས་ཀྱི་དཀྱིལ་
འཁོར་ཉིད། །ཅེས་པས་ཆོས་འཁོར་ཡི་གེ་གཅིག་མ་དང་དགུ། དམིགས་པའི་ས་བོན་རྣམ་པ་ལྔ། །སྤྱི་བོ་སྤྱི་མེད་ཡང་དག་གནས། །ཞེས་པས་འདབ་མ་ཡིག་འབྲུ་དང་བྲལ་བའི་འཁོར་ལོ་བཞི་པ་དང་བཅུ། ལྔ་པ་དངོས་ལས། ཁ་དོག་ཅན་གྱི་རྟོག་
སྒྲིབ་པ། །ཞེན་པ་མེད་པའི་སེམས་ཀྱིས་ནི། །ཞེས་པས་སྤྲུལ་འཁོར་ཡིག་འབྲུ་གཅིག་མ་དང་བཅུ་གཅིག དྲུག་པའི་དང་པོ་ལས། འགྲོ་དང་རྗེས་སུ་འོང་བ་ཉིད། །ཁམས་དང་སེམས་ཀྱི་རྟོག་འགྲོ་ཞིང་། །ཞེས་པས་སྲོག་རྩོལ་ལ་བརྟེན་པ་ཡིག་འབྲུའི་ ཡཾ
རྣལ་འབྱོར་དང་བཅུ་གཉིས། ར་ནི་མེ་ཞེས་བྱ་བར་བཤད། །ཁྲག་ལས་མཁྲིས་པ་ཡང་དག་ལང་། །མཚན་ཉིད་གཅིག་འདོད་བད་ཀན་ལས། །རྡུལ་དང་ཆུ་རྒྱུས་ཡང་དག་བྱང་། །དེ་ཡི་མགོན་པོར་བརྗོད་པའི་རླུང་། །ཞེས་གསུངས་པས། སྙིང་ཁའི་
འཁོར་ལོ་གཅིག་ལ་བརྟེན་པ་སྲོག་གི་རྣལ་འབྱོར་དང་བཅུ་གསུམ། རྐན་དུ་ར་དང་ཐམས་ཅད་དུ། །ས་བོན་བཞི་ནི་དམ་པ་ཉིད། །ཅེས་པས་རྩོལ་བ་ལ་བརྟེན་པ་ཡིག་འབྲུའི་རྣལ་འབྱོར་དང་བཅུ་བཞི། སྟེང་གི་སྒོ་དང་འོག་ཉིད་དེ། །ཞེས་པས་སྲོག་རྩོལ་



ས་
༣ ༄༅། །ལ་བརྟེན་པ། ཡིག་འབྲུའི་རྣལ་འབྱོར་དང་བཅོ་ལྔ། མེ་ཉིད་དང་ནི་རླུང་ཉིད་དང་། །དབང་ཆེན་དང་ནི་དེ་བཞིན་ཆུ། །འཁོར་ལོ་སེམས་ཀྱི་ཀུན་སྤྱོད་པ། །སྟེང་དང་ངོས་དང་དྲང་འོག་འགྲོ། །ཟླ་བ་ཉི་མ་རབ་དབྱེ་བས། །
གསུམ་པ་སྒོ་ནི་ཡིད་དང་བཅས། །ཞེས་གསུངས་པས། རྩོལ་བ་ལ་བརྟེན་པ་ཐིག་ལེའི་རྣལ་འབྱོར་དང་བཅུ་དྲུག དྲུག་པའི་གཉིས་པ་ལས། སྙིང་གི་ནང་སོན་པདྨ་ནི། །འདབ་མ་བརྒྱད་པ་སྙིང་པོར་བཅས། །དེ་ཡི་ནང་དུ་སོན་པའི་རྩ། །མར་མེའི་
༩ རང་གི་ངོ་བོ་ཅན། །ཆུ་ཤིང་གི་ནི་མེ་ཏོག་ལྟར། །བརྐྱང་ཞིང་ཁ་ནི་འོག་ཏུའོ། །དེ་ཡི་ནང་གནས་དཔའ་བོ་ནི། །ཡུངས་ཀར་གྱི་ནི་སྦོམ་ཕྲ་ཙམ། །ཞེས་གསུངས། སྙིང་ཁའི་འཁོར་ལོ་ལ་བརྟེན་པ་སྲོག་དང་བསྟན་པའི་ཐིག་ལེའི་རྣལ་འབྱོར་དང་བཅུ་
བདུན༔ ལྟེ་བར་ཨ་ཡི་གཟུགས་ཀྱིས་ནི། །ཐུང་ངུ་རུ་ནི་ཡང་དག་གྲགས། །སྙིང་ལ་ཡང་ནི་ཧཱུཾ་ཉིད་ནི། །རིང་པོ་མ་མོ་གཉིས་དང་ལྡན། །མགྲིན་པར་ཨོཾ་གྱི་གཟུགས་ཀྱི་ནི། །མ་མ་གསུམ་བརྗོད་ཨུ་ལུ་ཏ། །དཔྲལ་བར་ཧཱུྃ་གི་རྣམ་པ་འདི། །སྒྲ་དང་ #
ཐིག་ལེ་མི་བཤིགས་པ། །འཁོར་ལོ་བཞི་ཡི་རབ་དབྱེ་བ། །ཞེས་གསུངས་པས། འཁོར་ལོ་བཞི་ལ་བརྟེན་པའི་ཐིག་ལེའི་རྣལ་འབྱོར་དང་བཅོ་བརྒྱད། ཚིག་དེ་ཉིད་ཀྱིས་འཁོར་ལོ་བཞི་ལ་བརྟེན་པའི་སྤྲོ་བསྡུའི་རྣལ་འབྱོར་དང་བཅུ་དགུ། རབ་བྱེད་གཉིས་
སྒྱུ པ་དེ་ཉིད་ལས། །མི་བཤིག་ཧཱུཾ་གི་ས་བོན་ནི། །ཁ་བ་ལྟ་བུར་འཛག་པ་ཉིད། །ལུས་ཅན་རྣམས་ཀྱི་སྙིང་དགའ་བ། །དཔྱིད་ཅེས་བྱ་བར་རྣམ་པར་བཞེད། །རྒོད་མའི་མེ་ཡི་གཟུགས་ཀྱིས་ནི། །བདག་མེད་མ་ནི་ཐིག་ལེར་བརྗོད། །ལས་ཀྱི་རླུང་གིས་



བ
བསྐུལ་བ་ཡིས། །ལྟེ་བའི་དཀྱིལ་འཁོར་དུ་ནི་འབར། །དཔྱིད་ཐོབ་པ་ཡི་ཆོག་ཤེས་པས། །སྙོམས་པར་འཇུག་པས་རྣམ་པར་གནས། །དཔའ་བོ་བྷི་ནི་ཧེ་རུ་ཀ །འདི་ནི་དཔྱིད་དང་ཐིག་ལེར་བརྗོད། །རྣལ་འབྱོར་མ་ཡི་གཟུགས་འཛིན་མ། །རྒྱུ་དང་མི་
རྒྱུར་བཅས་པར་གནས། །ཅེས་གསུངས་པས། རྫོགས་རིམ་ཐམས་ཅད་ཀྱིས་གཙོ་བོ་ཧེ་རུ་ཀ་ཡབ་ཡུམ་ཞལ་སྦྱོར་བ་དཔྱིད་ཀྱི་ཐིག་ལེ་དང་ཉི་ཤུ། དྲུག་པའི་གསུམ་པ་ལས། རྐང་པའི་མཐིལ་དུ་གནས་པའི་རླུང་། །རྩོམ་པ་ཆེན་པོ་གཞུ་ཡི་དབྱིབས། །
སུམ་མདོ་ཡི་ནི་གནས་སུ་ནི། །དེ་བཞིན་གྲུ་གསུམ་འབར་བ་ཉི། །ཟླུམ་པོའི་རྣམ་པའི་གཟུགས་ཀྱིས་ནི། །ཆུ་ནི་ལྟོ་བར་ཡང་དག་གནས། །སྙིང་ཁར་ཡང་ནི་ས་ཉིད་དེ། །ཞེས་གསུངས་པས། ལུས་ཀྱི་འབྱུང་བ་ལ་བཞུ་བཏུལ་བྱ་བའི་རྣལ་འབྱོར་དང་
ཉེར་གཅིག སྤྲུལ་པའི་འཁོར་ལོའི་དབུས་སུ་ནི། །སྡེ་ཚན་བརྒྱད་ཀྱིས་ཡོངས་སུ་བསྐོར། །ཡིག་འབྲུ་དང་པོའི་ངོ་བོ་ཡི། །འདི་ནི་ཨ་སྟེ་ཡི་གེ་མཆོག །ཆོས་ཀྱི་འཁོར་ལོ་རྣམ་བཤད་པ། །ཧཱུྃ་ནི་མི་ཤིགས་པ་རུ་བརྗོད། །དབྱངས་ལྔ་དང་ནི་ཡང་དག་
ལྡན༑ །ཡ་ར་ལ་ཝས་རྣམ་པར་བརྒྱན། །ལོངས་སྤྱོད་འཁོར་ལོ་ནང་གནས་པ། །ཨོཾ་ནི་ཡིག་འབྲུ་གསལ་བར་བྱེད། །ཆ་ནི་རྣམ་པ་བཞི་རྣམས་ཀྱི། །ཀུན་ཏུ་ཡོངས་སུ་བསྐོར་བ་པོ། །བདེ་ཆེན་འཁོར་ལོ་ཆེན་པོ་ལ། །ཧཾ་ནི་ཐིག་ལེའི་གཟུགས་ཅན་
ནོ༑ །ཞེས་གསུངས་པས། འཁོར་ལོ་བཞི་ལ་བརྟེན་པའི་རྒྱས་པ་དང་ཉེར་གཉིས། དྲུག་པ་དངོས་ལས། ལས་ཀྱི་རླུང་གིས་བསྐུལ་བ་ཡིས། །ལས་ལ་བཅོམ་ལྡན་ཤེས་རབ་སྤྱོད། །གང་ཕྱིར་སྤྲུལ་པ་གནས་བརྟེན་ཕྱིར། །སྤྲུལ་པའི་འཁོར་ལོ་གནས་
568



༣
༄༅། །བསྟན་ཉིད། །ཆོས་ཀྱི་ངག་ལས་བྱུང་བའི་ཕྱིར། །འཁོར་ལོ་ཐམས་ཅད་ཡོད་པར་སྨྲ། །གང་ཞིག་མགྲིན་པར་ཀུན་རིག་ཕྱིར། །ལོངས་སྤྱོད་འཁོར་ལོ་ཀུན་བཀུར་ཉིད། །གང་ཞིག་བདེ་ཆེན་མགོར་རིག་ཕྱིར། །བདེ་ཆེན་
འཁོར་ལོ་དགེ་འདུན་ཆེ། །ཅེས་གསུངས་པས། སྤྲུལ་པའི་འཁོར་ལོ་གཅིག་ལ་བརྟེན་པ་དང་ཉེར་གསུམ། བརྒྱད་པའི་གསུམ་པ་ལས། སྙིང་གི་དཀྱིལ་འཁོར་དབུས་གནས་པར། །སངས་རྒྱས་ལྔ་ཡི་ས་བོན་རྣམས། །འདི་ཡི་ཉི་མའི་འོད་ཟེར་
# འབར༑ །ངོ་བོ་སེམས་ཀྱི་མཚོན་པར་བྱ། །ཞེས་གསུངས་པས། འཁོར་ལོ་གཅིག་ལ་བརྟེན་པ་ཡིག་འབྲུའི་རྣལ་འབྱོར་དང་ཉེར་བཞི། ཨཱ་ལི་ཀཱ་ཡི་རབ་སྦྱོར་བས། །ཇི་ལྟར་བཏུས་པའི་ས་བོན་གྱི། །ཐམས་ཅད་ཁ་དོག་དཀར་རྣམས་ཀྱིས། །ས་བོན་
ཟླ་བའི་འོད་ཟེར་ལྡན། །པདྨའི་ཆུ་ཤིང་མེ་ཏོག་གིས། །སྙིང་ལ་སྒོང་སྐྱེས་བཞག་པར་བྱ། །དེ་ཡི་དབུས་སུ་ཡེ་ཤེས་དང་། །རྣམ་པར་ཤེས་པ་ལྷན་ཅིག་པས། །དངོས་པོའི་ངོ་བོས་བསྒོམ་པར་བྱ། །ཞེས་གསུངས་པས། ཆོས་འཁོར་གཅིག་ལ་བརྟེན་
པ་སྟེ་ཉེར་ལྔ། གོང་གི་ཐིག་ལེའི་རྣལ་འབྱོར་བཞི་སྟེ་ཉེར་དགུའོ། །དེ་ལྟར་དེ་དག་ཐམས་ཅད་ལྡན་པར་སྒོམ་པ་ཁོ་ན་ཡིན་པའི་ངེས་པ་མེད་ཀྱང་བརྗོད་བདེ་བའི་ཕྱིར་བརྟག་པའི་གོ་རིམ་དང་མཐུན་པར་ལྷན་ཅིག་ཏུ་བཤད་པ་ཡིན་ནོ། །གཉིས་པ་མི་ཟབ་པ་
རྫོགས་རིམ་ནི། ཐབས་ཤེས་ཀྱི་རྩ་གཉིས་འཛོམ་པའི་སྣ་རྩེར་ཐིག་ལེ་ཕྲ་མོའི་ནང་དུ་དཀྱིལ་འཁོར་རྫོགས་པར་བསྒོམ་ནས་དེ་ཡི་སེམས་འཛིན་པ་དང་། འོད་ཟེར་གྱི་སྤྲོ་བསྡུའི་སྒོ་ནས་སྣོད་བཅུད་དཀྱིལ་འཁོར་ལ་བསྡུས་ཏེ། དེ་ཡང་རིམ་གྱིས་ཐིག་ལེ་
གོང་རྒྱན་



རྒྱུད་སྡེ་ཀུན་བཏུས་
ཡུངས་ཀར་ལྟ་བུ་ལ་བསྟིམ་ནས་དེ་ལ་དམིགས་པ་དྲག་ཏུ་གཏོད་པ་དང་། དེའང་མི་དམིགས་པར་བསྒོམ་པས་ཏིང་ངེ་འཛིན་མཆོག་སྐྱེ་ཞིང་དུ་བ་ལ་སོགས་པའི་རྟགས་རྣམས་ཀྱང་འབྱུང་བ་སྟེ། འདི་ལ་ཟབ་མོ་བསྐྱེད་རིམ་ཞེས་ཀྱང་བྱའོ། །དེ་ཡང་གུར་
ལས༑ མཁའ་འགྲོ་སྣ་ཡི་མཐར་གནས་པ། །ཡུངས་ཀར་ཙམ་དུ་རྣམ་པར་བསྒོམ། །ཡུངས་ཀར་ལ་ནི་འགྲོ་བ་ཀུན། །ཁམས་གསུམ་རྒྱུ་དང་མི་རྒྱུ་བ། །རང་གི་བྱིན་རླབས་རབ་ཏུ་འགྲུབ། །ཞེས་གསུངས་ཀྱི་དོན་ཡིན་ནོ། །སྤྱི་དོན་གཉིས་པ་དཀྱིལ་
འཁོར་འཁོར་ལོའི་དམིགས་བཅས་ལ། གང་ལ་བརྟེན་ནས་སྐྱེ་བའི་རྟེན། །དེ་བསྟེན་པའི་ཐབས། བསྟེན་པ་ལས་བྱུང་བའི་ཡེ་ཤེས་སོ། །དང་པོ་ལ་དངོས་དང་ཡེ་ཤེས་ཀྱིའོ། །དང་པོ་ལ་གནས་སྐབས་ལ་དགོངས་ནས་གསུམ་དུ་དབྱེ་བ་དང་། ངོ་བོ་ལ་
དགོངས་ནས་བཞིར་དབྱེ་བའོ། །དང་པོ་ནི། དབང་དུས་སུ་ལང་ཚོ་གཙོ་སྟེ། །བཅུ་གཉིས་བརྒྱད་གཉིས་ལོན་པ་ཡིན། །ཞེས་སོ། །ལམ་དུས་སུ་རིགས་གཙོ་སྟེ། །གར་མ་ཚོས་མ་རྡོ་རྗེ་མ། །གདོལ་མ་དེ་བཞིན་བྲམ་ཟེ་མོ། །ཞེས་སོ། །ཡོན་ཏན་
ཅན་མ་ལ་སྦྱངས་པའི་ཡོན་ཏན་ཅན་མ་ནི་འབྲས་དུས་སུ་གཙོ་སྟེ། མཆོག་ཐོབ་པ་ཡི་བུད་མེད་གང་། །རྟོག་པ་ཐམས་ཅད་ཡང་དག་སྤངས། །ཞེས་སོ། །སྐྱེས་ཐོབ་ཀྱི་ཡོན་ཏན་ཅན་མ་ནི་གནས་སྐབས་ཀུན་ཏུ་འཇུག་པ་པདྨ་ཅན་ཏེ། དེ་རྙེད་ནས་ནི་དངོས་
གྲུབ་འགྱུར། །ཞེས་སོ། །གཉིས་པ་ལ་སྒྲ་ཇི་བཞིན་པ། ཇི་བཞིན་མ་ཡིན་པ། དབང་དང་འབྲེལ་བ། ཡོན་ཏན་དང་མཐུན་པའོ། །དང་པོ་ལ་མ་ལ་སོགས་པ་བརྒྱད་ནི། མ་དང་སྲིང་མོ་ཉིད་དང་ནི། །བུ་མོ་སྲིང་མོའི་བུ་མོ་དང་
། །དེ་བཞིན་ཞང་པོའི་
50



བརྒྱ་ བཞི་བཅུ་ཐམ་པ་
༄༅། །ཆུང་མ་དང་། །མ་ཡི་སྤུན་དང་སྒྱུག་མོ་དང་། །དེ་བཞིན་ཕ་ཡི་སྲིང་མོ་ཉིད། །རིག་མ་བརྒྱུད་དུ་རབ་ཏུ་གྲགས། །ཞེས་སོ། །བྲམ་ཟེ་མ་ལ་སོགས་པ་བརྒྱད་ནི། རྩ་རྒྱུད་ལས་བཤད་པའི་གར་མ་ལ་སོགས་པ་ལྔའི་སྟེང་དུ་
རྒྱལ་རིགས་མ། རྗེ་རིགས་མ། དམངས་རིགས་མ་གསུམ་བསྣན་པ་སྟེ། སམ་ཊ་ལས། བྲམ་ཟེ་མོ་དང་རྒྱལ་རིགས་དང་། །རྗེའུ་མོ་དེ་བཞིན་དམངས་མོ་དང་། །གར་མ་ཚོས་མ་གཡུང་མོ་དང་། །དེ་བཞིན་དུ་ནི་གདོལ་པ་མོ། །ཞེས་སོ། །
གཉིས་པ་ནི། མ་ལ་སོགས་པ་བརྒྱད་པོ་བྲམ་ཟེ་མོ་ལ་སོགས་པ་བརྒྱད་དུ་འགྱུར་བ་སྟེ། སམ་ཊ་དང་ཡེ་ཤེས་ཐིག་ལེ་ལས། མ་ནི་སྐྱེ་གཉིས་དེ་བཞིན་གཤེགས། །བུ་མོ་གཡུང་མོ་རུ་ནི་བརྗོད། །མནའ་མ་གདོལ་པ་མོར་ཤེས་བྱ། །སྲིང་མོ་གར་མར་
@ བརྗོད་པར་བྱ། །སྲིང་མོའི་བུ་མོ་ཚོས་མར་བརྗོད། །ཞང་པོའི་ཆུང་མ་རྗེ་མོ་ཉིད། །མ་ཡི་སྤྱན་ནི་རྒྱལ་རིགས་ཏེ། །སྒྱུག་མོ་དམངས་མོར་ཤེས་པར་བྱ། །ཞེས་སོ། །གསུམ་པ་ནི། དབང་གི་སྒོ་ནས་མ་ལ་སོགས་པ་བརྒྱད་དེ། དེ་ཡང་མ་ནི་བདག་
གིས་གསང་དབང་ཐོབ་པའི་རྟེན། སྲིང་མོ་ནི་བདག་གི་ཤེས་རབ་ཡེ་ཤེས་ཀྱི་རྟེན། བུ་མོ་ནི་བདག་གིས་དབང་བསྐུར་བོ། སྲིང་མོའི་བུ་མོ་ནི་བདག་གི་ཕྱག་རྒྱས་དབང་བསྐུར་བ། ཞང་པོའི་ཆུང་མ་ནི་བདག་གི་གསང་དབང་གི་རྟེན་དང་དབང་མཉམ་དུ་
ཐོབ་པའི་གང་ཟག་གི་ཕྱག་རྒྱ། མའི་སྤྱན་ནི་བདག་གི་གསང་དབང་ཐོབ་པའི་རྟེན་དེའི་རྡོ་རྗེ་སྤུན་ཟླ་མོ། སྨྱུག་མོ་ནི་བདག་གི་ཕྱག་རྒྱས་གསང་དབང་ཐོབ་པའི་རྟེན། ཕའི་སྲིང་མོ་ནི་བླ་མ་དང་དབང་མཉམ་དུ་ཐོབ་པའི་བུད་མེད་སྟེ་བརྒྱད་དམ། གཞུང་ཁ་
57
གོང་རྒྱན་



• ཡབ
E
:
ཟླ
་
+ ::
་ ་ -
- ----
--༌༌::
- : ་..…----- -- -- ... --་----- ::༌་་༌...:
ཅིག་ལས་མནའ་མ་ཞེས་འབྱུང་བ་ལྟར་ན་རང་དང་གསང་དབང་དུས་གཅིག་ཐོབ་པའི་སྒྲུབ་པ་པོའི་ཕྱག་རྒྱ་སྟེ། དེ་ལྟར་ན་ཕའི་སྲིང་མོ་ནི་མ་ཉིད་ཡིན་པས་ལོགས་སུ་མི་བགྲང་ངོ༌། །བཞི་པ་ནི། ཕྱག་རྒྱ་ལས་སྐྱེས་པའི་ཡེ་ཤེས་ཀྱི་ཡོན་ཏན་གྱི་ལྡོག་པ་
ནས༑ ཕྱག་རྒྱ་གཅིག་ཉིད་བཅུ་དྲུག་ཏུ་འགྱུར་བ་སྟེ། དེའང་ཕྱག་རྒྱུ་ལས་བྱུང་བའི་ཡེ་ཤེས་དེས་སྐྱེ་འགྲོ་ཡེ་ཤེས་སུ་སྐྱེད་པའི་ཕྱིར་མ། ཡེ་ཤེས་ཀྱི་སྐལ་བ་སྟོན་པའི་ཕྱིར་སྲིང་མོ། ཡེ་ཤེས་ཀྱི་ངོ་བོར་བསྒྱུར་ཞིང་མཚེད་པའི་ཕྱིར་བཙོ་བླག་མ། ཡེ་ཤེས་ཀྱི་
ཡོན་ཏན་འཇོ་བའི་ཕྱིར་བུ་མོ། ལྷན་སྐྱེས་ཀྱི་སྐལ་བ་སྟོན་པ་ལས་ཡེ་ཤེས་འཕེལ་བས་སྲིང་མོའི་བུ་མོ། སྐྱེ་འགྲོ་སྐྱེད་པའི་གྲོགས་སུ་གྱུར་པས་ཞང་པོའི་ཆུང་མ་དང་། མའི་སྤྱན། སྐལ་བ་སྟོན་པའི་ཡེ་ཤེས་ཀྱི་རྒྱུར་གྱུར་པས་སྒྱུག་མོ་དང་ཕའི་སྲིང་
| མོ༑ ཡེ་ཤེས་གཡོ་ཞིང་འཕེལ་བར་བྱེད་པས་གར་མ། རྣམ་རྟོག་ཡེ་ཤེས་ལ་རེག་པར་མི་ནུས་པས་གཡུང་མོ། ཡེ་ཤེས་རྣམ་རྟོག་ལ་མི་རེག་པས་བྲམ་ཟེ་མོ། དེ་བཞིན་དུ་རྒྱལ་རིགས་མོ། རྗེ་རིགས་མོ། རྣམ་རྟོག་ཡེ་ཤེས་ལ་མི་རེག་པས་དམངས་ཙིའི
མོ༑ རྣམ་རྟོག་གསོད་པས་གདོལ་པ་མོ་སྟེ་བཅུ་དྲུག་ལས། བདུན་ནི། རྒྱུད་ལས། གང་ཕྱིར་སྐྱེ་འགྲོ་སྐྱེད་པའི་ཕྱིར། །ཤེས་རབ་མ་ཞེས་བརྗོད་པར་བྱ། །ཞེས་གསུངས་པས་ཤེས་ལ། གཞན་རྣམས་ནི་ཡོན་ཏན་གྱི་གཉེན་རྩིས་བྱས་པ་ལས་འབྱུང་བ་
ཡིན་ནོ། །གཉིས་པ་ཡེ་ཤེས་ཀྱི་ཕྱག་རྒྱ་ནི། རང་གི་སེམས་ཀྱིས་མངོན་པར་སྤྲུལ་པ་སྟེ། སམ་ཊ་ལས། བསྟན་པ་ལ་སྨོད་པའི་འཇིགས་པ་དང༌། སྐྱེ་བོ་གདུག་པའི་ནང་དུ་ནི་རྣལ་འབྱོར་པ་རང་གི་སེམས་འབའ་ཞིག་གི་དེ་བསམ་པས་སེམས་ལ་ལྷག་



༣ ༄༅། །པར་མོས་པ་མངོན་དུ་བྱའོ། །ཞེས་གསུངས་པ་ལྟར་རོ། །གཉིས་པ་བསྟེན་པའི་ཐབས་ལ། སྦྱོར་བ། དངོས་གཞི། རྗེས་སོ། །དང་པོ་ནི། བདག་དང་ཕྱག་རྒྱ་ལྷར་བསྐྱེད་པ་ལྷའི་འདུ་ཤེས། མཁའ་གསང་སྔགས་ཀྱི་
བྱིན་གྱིས་བརླབ་པ་སྔགས་ཀྱི་འདུ་ཤེས། ལྷན་སྐྱེས་མངོན་དུ་བྱའོ་སྙམ་པ་ཆོས་ཀྱི་འདུ་ཤེས་ཏེ། དང་པོ་ནི། གུར་ལས། བདག་མེད་མས་སྨྲས་པ། རང་ཉིད་ཧེ་རུ་ཀར་བྱས་ཤིང་། །རང་གི་བཙུན་མོ་ངར་བྱས་ནས། །ཆགས་ཆེན་གྱིས་ནི་འདོད་སྤྱོད་
ཚ# ན༑ །དེ་ལ་ང་ནི་རྟག་ཏུ་མཉེས། །ཞེས་སོ། །གཉིས་པ་ནི། རྩ་རྒྱུད་ཕྱི་མའི་བཅུ་གཉིས་པ་ལས་འབྱུང་ངོ་། །གསུམ་པ་ནི། རྒྱལ་ཆེན་ཨིནྟ་བྷ་ཏིས། བདེ་བས་བདེ་བ་ཆེན་པོ་ཀུན། །སྲིད་པའི་སྡུག་བསྔལ་ཐགཅོད་བྱེད་ཅིང་། །མྱ་ངན་འདས་པའི་
གནས་ཐོབ་ཅེས། །བཅོམ་ལྡན་འདས་ཀྱི་དེ་སྐད་གསུངས། །ཞེས་སོ། །དེ་དག་ཀྱང་། ཐབས་དང་ཤེས་རབ་ཆོ་ག་ཡིས། །དེ་ཉིད་རིག་པས་རྟག་ཏུ་མཆོད། །ཅེས་པའི་དོན་ཏོ། །གཉིས་པ་དངོས་གཞི་དབབ་བཟུང་གི་ཡེ་ཤེས་ངོས་བཟུང་བ་
ནི༑ སྙོམས་འཇུག་གི་ཐབས་ལ་མཁས་པས་ཡས་བབས་ཀྱི་དགའ་བ་བཞིའི་རིམ་པས་དབང་གི་གནས་སུ་བྱང་སེམས་ཕབ་པ་རླུང་གི་ནུས་པས་མི་ཉམས་པར་བཟུང་ནས་མཚོན་བྱེད་དཔེའི་ཡེ་ཤེས་ཉམས་སུ་མྱོང་བར་བྱེད་པ་སྟེ། མཆོག་མཐའ་དགའ་བྲལ་
དང་པོར་ནི། །མུན་པ་ལས་ནི་མར་མེ་ལྟར། །དེ་བཞིན་བུས་ཀྱང་ཡིད་ཆེས་གྱིས། །ཞེས་སོ། །གསུམ་པ་རྗེས་བཟློག་ཁྱབ་ཀྱིས་ཡེ་ཤེས་མི་ཉམས་པར་བྱ་བ་ནི། ཇི་ལྟར་བྱེ་བར་མི་འགྱུར་བར། །རབ་ཏུ་འབད་པས་བསྟེན་པ་ཉིད། །མ་གསངས་སྦྲུལ་
573



རྒྱུད་སྡེ་ཀུན་བཏུས་
དང་ཆོམ་རྐུན་དང་། །ས་སྤྱོད་མེ་ཡིས་སྡུག་བསྔལ་བྱེད། །ཅེས་དང་། དེར་ནི་སྦྱོར་བ་ལས་བྱུང་བའི། །ག་བུར་མཁས་པས་མི་སྤང་སྟེ། །ཞེས་སོ། །གསུམ་པ་བསྟེན་པ་ལས་བྱུང་བའི་ཡེ་ཤེས་ལ། གཞན་ལུགས་དགག་པ་དང་། རང་ལུགས་
བཞག་པའོ། །དང་པོ་ལ་ལོག་རྟོག་བརྗོད་པ་དང་། དེ་དགག་པའོ། །དང་པོ་ལ་གནས་ལ་ལོག་པར་རྟོག་པ་བྱང་སེམས་ནོར་བུའི་དཀྱིལ་དང་། པདྨར་གནས་པ་ན་ལྷན་སྐྱེས་སྐྱེ་བར་འདོད་པ་དང་། ངོ་བོ་ལ་ལོག་པར་རྟོག་པ་དང་དབང་གི་ཡེ་ཤེས་སྐྱེས་
མ་ཐག་འགག་པའི་དོན་གྱི་ཡེ་ཤེས་སུ་འདོད་པ་དང་
། གོ་རིམ་ལ་ལོག་པར་རྟོག་པ་ལྷན་སྐྱེས་དགའ་བ་གསུམ་པར་འདོད་པ་རྣམས་སོ། །གཉིས་པ་དེ་དག་དགག་པ་ལ། དང་པོ་གཉིས་མི་འཐད་དེ། བྱང་སེམས་ནོར་བུར་གནས་པ་བདེ་བ་ཆེན་པོར་འདོད་
# པ་ནི་ཕྱི་རོལ་པའི་འདོད་པ་ཡིན་པར་ལྷ་མོ་ཨུཙྪས་མའི་རྒྱུད་ལས། ཞིང་དང་ནུས་པ་མཉམ་སྦྱོར་བའི། །དམ་པའི་བདེ་བ་མཆོག་གཉིས་མེད། །ཞི་མིན་ནུས་པ་མ་ཡིན་པ། །རིན་ཆེན་དཀྱིལ་དུ་གནས་པའོ། །ཅེས་བཤད་པ་དང་། པདྨར་ཉམས་པ་ལྷན་
སྐྱེས་སུ་འདོད་པ་ནི་ཤིན་ཏུའང་དམན་ཏེ། བདེ་བའི་རྟེན་བྱང་སེམས་ཉམས་ན་ལྷན་སྐྱེས་མི་སྐྱེ་བའི་ཕྱིར་རོ། །གཉིས་པ་ངོ་བོའི་ལོག་རྟོག་དགག་པ་ནི། ལས་དང་པོ་པས་དབང་དུས་སུ་ཉམས་སུ་མྱོང་བའི་ཡེ་ཤེས་སྐད་ཅིག་མ་དོན་གྱི་ཡེ་ཤེས་སུ་འདོད་པ་ནི་
མི་འཐད་དེ། རྣམ་པར་རྟོག་པ་ནུབ་ཅིང་བརྗོད་དུ་མེད་པའི་དོན་ཅུང་ཟད་གསལ་བར་བྱས་པ་ལ་འདོད་ན་དཔེའི་ཡེ་ཤེས་ཉིད་ཡིན་པ་དང་
། མཐོང་ལམ་ཉིད་སྐད་ཅིག་ཙམ་སྐྱེས་ནས་འགག་པར་འདོད་པ་ཡིན་ན་མུ་སྟེགས་ཀྱི་འདོད་པ་དང་མཐུན་པར་འགྱུར་བ་
574



།དང་། དོན་གྱི་ཡེ་ཤེས་སྐྱེས་ནས་ཉམས་ན་འཕགས་ལམ་ཐོབ་ནས་ཀྱང་ཉམས་པར་འགྱུར་བ་དང་། མཐོང་ལམ་སྐད་ཅིག་མ་དེ་སྐྱེས་པ་ན་ཞིང་ཁམས་བརྒྱ་བསྒུལ་བ་ལ་སོགས་པའི་རྫུ་འཕྲུལ་སྟོན་མི་ནུས་པའི་ཕྱིར་རོ། །
ལུང་གིས་ཀྱང་གནོད་དེ། རྒྱུད་ལས། ཀུན་མཁྱེན་ཡེ་ཤེས་དེ་ལྟ་བུ། །ཞེས་དང་། གང་ཕྱིར་འབྱུང་བ་ཆེ་བདེ་བ། །དེ་ནི་བདེ་བ་དེ་ཉིད་མིན། །ཞེས་འབྱུང་བས་སོ། །གསུམ་པ་གོ་རིམ་གྱི་ལོག་རྟོག་དགག་པ་ལ། ལུང་དང་རིགས་པ་ལས། དང་པོ་
# ལ་ལྷན་སྐྱེས་དགའ་བ་གསུམ་པར་འདོད་པ་ནི་རྒྱུད་དང་འགལ་ཏེ། རྩ་རྒྱུད་ལས། དང་པོ་དགའ་བ་ཙམ་ཉིད་དེ། །གཉིས་པའི་གྲངས་ལས་མཆོག་དགའ་ཉིད། །གསུམ་པ་ལ་ནི་དགའ་བྲལ་ཏེ། །བཞི་པ་ལྷན་ཅིག་སྐྱེས་པར་བརྗོད། །ཅེས་འབྱུང་བ་
དང་༑ གུར་ལས། དགའ་བྲལ་དགའ་བ་དག་གི་མཐར། །རྟོག་པའི་དྲྭ་བ་རྣམ་པར་སྤངས། །འགྱུར་མེད་འཁྲུལ་པ་ལས་འདས་ཤིང་། །ཀྱེ་རྡོ་རྗེ་ཡི་རྣམ་པར་བསལ། །ཞེས་གསུངས་པས། ལྷན་སྐྱེས་དགའ་བ་བཞི་པར་བསྟན་པའི་ཕྱིར་རོ། །
གཉིས་པ་རིགས་པ་དང་འགལ་བ་ནི། སྐད་ཅིག་དགའ་བ་འཁོར་ལོ་ཡས་བབ་དང༌། །དབང་དང་དྲི་མ་ཁམས་གསུམ་འདོད་པ་དང་། །བསམ་གཏན་ས་ལམ་མས་བསྟན་ཕྱག་རྒྱ་དང་། །འབྲས་བུའི་གོ་རིམ་འཁྲུག་པའི་གནོད་པ་བབ། །ཅེས་ཏེ་བཟློག་
gཔར་མི་ནུས་པའི་རིགས་པའི་རྣམ་གྲངས་བཅུ་གཅིག་འབྱུང་བ་དཀྱུས་ལས་རྟོགས་པར་བྱའོ། །ཡང་ལྷན་སྐྱེས་དགའ་བ་བཞི་པར་འདོད་ཀྱང་། བྱང་སེམས་པདྨར་ཕབ་པ་ཚུར་ཕྲོགས་པ་ལས་སྐྱེའོ་ཞེས་ན། དེའང་མི་འཐད་དེ། རྒྱུད་ལས། མཆོག་
བརྒྱ་ ཞེ་གཉིས་
གོ ང་རྒྱུན་



མཐའ་དགའ་བྲལ་དང་པོར་ནི། །ཞེས་དང་
། བདེ་བ་ཆེན་པོའི་རྒྱུད་ལས། ཇི་སྲིད་གསང་བའི་ནོར་རྩེ་ལས། །མ་འཕྲོས་བར་དུ་ལྷན་ཅིག་སྐྱེས། །ཞེས་སོ། །གཉིས་པ་རང་གི་འདོད་པ་བརྗོད་པ་ལ། འདོད་པ་དངོས་དང་། དེ་ལ་རྩོད་སྤང་ངོ༌། །
དང་པོ་ལ། གནས་དང་ངོ་བོ་གོ་རིམ་ཡང་དག་གོ །དང་པོ་ནི། ཐབས་ཀྱི་རིགས་ཀྱི་རིགས་ཀྱི་བདག་པོའི་ཁ་དང་། ཤེས་རབ་ཀྱི་རྩ་མཛེས་པའི་སྣ་རྩེར་བྱང་སེམས་འཛོམ་པ་ནི་ཡང་དག་པའི་གནས་ཏེ། བདེ་བ་ཆེན་པོའི་རྒྱུད་ལས། རྡོ་རྗེ་རྩེ་མོར་རབ་
རྒྱས་འགྱུར། །ཞེས་དང་། རྒྱུད་ལས། ཨེ་ཡི་ཆ་བྱད་བཟང་པོ་གང་། །དབུས་སུ་བམ་གྱིས་རྣམ་པར་བརྒྱན། །བདེ་བ་ཐམས་ཅད་ཀྱི་ནི་གནས། །སངས་རྒྱས་རིན་ཆེན་ཟ་མ་ཏོག །ཞེས་གསུངས་པ་ལྟར་རོ། །གཉིས་པ་ངོ་བོ་ནི་དོན་གྱི་ཡེ་ཤེས་ཞེས་
# བྱ་བ་སངས་རྒྱས་ཀྱི་ཡེ་ཤེས་དང་མཐོང་ལམ་གྱི་ཡེ་ཤེས་ལ་སོགས་པ་མཚོན་པར་བྱེད་པ་དཔེའི་ཡེ་ཤེས་སྤྲོས་པ་དང་བྲལ་བ་སྟེ། རྒྱུད་ལས། ངག་གི་ལམ་འདས་སྤྱོད་ཡུལ་མིན། །འདིས་ནི་བྱིན་རླབས་རིམ་པའི་ཕྱིར། །ཀུན་མཁྱེན་ཡེ་ཤེས་དེ་ལྟ་བུ། །
ཞེས་སོ། །འོ་ན་དེ་དག་གི་བརྗོད་པ་ལ་སོགས་པས་མི་རྟོགས་ན། ཐབས་གང་གིས་རྟོགས་ཞེ་ན། དབང་བསྐུར་བ་ཕྱིའི་ཕྱག་རྒྱུ་དང་ནང་གི་ཕྱག་རྒྱ་ལས་རྟོག་ཏེ། རྒྱུད་ཡེ་ཤེས་སྙིང་པོ་ལས། ཕྱག་རྒྱ་ཆེན་པོའི་དོན་བསྟན་པ་དེ་ཐོབ་པར་བྱ་བའི་དོན་དུ་དེའི་
ཐབས་བཀའ་སྩལ་དུ་གསོལ། བཀའ་སྩལ་པ། ཁྱོད་ཀྱིས་བདག་ལ་ཞུས་པ་དང་། །ཉོན་ཅིག་ལྷ་མོ་རབ་ཏུ་བཤད། །ཕྱག་རྒྱ་ཆེན་པོ་ནི་བཞིར་དབྱེ་སྟེ། ལས་ཀྱི་དང་། དམ་ཚིག་གི་དང་། ཡེ་ཤེས་ཀྱི་དང་། ཆོས་ཀྱི་ཕྱག་རྒྱའོ། །ལས་ཀྱི་ཕྱག་རྒྱ་ནི་
576



༣
༄༅། །སྣང་བའི་རང་བཞིན་དགའ་བའི་ལོ་དང་ལྡན་པའོ། །དམ་ཚིག་གི་ཕྱག་རྒྱ་ནི། སྣང་བ་མཆེད་པའི་རང་བཞིན་སྐྱེ་མཆེད་ཀྱི་ལོ་དང་ལྡན་པའོ། །ཡེ་ཤེས་ཀྱི་ཕྱག་རྒྱ་ནི་སྣང་བ་ཐོབ་པའི་རང་བཞིན་ཁམས་ཀྱི་ལོ་དང་ལྡན་པའོ། །
ཆོས་ཀྱི་ཕྱག་རྒྱ་དེ་ནི་འོད་གསལ་བའི་རང་བཞིན་ནོ། །ཕྱག་རྒྱ་ཆེན་པོ་དེ་ཡང་འོད་གསལ་བ་མིན་པ་གཞན་ལས་མི་རྙེད་དོ། །གསོལ་པ། འོད་གསལ་ཇི་ལྟར་རྙེད། བཀའ་སྩལ་པ། ལས་དང་དམ་ཚིག་དང་ཡེ་ཤེས་དང་། ཆོས་ཀྱི་ཕྱག་རྒྱས་སོ། །
# གསོལ་པ། ཕྱག་རྒྱ་རྣམས་གང་ལས་རྙེད། བཀའ་སྩལ་པ། དབང་བསྐུར་བ་ཕྱིའི་ཕྱག་རྒྱུ་ལ་བརྟེན་ནས་ནང་གི་ཕྱག་རྒྱ་རྣམ་པས་རྙེད་དོ། །ཞེས་གསུངས་སོ། །གསུམ་པ་གོ་རིམ་ཡང་དག་པ་ནི། སྐད་ཅིག་མ་བཞི་པ་མཚན་ཉིད་ཐམས་ཅད་དང་བྲལ་
བའི་ཚེ་ལྷན་སྐྱེས་སྐྱེ་སྟེ། རྒྱུད་ལས། སྣ་ཚོགས་དང་པོའི་དགའ་བ་ཉིད། །རྣམ་སྨིན་ལ་ནི་མཆོག་དགའཉིད། །རྣམ་ཉེད་དགའ་བྲལ་དགའ་བ་ཉིད། །མཚན་བྲལ་ལྷན་ཅིག་སྐྱེས་དགའ་ཉིད། །ཅེས་དང་། དང་པོ་དགའ་བ་ཙམ་ཉིད་དེ། །གཉིས་པའི་
གྲངས་ལས་མཆོག་དགའ་ཉིད། །གསུམ་པ་ལ་ནི་དགའ་བྲལ་བཤད། །བཞི་པ་ལྷན་ཅིག་སྐྱེས་པར་བརྗོད། །ཅེས་བྱ་བ་ལ་སོགས་པ་མང་དུ་གསུངས་ལ། ཕྱག་ཐིག་ལས་ཀྱང་། དགའ་དང་མཆོག་གི་དགའ་བ་དང་། །དགའ་བྲལ་ལྷན་སྐྱེས་དེ་བཞིན་
ནོ༑ །དགའ་བ་ཞེས་བྱ་སྣང་བ་ཡིན། །མཆོག་དགའ་སྣང་བ་མཆེད་པར་བསྟན། །དགའ་བྲལ་སྣང་བ་ཐོབ་ཅེས་བྱ། །ལྷན་སྐྱེས་དེ་ཉིད་ཡང་དག་འདོད། །དེ་ཡི་དུས་ན་སྐད་ཅིག་སྐྱེ། །སྣ་ཚོགས་ལ་སོགས་མཚན་ཉིད་དོ། །ཞེས་སོ། །གཉིས་པ་རྩོད་
577
བརྒྱུ ཞེ་གསུམ་གོང་རྒྱན་



རྒྱུད་སྡེ་ཀུན་བཏུས་
སྤང་ལ་གཉིས་ལས། དགའ་བྲལ་དང་དགའ་བྲལ་གྱི་དགའ་བ་མི་འཁྲུལ་བར་བྱ་བ་ནི། དེ་ལྟ་ན་མཆོག་མཐའ་དགའ་བྲལ་ཞེས་སོགས་ཀྱི་ལུང་ཅི་ལྟར་དྲང་ཞེ་ན། ལུང་དེ་དག་གིས་ཁོ་བོ་ཅག་ལ་མི་གནོད་པར་མ་ཟད་ཕན་པ་ཉིད་ཡིན་ཏེ། དགའ་བ་གཞན་
ལས་མཆོག་ཏུ་གྱུར་པ་ལྷན་སྐྱེས་ཉིད། དུས་མཚན་ཉིད་དང་བྲལ་བའི་མཐར་ཐུག་པར་སྐྱེའོ། །འོ་ན་བྱང་སེམས་འཕོས་ནས་སམ་ཞེ་ན། དགའ་བྲལ་དང་པོར་ཏེ། དགའ་བའི་རྒྱུ་དང་བྲལ་བ་བྱང་སེམས་ཉམས་པ་ཡིན་པས། དེའི་དང་པོ་བྱང་སེམས་མ་
ཉམས་པའི་སྔོན་དུ་ཞེས་པའི་དོན་ཡིན་པས་སོ། །དེ་བཞིན་དུ། མཆོག་གི་མཐའ་དང་དགའ་བྲལ་དབུས། །ཞེས་པའང་དོན་དེ་ཉིད་ཡིན་ནོ། །དགའ་བྲལ་གྱི་དགའ་བ་ནི་ཁུ་བ་གནས་པའི་བདེ་བས་ཕྱི་བྱད་གཟུགས་སུ་ཞེན་པའི་དགའ་བ་དང་བྲལ་བས་དེ་
སྐད་ཅེས་བྱ་སྟེ། རྒྱུད་ཡེ་ཤེས་སྙིང་པོ་ལས། གང་ཞིག་དགའ་བྲལ་དེ་ནི་དགའ་བ་དང་བྲལ་བ་ཁུ་བ་འཕོ་ཞིང་འཇིག་པའོ། །དགའ་བྲལ་གྱི་དགའ་བ་ནི་ཁུ་བ་གནས་པ་སྟེ། འཕོ་བ་ལ་སོགས་པ་དང་བྲལ་བའི་ཕྱིར་རང་གིས་ཉམས་སུ་མྱོང་བའི་ངོ་
བོའོ། །གསོལ་པ། རང་གིས་ཉམས་སུ་མྱོང་བའི་དགའ་བྲལ་གྱི་དགའ་བ་དང་། ལྷན་ཅིག་སྐྱེས་པའི་དགའ་བའི་ཁྱད་པར་ཅི་ལགས། བཀའ་སྩལ་པ། ལྷན་ཅིག་སྐྱེས་པའི་དགའ་བ་ནི་དངོས་པོ་ཡང་མ་ཡིན་དངོས་མེད་ཀྱང་མ་ཡིན། ཞེས་སོགས་
རྣམ་གྲངས་སུམ་ཅུ་རྩ་ལྔ་བཤད་པའི་མཐར། རྣམ་པ་ཐམས་ཅད་དང་བྲལ་བ། མི་ཟད་པ། དྲི་མ་མེད་པ། སྐྱེ་བ་མེད་པ། འགག་པ་མེད་པ། རྟག་ཏུ་ཤར་བའོ། །གསོལ་པ། དེ་ལྟ་བུའི་ལྷན་ཅིག་སྐྱེས་པའི་དགའ་བ་དེ་གང་ལས་རྙེད། བཀའ་སྩལ་



།པ། དགའ་བྲལ་གྱི་དགའ་བ་ཉམས་སུ་མྱོང་བ་ལས་རྙེད་དེ། དེ་བཞིན་དུ་བསམ་གཏན་ལ་སོགས་པས་ནི་མ་ཡིན་ནོ། །གསོལ་པ་ལྷན་ཅིག་སྐྱེས་པའི་དགའ་བ་དེའི། དགའ་བྲལ་གྱི་དགའ་བ་ཉམས་སུ་མྱོང་བའི་རྒྱ་ལགས་
སམ༑ འབྲས་བུ་ལགས། བཀའ་སྩལ་པ། ལྷན་ཅིག་སྐྱེས་པའི་དགའ་བའི་རྒྱུ་ཡིན་གྱི། འབྲས་བུ་ནི་མ་ཡིན་ནོ་ཞེས་བྱ་བ་ལ་སོགས་པ་རྒྱ་ཆེར་གསུངས་སོ། །འདིར་དགའ་བྲལ་གྱི་དགའ་བ་དང༌། ལྷན་སྐྱེས་རྒྱུ་འབྲས་སུ་བཤད་པ་དེའང་བྲལ་འབྲས་
༩ མངོན་དུ་གྱུར་པ་ཡིན་གྱི། བསྐྱེད་འབྲས་གསར་དུ་བྱུང་བ་མ་ཡིན་ཏེ། མར་མེའི་རྐྱེན་གྱི་མུན་པ་ལས་ནོར་བུ་རྙེད་པ་མར་མེ་ལས་སྐྱེས་པ་མ་ཡིན་པ་བཞིན་ནོ། །དེ་ལྟར་ཡང་རྒྱུད་ལས། མུན་པ་ལ་ནི་མར་མེ་ལྟར། །ཞེས་སོ། །གཉིས་པ་ནི། མཆོག་
@ དགའ་དང་མཆོག་དགའི་དགའ་བ་ཡང་འཁྲུལ་བར་མི་བྱ་སྟེ། མཆོག་དགའ་ནི་དགའ་བ་གསུམ་པ་ཡིན་ལ། མཆོག་དགའི་དགའ་བ་ནི་དགའ་བ་གཞན་ལས་མཆོག་ཏུ་གྱུར་པ་ལྷན་སྐྱེས་ཡིན་པའི་ཕྱིར་ཏེ། རྒྱུད་ལས། མཆོག་དགར་བསྒོམ་པ་མེད་ཅིང་
སྒོམ་པ་པོ་ཡང་མེད། །ལུས་ཀྱང་མེད་ཅིང་གཟུང་བ་མེད་ཅིང་འཛིན་པའང་མེད། །ཤ་དང་ཁྲག་ཀྱང་མེད་ཅིང་བཤང་དང་གཅི་བ་མེད། །སྐྱག་བྲོ་རྨོངས་མེད་གཙང་སྦྲམཆོད་ཕྱིར་ཐོགས་མེད་དང་
། །ཆགས་མེད་སྡང་བ་མེད་དང་རྨོངས་མེད་ཕྲག་དོག་
མེད༑ །སེར་སྣ་མེད་དང་ང་རྒྱལ་མེད་ཅིང་མཐོང་བྱ་མེད། །བསྒོམ་དང་སྒོམ་པ་པོ་མེད་བཤེས་དང་དགྲ་མེད་ཅིང་། །རློམ་སེམས་མེད་པའི་ལྷན་ཅིག་སྐྱེས་པ་སྣ་ཚོགས་ཉིད། །ཅེས་གསུངས་པས་སོ།། །སྤྱི་དོན་གཉིས་པ་ཐབས་གཉིས་ཀྱི་དམིགས་
57།



མེད་བསྒོམ་པ་ལ། གཉི་གའི་དམིགས་པ་ལ་བརྟེན་ནས་སྐྱེས་པའི་ཡེ་ཤེས་བསྐྱང་ཚུལ་དང༌། རང་བྱིན་རླབས་ཀྱི་དམིགས་མེད་བྱེ་བྲག་ཏུ་བསྐྱང་ཚུལ་ལོ། །དང་པོ་ནི། དང་པོ་ཉིད་ནས་དམིགས་མེད་སྐྱེ་བ་མ་ཡིན་གྱི། ཐབས་གཉིས་གང་ཡང་རུང་བ་
ལས་ཡེ་ཤེས་ཅུང་ཟད་སྐྱེས་པ་ལ་བརྟེན་ནས་རྒྱུ་ལམ་འབྲས་བུ་ཐམས་ཅད་བརྗོད་དུ་མེད་པའི་རང་བཞིན་དུ་ཤེས་པར་བྱས་ནས་དམིགས་སུ་མེད་པའི་བསྒོམ་པ་སྟེ། སྒོམ་པ་པོ་མེད་བསྒོམ་པའང་མེད། །ལྷ་མེད་སྔགས་ཀྱང་ཡོད་མ་ཡིན། །སྤྲོས་པ་མེད་
པ པའི་རང་བཞིན་ལས། །སྔགས་དང་ལྷ་ནི་ཡང་དག་གནས། །ཅེས་གསུངས་པས་སོ། །བརྗོད་དུ་མེད་པའི་རང་བཞིན་ཡིན་ན་སྣ་ཚོགས་སུ་སྣང་བ་ཅི་ཞེ་ན། སྤྲོས་པ་མེད་པའི་རང་བཞིན་ལས། །སྔགས་དང་ལྷ་ནི་ཡང་དག་གནས། །ཞེས་ཏེ། ཀུན་,
#རྫོབ་ཙམ་དུ་སྣ་ཚོགས་པར་སྣང་ཡང་། དེ་ཐམས་ཅད་ལྷན་ཅིག་སྐྱེས་པའི་ཡེ་ཤེས་ཡིན་ནོ་སྙམ་དུ་ཤེས་པར་བྱས་ནས་བདག་མེད་པ་བསྒོམ་པ་སྟེ། དེ་ཉིད་ལྷན་ཅིག་སྐྱེས་པའི་གཟུགས་ཞེས་སོགས་སོ། །དེ་ཇི་ལྟར་བསྒོམ་སྙམ་ན། སམ་ཊ་ལས། སྟོང་
པ་བསྒོམ་པར་མི་བྱ་སྟེ། །སྟོང་མིན་བསྒོམ་པར་མི་བྱའོ། །སྟོང་པ་མི་སྤང་རྣལ་འབྱོར་པས། །སྟོང་མིན་ཡོངས་སུ་མི་སྤང་ངོ་། །སྟོང་དང་སྟོང་མིན་གཟུང་བ་ལས། །རྟོག་པ་ཉུང་མིན་སྐྱེ་བར་འགྱུར། །ཡོངས་སུ་སྤངས་ན་ཀུན་རྟོག་སྟེ། །དེ་ཕྱིར་
འདི་གཉིས་ཡོངས་སུ་སྤང་། །ཞེས་ཏེ། ཡོད་མེད་ལ་སོགས་པའི་མཐའ་ཐམས་ཅད་དང་བྲལ་བ་སྟེ། ཐ་ན་ཅི་ཡང་མི་བསྒོམ་མོ་སྙམ་པའི་རྣམ་པར་རྟོག་པའང་སྤོང་བའོ། །དེ་ལས་དང་པོ་པས་ཇི་ལྟར་མངོན་དུ་བྱ་སྙམ་ན། སམ་ཊ་ལས། རྣམ་པ་མེད་
58



༄༅། །ཅིང་དོགས་པ་མེད། །འདོད་པ་མེད་ཅིང་སྡིག་དང་བྲལ། །ཐོག་མ་ཐ་མའི་རྟོག་ལས་གྲོལ། །ནམ་མཁའ་ལྟ་བུར་མཁས་པས་བསྒོམ། །ཞེས་ཏེ། བསྒོམ་བྱའི་ཡུལ་འདི་ལ་བསྒོམ་བྱེད་ཀྱི་ཤེས་པ་འདིས་བསྒོམ་པའི་དངོས་
པོ་འདི་ལྟ་བུ་ཞིག་བསྒོམ་སྙམ་པའི་རྣམ་པར་རྟོག་པའང་མེད། ཉོན་མོངས་པ་དང་དེའི་འབྲས་བུ་སྡུག་བསྔལ་སྤོང་བའི་རྣམ་རྟོག་ཀྱང་མེད། འབྲས་བུ་སངས་རྒྱས་དང་དེ་སྒྲུབ་པའི་གཉེན་པོ་ཡེ་ཤེས་བརྟེན་པའི་རྣམ་རྟོག་ཀྱང་མེད་པར། དམིགས་པ་ལ་
བརྟེན་ནས་ཡེ་ཤེས་ཅུང་ཟད་སྐྱེས་པ་དང་བསྲེས་ནས་འཛིན་པ་མེད་པར་ཉམས་སུ་ལེན་པའོ། །འོ་ན་སྙིང་རྗེ་སྤངས་པར་མི་འགྱུར་རམ་ཞེ་ན། མཉམ་གཞག་དེའི་དོན་བླང་དོར་གྱི་མཚན་མ་གང་ཡང་མ་དམིགས་ཀྱང་། སེམས་འཁྲུལ་པའི་དབང་དུ་གྱུར་
པའི་བུ་གཅིག་པ་ལ། འཁྲུལ་པ་དེ་མེད་པར་ཤེས་པའི་མ་རྣམས་ཤིན་ཏུ་བརྩེ་བ་ལྟར། མཉམ་གཞག་ཏུ་སྟོང་ཉིད་རྟོགས་པའི་ཤེས་རབ་དང་ལྡན་པའི་གང་ཟག་དེ། རྗེས་ཐོབ་ཏུ་མ་རིག་པའི་འཁྲུལ་འཁོར་ལ་བདེན་པར་འཛིན་པའི་སེམས་ཅན་གྱི་ཕུང་པོ་ཇི་
སྙེད་པ་ལ། བཅོས་མ་མ་ཡིན་པའི་སྙིང་རྗེ་ཆེན་པོ་སྐྱེ་བར་འགྱུར་བ་ནི་རྟེན་ཅིང་འབྲེལ་བར་འབྱུང་བའི་སྙིང་པོ་རྒྱལ་བ་སྲས་དང་བཅས་པ་ཐམས་ཅད་ཀྱི་བསྟན་པའི་ཉིང་ཁུ་བླ་ན་མེད་པ་ཡིན་ནོ། །ཡང་རྗེས་ཐོབ་ཏུ་ཡུལ་སེམས་ཅན་ལ་དམིགས་པའི་སྙིང་རྗེ་
ཚུ་ ཆེན་པོས་ཀུན་ནས་བསླངས་པའི་བྱང་ཆུབ་སེམས་དཔའི་སྤྱོད་པ་རྒྱ་ཆེ་བ་རྣམས་ལ་བསླབས་པས་ཀྱང་། ནང་དུ་དེ་ཁོ་ན་ཉིད་རྟོགས་པའི་ཤེས་རབ་རྒྱུད་ལ་སྐྱེ་བར་འགྱུར་བ་ཡང་། རྟེན་ཅིང་འབྲེལ་བར་འབྱུང་བའི་དབང་ལས་ཡིན་ཏེ། གུར་ལས། སྟོང་
581



རྒྱུད་སྡེ་ཀུན་བཏུས་
ཉིད་སྙིང་རྗེ་ཐ་དད་མེད། །གང་དུ་སེམས་ནི་རབ་བསྒོམ་པ། །དེ་ནི་སངས་རྒྱས་ཆོས་དང་ནི། །དགེ་འདུན་གྱི་ཡང་བསྟན་པའོ། །ཞེས་དང་། སམ་ཊ་ལས། དམིགས་མེད་གནས་སུ་ཤེས་རབ་དང་། །དམིགས་མེད་སྙིང་རྗེ་ཆེན་པོ་ཉིད། །བློ་དང་
ལྷན་ཅིག་གཅིག་གྱུར་པ། །ནམ་མཁའི་ནམ་མཁའ་ཇི་ལྟ་བའོ། །ཞེས་གསུངས་པ་ལྟར་རོ། །གཉིས་པ་རང་བྱིན་རླབས་ཀྱི་དམིགས་མེད་བྱེ་བྲག་ཏུ་བསྒོམ་པ་ནི། བྱང་ཆུབ་སེམས་འགྲེལ་ལས། དམིགས་པ་མེད་པའི་སེམས་སུ་ནི། །གནས་པ་ནམ་
མཁའི་མཚན་ཉིད་དེ། །ནམ་མཁའི་བསྒོམ་པ་དེ་ཉིད་ནི། །སྟོང་ཉིད་བསྒོམ་པར་བཞེད་པ་ཡིན། །ཞེས་བྱ་བ་ལ་སོགས་པ་གསུངས་པ་ལྟར་ནམ་མཁའ་ལ་སེམས་བཟུང་བའམ། དབང་པོ་ཐ་མ་ཡུལ་ལ་ཡེ་ཤེས་ངོས་བཟུང་བའི་ཚུལ་གྱིས་སློབ་པ་
སྟེ༑ གསུམ་ལ་སྐྱབས་སུ་འགྲོ་བ་དང༌། བྱང་ཆུབ་ཀྱི་སེམས་དང་། བླ་མ་ཡི་དམ་བསྒོམ་པ་སྔོན་དུ་འགྲོ་བས་མེ་ཏོག་ལ་སོགས་པའི་རྟེན་ལ་རྣལ་འབྱོར་ཡན་ལག་བཞི་ལྡན་དུ་བསྒོམ་ན་མི་རྟོག་པའི་ཏིང་ངེ་འཛིན་སྐྱེ་བར་འགྱུར་ལ། དེ་ནས་སྒྲ་ལ་སོགས་
པའི་ཡུལ་གཞན་ལ་ཡང་སྤྲོ་ཞིང་བསྒོམ་པས་ཞི་གནས་ཀྱི་ཏིང་ངེ་འཛིན་མཐར་ཕྱིན་པར་འགྱུར་ཞིང་། དེ་ཉིད་མཐའ་བཞི་པོ་གང་དུ་ཡང་འཛིན་པ་མེད་པའི་ལྟ་བ་དང་བསྲེས་ཤིང་ཉམས་སུ་བླངས་པས་རང་བྱུང་གི་ཡེ་ཤེས་སྐྱེ་བར་འགྱུར་རོ། །དེ་ཡང་རྩ་རྒྱུད་
ལས༑ གང་ཕྱིར་ཡིད་ཀྱིས་མི་བསྒོམ་པར། །འགྲོ་བ་ཐམས་ཅད་བསྒོམ་པར་བྱ། །ཐམས་ཅད་ཆོས་ནི་ཡོངས་ཤེས་ནས། །བསྒོམ་པ་ཉིད་ནི་བསྒོམ་པ་མིན། །ཞེས་དང་། སམ་ཊ་ལས། གཟུགས་རྣམས་སྣ་ཚོགས་བལྟ་བ་དང་། །སྒྲ་རྣམས་ཉིད་
582



ས ༣ ༄༅། །ཀྱང་ཉན་པ་དང་། །སྨྲ་བ་དང་ནི་རྒོད་པ་དང་། །སྣ་ཚོགས་རོ་ནི་ཟ་བ་དང་། །ལས་རྣམས་ཐམས་ཅད་བྱེད་པ་ནི། །གཞན་དུ་སེམས་ནི་མི་འགྲོ་བས། །དེ་ཉིད་རིག་པའི་རྣལ་འབྱོར་པའི། །རྣལ་འབྱོར་རྟག་ཏུ་སྐྱེ་བར་
འགྱུར༑ །ཞེས་གསུངས་པའི་དོན་ཡིན་ནོ།། །།སྤྱི་དོན་གཉིས་པ་ཐབས་ལས་བྱུང་བའི་ཡེ་ཤེས་ཀྱི་མཚན་ཉིད་ལ། དོན་དམ་སྤྲོས་བྲལ་ལས་ཀུན་རྫོབ་ཏུ་ལྷ་སྔགས་གནས་པ། འཁོར་འདས་ཐམས་ཅད་རྣལ་འབྱོར་པའི་ཏིང་ངེ་འཛིན་ལས་བྱུང་བའོ། །
གླུ དང་པོ་ནི། གལ་ཏེ་ཆོས་ཐམས་ཅད་རང་བཞིན་གྱིས་མ་གྲུབ་ན། སངས་རྒྱས་བསྒྲུབ་པའི་ཕྱིར་དུ་བཟླས་བསྒོམ་ལ་སོགས་པའི་ངལ་བ་བྱེད་པ་དོན་མེད་དེ། ལྷ་དང་སྔགས་ལ་སོགས་པ་མེད་པའི་ཕྱིར་རོ་ཞེ་ན། དོན་དམ་གྱི་དོན་བསྒྲུབ་བྱ་བསྒྲུབ་བྱེད་དེ་
དག་མེད་ཀྱང༌། སྤྲོས་བྲལ་གྱི་ངང་ནས་ལྷན་ཅིག་སྐྱེས་པ་བདེ་བ་ཆེན་པོའི་སྔགས་དང་ལྷ་འབྱུང་བ་ལ་སྐྱོན་མེད་ཅིང་། དེ་ལྟར་ཤེས་པའི་བཟླས་བསྒོམ་ལ་སོགས་པས་གྲོལ་བའི་གྲོགས་ཀྱང་བྱེད་དེ། རྒྱུད་ལས། སྒོམ་པ་པོ་མེད་བསྒོམ་པའང་མེད། །
ལྷ་མེད་སྔགས་ཀྱང་ཡོད་མ་ཡིན། །སྤྲོས་པ་མེད་པའི་རང་བཞིན་ལས། །སྔགས་དང་ལྷ་ནི་ཡང་དག་གནས། །ཞེས་གསུངས་སོ། །གཉིས་པ་ནི། གལ་ཏེ་དེ་ལྟར་བསྒོམ་ཀྱང་ཆོས་རྣམས་ཀྱི་ཆོས་ཉིད་ཤེས་པར་མི་འགྱུར་ཏེ། ཡུལ་དང་དེའི་ཆོས་ཉིད་
ཙ ཐ་དད་དོ་ཞེ་ན། ཐ་དད་ཅིག་ཡོད་ན་དེ་ལྟར་འགྱུར་ཡང་། སྣང་བ་སྣ་ཚོགས་ཀྱང་ལྷན་ཅིག་སྐྱེས་པའི་ཡེ་ཤེས་རང་ཉིད། དེའི་ཆོས་ཉིད་ཀྱང་རང་ཉིད་ལས་ལོགས་པ་མ་ཡིན་ཏེ། རྒྱུད་ལས། ང་ལས་འགྲོ་བ་ཐམས་ཅད་བྱུང་། །ང་ལས་གནས་གསུམ་
བརྒྱ་ ཞེ་དྲུག་
གོ
ང་རྒྱུན་



-
པོ་ཡང་བྱུང་། །ང་ཡིས་འདི་ཀུན་ཁྱབ་པ་སྟེ། །འགྲོ་བའི་རང་བཞིན་གཞན་མ་མཐོང་། །ཞེས་གསུངས་སོ།། །།སྤྱི་དོན་གསུམ་པ་བསྐྱེད་ཅིང་བོགས་དབྱུང་བ་ལ། ཐབས་ཀྱི་བརྟེན་ཚུལ་དང་
། གོམས་ན་རྒྱུན་གྱི་ཏིང་ངེ་འཛིན་འབྱུང་བའོ། །དང་པོ་
ནི༑ ཐོག་མར་རྩོལ་བ་དང་བཅས་པས་ཟ་འཆག་ལ་སོགས་པའི་སྤྱོད་ལམ་ཐམས་ཅད་དུ་ཏིང་ངེ་འཛིན་དེ་ཉིད་དྲན་པར་བྱས་པས་ཕྱིས་རྨི་ལམ་ཚུན་ཆད་དུ་རང་གི་ངང་གིས་རྣལ་འབྱོར་དྲན་པའི་ཐབས་སུ་འགྱུར་བ་སྟེ། རྒྱུད་ལས། བཟའ་དང་བཏུང་དང་
བླུགས་པ་དང་། །ཉལ་དང་ལོག་དང་སེམས་དཔའ་ན། །ཕྱག་རྒྱ་ཆེན་པོ་མངོན་འདོད་པས། །དེ་ནས་མངོན་དུ་འགྲོ་བར་འགྱུར། །ཞེས་སོ། །གཉིས་པ་ནི། དེ་ལྟ་བུའི་རྣལ་འབྱོར་གྱིས་ཉིན་མཚན་མེད་པར་གནས་ན་ཡུལ་རྐྱེན་གྱིས་མི་གནོད་ཅིང་གྲོལ་
# བའི་གྲོགས་སུ་གྱུར་ནས་དངོས་གྲུབ་མྱུར་དུ་ཐོབ་པར་འགྱུར་ཏེ། རྩ་རྒྱུད་ལས། ཆུ་བོའི་རྒྱུན་ནི་རབ་འབབ་དང་། །མར་མེའི་རྩེ་མོ་རབ་བཅིངས་ལྟར། །རྟག་ཏུ་དེ་ཉིད་རྣལ་འབྱོར་གྱིས། །ཉིན་དང་མཚན་དུ་རྣམ་པར་གཞག །ཞེས་དང་། སམ་ཊ་
ལས༑ དབང་པོ་གང་དང་གང་ལམ་ཉིད། །དེ་ནི་དེ་ཡི་ངོ་བོར་འགྱུར། །མཉམ་པར་མ་གཞག་རྣལ་འབྱོར་གྱིས། །རྟག་པར་ཤིན་ཏུ་མཉམ་གཞག་ཉིད། །ཅེས་གསུངས་སོ།། །།སྤྱི་དོན་བཞི་པ་བར་ཆད་བསལ་བ་ལ་གཉིས་ལས། དང་པོར་བར་
ཆད་ཀྱི་རྣམ་གྲངས་ནི་འབྱུང་བ་ལུས་འཁྲུགས་ཀྱི། ཕྱི་རོལ་གདོན་གྱི། ཏིང་ངེ་འཛིན་སེམས་ཀྱི་བར་ཆད་རྣམས་ཏེ། །ས་དང་ཆུ་དང་རླུང་དང་ནི། །མེ་དང་ནམ་མཁའ་ཉིད་དང་ནི། །རང་གཞན་རིག་པའི་ཚོར་བ་ཡི། །ཀུན་གྱི་སྐད་ཅིག་མི་ནོན་ཏེ། །
584



༣ ༄༅། །ཞེས་སོ། །གཉིས་པ་དེ་སེལ་བ་ནི་ཏིང་ངེ་འཛིན་ཉིད་ཀྱིས་ཏེ། །ཀུན་གྱིས་སྐད་ཅིག་མི་གནོན་ཏེ། །མཐོ་རིས་མི་ཡུལ་རྐང་འོག་གི །སྐད་ཅིག་ལ་ནི་གཟུགས་གཅིག་འགྱུར། །རང་གཞན་ཆ་ཡི་རྣམ་རྟོག་གིས། །གནོན་པ་
ཉིད་ནི་ནུས་པ་མིན། །ཞེས་སོ།། །།སྤྱི་དོན་ལྔ་པ་ཏིང་ངེ་འཛིན་གྱི་དྲོད་རྟགས་ནི། འབྱུང་བ་ལྔའི་རླུང་རྣམས་ཡེ་ཤེས་ཀྱི་རླུང་དུ་འདུས་པའི་རྟགས་སུ། དུ་བ་ལ་སོགས་པའི་རྟགས་ལྔ་མཐོང་བ་འབྱུང་སྟེ། གུར་ལས། དང་པོ་སྤྲིན་གྱི་རྣམ་པ་སྟེ། །
# གཉིས་པ་དུ་བ་འདྲ་བ་ཉིད། །གསུམ་པ་མེ་ཁྱེར་རྣམ་པ་ཉིད། །བཞི་པ་མར་མེ་ཉེར་འབར་བ། །ལྔ་པ་རྟག་ཏུ་སྣང་བ་སྟེ། །སྤྲིན་མེད་ནམ་མཁའ་འདྲ་བ་ཉིད། །དེ་ནི་ཐམས་ཅད་མཁྱེན་པའི་རྒྱུ། །དངོས་གྲུབ་ཉེ་བར་འགྱུར་བ་ཡིན། །ཕྱི་ནས་སྒྱུ་མའི་རྣམ་
# པ་ལྔར། །རྨི་ལམ་རྣམ་པའི་སྐད་ཅིག་འགྱུར། །ཁམས་གསུམ་རྒྱུ་དང་མི་རྒྱུ་བ། །མ་ལུས་ལུས་པ་མེད་པར་འགྲུབ། །ཞེས་གསུངས་སོ། །དེ་ལྟར་དེ་ཁོ་ན་ཉིད་ཀྱི་ལྟ་བ་རིམ་པ་གཉིས་ཀྱི་མངོན་པར་རྟོགས་པ་དང་བཅས་པ་འདི་དག་ལས་དང་པོ་པ་ལ་#
ཆེས་མཁོ་བར་མཐོང་ནས་ཅུང་ཟད་ཞིབ་པར་བྲིས་པ་ཡིན་ནོ།། །།སྤྱི་དོན་བཞི་པ་དྲོད་ཐོབ་ནས་སེམས་ཀྱི་བརྟན་གཡོ་བརྟག་པའི་ཕྱིར་སྤྱོད་པ་ལ་སྔོན་དུ་འགྲོ་བ་དྲོད་དང་། དེ་ཐོབ་ནས་སྤྱད་པའི་སྤྱོད་པའོ། །དང་པོ་ལ། ངོ་བོ་རབ་དབྱེ་མཚན་ཉིད་
དང་
༑ །ཐོབ་བྱེད་བརྟན་བྱེད་མཚམས་སྦྱར་རོ། །དང་པོ་ངོ་བོ་ནི་བསྒོམ་པའི་སྟོབས་ཀྱིས་སྔར་མ་སྐྱེས་པའི་ཡེ་ཤེས་སྐྱེ་བའི་སྔ་ལྟས་སུ་གྱུར་པའི་ཉམས་མྱོང་ལ་དྲོད་ཅེས་བྱའོ། །གཉིས་པ་དབྱེ་བ་ནི། དེ་ཉིད་ལ་ནང་སེལ་གྱི་སྒོ་ནས་ཆུང་དུ་དང་འབྲིང་དང་



ཆེན་པོ་གསུམ་དུ་ཡོད་དོ། །གསུམ་པ་དབྱེ་བ་སོ་སོའི་མཚན་ཉིད་ལ་སྤྱིའི་དང་། ཆུང་འབྲིང་གསུམ་གྱི་མཚན་ཉིད་དོ། །དང་པོ་ནི། རིམ་གཉིས་བསྒོམ་པ་ལས་དུ་བ་ལ་སོགས་པའི་རྟགས་རྣམས་ཤར་བ་སྟེ་གོང་དུ་བརྗོད་ཟིན་ཏོ། །གཉིས་པ་ལ་ཆུང་ངུའི་
མཚན་ཉིད་ནི། ཆོས་བརྒྱད་ཅུང་ཟད་མགོ་སྙོམས། ཉོན་མོངས་གློ་བུར་བ་བཟློག འཇིགས་པ་དང་མྱ་ངན་ལ་སོགས་པས་གཟིར་བར་མི་ནུས་པ་ནི་གསང་སྔགས་ཀྱི་ལུགས་ཀྱི་དྲོད་ཆུང་ངུ་ཞེས་བྱ་བ། ཕ་རོལ་ཏུ་ཕྱིན་པ་དང་བསྟུན་ན་སྦྱོར་ལམ་སྐྱེ་བའི་ལྔ་
ལྟས་ཡིན་ཏེ། རྒྱུད་ལས། འཇིགས་སྨྱོ་དེ་བཞིན་སྡུག་བསྔལ་དང༌། །མྱ་ངན་གདུང་བ་འཚེ་བ་དང་། །འདོད་ཆགས་ཞེ་སྡང་གཏི་མུག་ཆེས། །སྒྲུབ་པ་པོ་ནི་ཉོན་མི་མོངས། །ཞེས་སོ། །འབྲིང་པོ་ནི་ཚར་བཅད་རྗེས་བཟུང་གང་རུང་ནུས་པ་སྟེ་མཐོང་
# ལམ་སྐྱེ་བའི་སྔ་ལྟས་སོ། །ཆེན་པོ་ནི་དེ་གཉིས་ཐོགས་མེད་དུ་ནུས་པ་སྟེ། བསྒོམ་ལམ་སྐྱེ་བའི་སྔ་ལྟས་སོ། །དེ་གཉི་གའང་རྒྱུད་ལས། ཕན་དང་གནོད་པའི་འབྲས་འབྱུང་བ། །དེ་ལྟར་ངེས་པར་ཤེས་ནས་ནི། །ཇི་ལྟར་དེ་ནི་སྐད་ཅིག་ཀྱང་། །རྣལ་| %
འབྱོར་པ་རྣམས་ངུ་འབོད་གནས། །ཞེས་སོ། །བཞི་པ་མ་ཐོབ་པ་ཐོབ་པར་བྱེད་པའི་ཐབས་ལ། ཆུང་ངུ་ཐོབ་པར་བྱེད་པའི་ཐབས་ནི། རིམ་གཉིས་བརྩོན་འགྲུས་དྲག་པོས་བསྒོམ་པ་སྟེ། བསྐྱེད་པའི་རིམ་པའི་རྣལ་འབྱོར་གྱིས། །བརྟུལ་ཞུགས་ཅན་གྱིས་
སྤྲོས་པ་བསྒོམ། །སྤྲོས་པ་རྨི་ལམ་ལྟར་བྱས་ནས། །སྤྲོས་པ་ཉིད་ནི་སྤྲོས་མེད་བྱེད། །ཅེས་སོ། །འབྲིང་ཐོབ་པར་བྱེད་པའི་ཐབས་ནི་ཀུན་འདར་གསང་སྤྱོད་སྟེ། སམ་ཊ་ལས། ཡང་ནི་བསྒོམ་པ་ནུས་པ་ན། །བསྡུས་ནས་བྱིས་པའི་རྩེ་བ་བྱ། །



བརྒྱ་ ཞེ་བརྒྱད་
༄༅། །ཞེས་གསུངས་ཏེ་གོ་སླའོ། །ཆེན་པོ་ཐོབ་པར་བྱེད་པ་ནི། སྒྲུབ་པ་ཆེན་པོ་ཟླ་བ་བཅོ་བརྒྱད་བྱ་ཞིང་། དེས་ཀྱང་མ་གྲུབ་ན་ལྷ་གནད་ལ་བོར་བ་ཞེས་བྱ་བ་དྲག་ཤུལ་གྱི་བསྒྲུབ་པ་བྱ་བ་སྟེ། མངོན་པར་རྟོགས་པ་ནི་རྡོ་རྗེ་གུར་དུ་
རྟོགས་པར་བྱའོ། །ལྔ་པ་ཐོབ་པ་བརྟན་པར་བྱེད་པ་ནི། ཟླ་བ་ཕྱེད་དུ་སྔར་གྱི་དེ་ལ་གོམས་པར་བྱེད་པ་སྟེ་རྒྱུད་ལས། བརྩེ་བས་དངོས་གྲུབ་དོན་དུ་ཡང་། །ཟླ་བ་ཕྱེད་དུ་ཡོངས་སུ་རྟོགས། །ཉི་མ་གཅིག་ཀྱང་མ་ཆད་པར། །བསྒོམ་པ་ཡོངས་སུ་བརྟགས་
«4 པར་གྱིས། །ཞེས་སོ། །དྲུག་པ་དྲོད་དང་སྤྱོད་པ་མཚམས་སྦྱར་བ་ནི། དྲོད་ཆུང་དུ་ཐོབ་ནས་ཀུན་འདར་གསང་ནས་སྤྱོད། འབྲིང་ཐོབ་ནས་ཀུན་འདར་འཇིག་རྟེན་པའི་མངོན་དུ་སྤྱོད། ཆེན་པོ་ཐོབ་ནས་ཀུན་ཏུ་བཟང་པོ་སྤྱོད་དོ་ཞེས་ཤེས་པར་
བྱའོ།། །།སྤྱི་དོན་གཉིས་པ་དྲོད་ཐོབ་ནས་སྤྱད་པའི་སྤྱོད་པ་དངོས་ལ། ངོ་བོ་དབྱེ་བ་མཚན་ཉིད་དང་། །དུས་དང་གང་ཟག་དགོས་པའོ། །དང་པོ་ནི། ཐོག་མར་དངོས་པོ་ཐམས་ཅད་ཀྱི་བླ་མ་མཉེས་པར་བྱས། ལུས་ཀྱང་སེམས་ཅན་ལ་བསྔོས་ནས་
སྤྱོད་པ་ལ་འཇུག་པ་སྟེ། སམ་ཊ་ལས། དཔལ་ལྡན་སློབ་དཔོན་རྡོ་རྗེ་ཅན། །ཀུན་གྱི་མགོན་པོ་ཕྱག་འཚལ་ལོ། །ཞེས་དང་། ལུས་ཀྱི་སྦྱིན་པ་བྱིན་ནས་ནི། །ཞེས་སོ། །དེ་ནས་སྤྱོད་པ་དངོས་ནི། དེ་ཁོ་ན་ཉིད་རྟོགས་པས་ཀུན་ནས་བསླངས་པའི་ལུས་
འ ངག་གཡོ་ཞིང་རྒྱུ་བའི་བྱ་བ་ཁྱད་པར་ཅན་ཏེ། དེ་ཡང་ཆས་གོས་དང་བཟའ་བཏུང་དང་རྒྱན་ཆ་དང་སྣོད་དང་དུས་དང་གནས་དང་གྲོགས་ལ་སོགས་པ་ཐམས་ཅད་ངེས་པ་མེད་པར་སྤྱོད་པ་སྟེ། སམ་ཊ་ལས། གང་ཞིག་བྱ་བ་མ་ཡིན་པ་དེ་ནི་བྱ་བ་།
57



དང་༑ བགྲོད་པ་དང་བགྲོད་པར་བྱ་བ་མ་ཡིན་པ་རྣམ་པར་རྟོག་པ་དང་། བཟའ་བ་དང་བཟའ་བར་བྱ་བ་མ་ཡིན་པ་དང་། སྡུག་པ་དང་མི་སྡུག་པ་དང་། བཏུང་བ་དང་བཏུང་བ་མ་ཡིན་པར་སྔགས་པས་མི་བྱ་སྟེ། སྐུ་དང་། གསུང་དང་། ཐུགས་
མཉམ་པར་འགྱུར་རོ། །ཞེས་བྱ་བ་ལ་སོགས་པ་གསུངས་སོ། །འོན་ཀྱང་ལུས་ངག་གི་དམ་ཚིག་ལས་བླ་མ་ལ་ཕྱག་བྱ་བ་ནི་མི་འདོར་ཏེ། ཡེ་ཤེས་ཀྱི་དམ་ཚིག་ཡིན་པའི་ཕྱིར་རོ། །དེ་ཡང་སམ་ཊ་ལས། རྒྱལ་བས་མཆོད་པའི་སློབ་དཔོན་ནི་སེམས་ཅན་
ཡིན་ཡང་། ཡེ་ཤེས་ཀྱི་དམ་ཚིག་གིས་རྟག་ཏུ་དངོས་གྲུབ་སྦྱིན་པར་བྱེད་དེ། བློ་དང་ལྡན་པ་ལ་ཕྱོགས་བཅུར་བཞུགས་པས་མཆོད་པར་བྱེད་དོ། །གང་ཕྱིར་རྫོགས་པའི་སངས་རྒྱས་དང་། བྱང་ཆུབ་སེམས་དཔའི་བསོད་ནམས་གང་ཞིག་སློབ་དཔོན་གྱི་བ་
སྤུའི་ཁུང་བུའི་རྩེ་མོ་ལ་མཐོང་བ་དེའི་ཕྱིར། བྱང་ཆུབ་སེམས་དཔས་སློབ་དཔོན་ལ་སངས་རྒྱས་ཀྱི་མཆོད་པ་བྱེད་པ་མཐོང་ངོ༌། །ངེས་པར་རང་གི་དམ་ཚིག་སངས་རྒྱས་འདོད་པས་དངོས་གྲུབ་སྦྱིན་པར་བྱེད་པ་བླ་མ་དམ་པ་ལ་སྨད་པར་མི་བྱ་བ་
དང་༑ ཞེས་དང་། དངོས་གྲུབ་ཐོབ་པའི་སློབ་མ་གང་། །ཡང་དག་ཡེ་ཤེས་སྣང་བ་པོ། །མནར་མེད་སྤངས་པའི་རྒྱུ་ཡི་ཕྱིར། །གྲུབ་པ་བླ་མ་མངོན་ཕྱག་འཚལ། །ཞེས་སོ། །གཉིས་པ་དབྱེ་ན་ཀུན་འདར་དང་ཀུན་བཟང་གཉིས་ཏེ། སམ་ཊ་
ལས༑ གང་ཞིག་འགྲོ་ལ་ཕན་དོན་དུ། །ཀུན་འདར་གྱི་ནི་སྤྱོད་པ་གསུངས། །ཞེས་དང་། ཀུན་བཟང་མཚུངས་པ་མེད་གྲུབ་པ། །སྤྱོད་པ་ངེས་རིག་རྡོ་རྗེ་ཅན། །ཞེས་སོ། །དེ་ཡང་། དང་པོའི་མིག་གི་རྣམ་གྲངས་ལ། སྨྱོན་པ་བརྟུལ་



༄༅། །ཞུགས། རྒྱལ་བུ་གཞོན་ནུ། གསང་སྤྱོད་ཅེས་བྱ་ལ། ཕྱི་མ་ལ་ཕྱོགས་ལས་རྣམ་རྒྱལ། རྒྱལ་ཚབ་ཆེན་པོ། འཇིག་རྟེན་པའི་མངོན་དུ་སྤྱོད་པ་ཞེས་བྱའོ། །གསུམ་པ་དབྱེ་བ་སོ་སོའི་མཚན་ཉིད་ནི། སྨྱོན་པ་དང་འདྲ་བས་
འཇིག་རྟེན་པ་ཀུན་འཇིགས་ཤིང་འདར་བས་ཀུན་འདར་རམ། ཨ་ཝ་དྷཱ་ཏིའི་ཞེས་པ་གཉིས་སྤངས་ཏེ། རྒྱུད་ལས། བཟའ་དང་བཟའ་མིན་སྤྱོད་པ་དང་། །དེ་བཞིན་བཏུང་དང་བཏུང་མིན་ཉིད། །བགྲོད་དང་བགྲོད་མིན་སྔགས་པ་ཡི། །རྣམ་རྟོག་ཉིད་དུ་
ཨ# མི་བྱའོ། །ཞེས་དང་། སམ་ཊ་ལས། བཟའ་དང་བཟའ་མིན་ཇི་སྙེད་པ། །སྨྱོན་པའི་སྦྱོར་བས་བཟའ་བར་བྱ། །ཞེས་དང་། དེ་བཞིན་དུ། ཤིན་ཏུ་གསང་བར་ཡོ་ག་བསྒོམ། །ཞེས་སོ། །ཀུན་བཟང་ནི་རང་གི་རྟོགས་པ་ཡེ་ཤེས་ཀྱི་ངོ་བོ་ཀུན་ཏུ་བཟང་
སྤྱི པོར་རྟོགས་པའི་ཕྱིར་རམ། ཀུན་ཏུ་བཟང་པོའི་དངོས་གྲུབ་ཐམས་ཅད་འདི་ལས་འབྱུང་བའི་ཕྱིར་ཀུན་ཏུ་བཟང་པོ་སྟེ། ལུང་ནི་བཤད་ཟིན་ཏོ། །མི་མཐུན་པའི་ཕྱོགས་ཐམས་ཅད་ལས་རྒྱལ་བས་ན་ཕྱོགས་ལས་རྣམ་རྒྱལ་ཏེ། སམ་ཊ་ལས། འདི་ནི་བསྒོམ་
པ་ཐམས་ཅད་ཀྱི། །ཕྱོགས་ལས་རྣམ་རྒྱལ་ངེས་པར་བརྗོད། །ཅེས་སོ། །དེ་ཉིད་ས་བཅུ་ཐོབ་པ་ལྟར་གཞན་དོན་ཐོགས་པ་མེད་པར་བྱེད་ནུས་པས་རྒྱལ་ཚབ་ཆེན་པོ་སྟེ། སམ་ཊ་ལས། ཡང་ནི་དཔལ་ལྡན་རྒྱལ་ཚབ་ཆེ། །བརྟུལ་ཞུགས་སྤྱོད་པའང་
འཚ བསྒྲགས་པའང་ཉིད། །སེམས་ཅན་ཀུན་གྱི་དོན་གྱི་ཕྱིར། །གང་གི་དངོས་གྲུབ་མཐར་འགྲོ་བ། །ཞེས་སོ། །བཞི་པ་དུས་ལ། གང་གི་ཚེ་སྤྱད་པ་དང་། ཇི་སྲིད་གཅིག་སྤྱད་པའོ། །དང་པོ་ནི། དྲོད་ཆུང་ངུ་ཐོབ་ནས་ཀུན་འདར་གསང་སྤྱོད་མཚན་མོ་ །
89



སྤྱོད་ལ། ཉིན་པར་རང་གི་རིགས་དང་མཐུན་པར་སྤྱོད་ཅིང་སྡོད་དོ། །དེས་དྲོད་འབྲིང་སྐྱེས་པ་དང་ཀུན་འདར་འཇིག་རྟེན་པའི་མངོན་དུ་སྤྱོད་པ་ཞེས་བྱ་བ་རང་གི་ཡུལ་འཁོར་སྤངས་ཏེ། རིགས་ལ་སོགས་པ་གསང་ནས་སྨྱོན་པར་བརྫུས་ཏེ་སྤྱོད་པའོ། །
དེས་དྲོད་ཆེན་པོ་ཟག་མེད་ཀྱི་ཡེ་ཤེས་མཐོང་ལམ་ཐོབ་ནས། ལུང་བསྟན་པའི་ཕྱག་རྒྱ་བྱུང་བ་ན། ཀུན་བཟང་གི་སྤྱོད་པས་ས་ལྷག་མ་རྣམས་བགྲོད་ལ། གལ་ཏེ་ཀུན་འདར་སྤྱོད་ཀྱང་དྲོད་ཆེན་པོ་མ་ཐོབ་ན་དངོས་པོ་ལ་མངོན་པར་ཞེན་པ་ཡིན་པས་དྲག་ཤུལ་
༧ གྱི་སྒྲུབ་པ་བྱེད་དོ། །གཉིས་པ་ཇི་སྲིད་ཅིག་སྤྱོད་པ་ནི་ཟླ་བ་རེ་རེ་སྟེ། རྒྱུད་ལས། ཟླ་བ་གཅིག་ཏུ་གསང་ལ་སྤྱོད། །ཅེས་དང་། ཟླ་བ་གཅིག་གིས་སྐལ་ལྡན་བར། །འགྱུར་བ་འདི་ལ་ཐེ་ཚོམ་མེད། །ཞེས་གསུངས་སོ། །འོན་ཀྱང་ཀུན་བཟང་གི་སྤྱོད་
པ་ཟླ་བ་དང་ལོ་ལ་སོགས་པ་མཐའ་གཅིག་ཏུ་ངེས་པ་མེད་པར་སྤྱོད་ཀྱང་སྲིད་དོ། །ལྔ་པ་གང་ཟག་ནི་དྲོད་ཐོབ་ཅིང་ཚེ་འདི་ལ་མཆོག་གི་དངོས་གྲུབ་འདོད་པའི་ཆོས་གཉིས་ལྡན་ཏེ། རྒྱུད་ལས། ཅུང་ཟད་དྲོད་ནི་ཐོབ་པ་ན། །གལ་ཏེ་སྤྱོད་པ་བྱེད་འདོད་
༣ པས༑ །གལ་ཏེ་འགྲུབ་གྱུར་འདོད་ཡོད་ན། །འདིས་ནི་སྤྱོད་པ་སྤྱད་པ་ཉིད། །ཅེས་གསུངས་སོ། །དྲོད་མ་ཐོབ་ན་མ་ཡིན་ཏེ། རྒྱུད་ལས། གང་བཤད་འཇིགས་པའི་གཟུགས་ཅན་གྱི། །སྤྱོད་པ་ལོངས་སྤྱོད་ཕྱིར་མ་གསུངས། །ཞེས་དང་། གསང་བ་
གྲུབ་པ་ལས། གང་ཕྱིར་དེ་ཉིད་མེད་བཞིན་དུ། །ངོ་མཚར་ཆེ་བ་ལྟར་བྱེད་པ། །ཇི་སྲིད་ནམ་མཁའ་མི་འཇིག་པ། །ཤི་བའི་འོག་ཏུ་དམྱལ་བར་སྐྱེ། །ཞེས་བཤད་པས་སོ། །དྲུག་པ་དགོས་པ་ལ། ཀུན་འདར་གྱི་དགོས་པ་ནི། སེམས་ཀྱི་བརྟན་གཡོ་
590



i
བརྒྱ་ ལྔ་བཅུ་ཐམ་པ་
༄༅། །བརྟག་པ་དང་། གྲུབ་པ་ཐོབ་པའི་ས་གྲོགས་དབང་དུ་བྱ་བ་ལ་སོགས་པ་རང་དོན་གཙོ་བོ་སྟེ། རྒྱུད་ལས། ཡིད་ནི་བརྟེན་ནམ་གཡོའམ་ཅི། །རང་གི་སེམས་ནི་སོ་སོར་བརྟག །ཅེས་སོ། །ཀུན་བཟང་ནི་སེམས་ཅན་སྨིན་
པར་བྱ་བ་དང་། རང་གི་ས་ལམ་ལྷག་མ་རྣམས་བགྲོད་དེ། སེམས་ཅན་གྱི་དོན་དུ་དེ་ཁོ་ན་ཉིད་གྲུབ་པ་རྣམས་ཀྱི་མཐར་ཐུག་པར་འགྲོ་བ་སྟེ། སམ་ཊ་ལས། སེམས་ཅན་རྗེས་སུ་བཟུང་བའི་རྒྱུར། །བློ་ལྡན་ཆེན་པོས་རྒྱུ་བར་བྱ། །ཞེས་དང་། རྩ་རྒྱུད་
ལས༑ གང་གི་དངོས་གྲུབ་མཐར་འགྲོ་བ། །ཀྱེ་ཡི་རྡོ་རྗེས་དངོས་གྲུབ་རྒྱུས། །ཅེས་གསུངས་སོ།། །།སྤྱི་དོན་ལྔ་པ་མཆོག་གི་དངོས་གྲུབ་ཀྱི་ཉེ་བའི་རྒྱུ་ཨཱ་ལི་ཀཱ་ལིའི་བདག་ཉིད་བསྒོམ་པ་ལ། ཉེ་རྒྱུའི་དགོས་པ་དང་། ཉམས་སུ་བླང་བའི་ཚུལ་
% ལོ༑ །དང་པོ་ནི། ཕྱག་རྒྱ་ཆེན་པོ་མཆོག་གི་དངོས་གྲུབ་ནི་ཕྱག་རྒྱུ་ལ་བརྟེན་ནས་འགྲུབ་པར་འགྱུར་གྱི། མ་བརྟེན་ན་དེ་ལྟ་མ་ཡིན་ཏེ། རྒྱུད་ལས། དངོས་གྲུབ་མཚན་ཉིད་མི་ཕྱེད་པ། །ཕྱག་རྒྱ་རྣལ་འབྱོར་པ་ཡིས་འགྲུབ། །ཅེས་དང་། སམ་ཊ་
ལས༑ ཐབས་དང་ཤེས་རབ་ཉིད་མ་རྟོགས་པར་སངས་རྒྱས་ཉིད་མངོན་པར་ཐོབ་པར་མི་འགྱུར་རོ། །དེའི་ཕྱིར་ཤེས་རབ་ཡང་དག་པར་རྫོགས་པའི་སངས་རྒྱས་སྦྱིན་པར་བྱེད་པ་བཟང་མོ་སྤང་བར་མི་བྱ་སྟེ། ཞེས་སོ། །སློབ་དཔོན་དེ་ཝ་ཙནྟས། ཤེས་
ཚུ་ རབ་ཡེ་ཤེས་གསལ་བ་ལས་ཀྱང་། ཐབས་གཞན་གང་གིས་ཀྱང་སངས་རྒྱས་ཙམ་ལས། ཡང་དག་པར་རྫོགས་པའི་སངས་རྒྱས་ཐོབ་པ་མ་ཡིན་ཏེ། ཕྱག་རྒྱ་ཆེན་པོ་བདེ་བའི་ངོ་བོ་ཉིད་ཀྱི་ཁ་སྦྱོར་བ་མེད་པའི་ཕྱིར་རོ། །ཞེས་དང་། དཀྱིལ་འཁོར་གྱི་ཆོ་



ག་ཕལ་ཆེར་ལས། རྨོངས་ཆེན་གང་ཞིག་འདི་སྤོང་བ། །དེ་ལ་མཆོག་གི་དངོས་གྲུབ་མེད། །ཅེས་འབྱུང་བས་སོ། །ཕྱག་རྒྱུ་དེའང་གནས་སྐབས་གསུམ་ཆར་དུ་བསྟེན་ན་མྱུར་དུ་འགྲུབ་ལ། ཐོག་མ་གཉིས་སུ་བསྟེན་ཀྱང་མཐར་མ་བསྟེན་ན་མི་འགྲུབ་
ཅིང་༑ དེ་གཉིས་སུ་མ་བསྟེན་ཀྱང་མཐར་བསྟེན་ན་འགྲུབ་བོ། །གལ་ཏེ་བུད་མེད་བདག་མེད་མའི་རྣལ་འབྱོར་ཅན་བདག་དང་རྟོགས་པ་མཉམ་པའི་ཐབས་དང་ཕྲད་ན་གྲོལ་བར་འགྱུར་ཡང་། དེ་ལྟ་མ་ཡིན་ན་ཇི་ལྟར་སངས་རྒྱས་ཀྱི་ལམ་སྒྲུབ་སྙམ་ན། ས་
པ་, བཅུ་པའི་བར་དུ་ནི་ལུས་དེ་ཉིད་ཀྱིས་བགྲོད་ལ། དེ་ནས་རང་གི་ལུས་སྐྱེས་པར་བསྒྱུར་ནས་ཉེ་རྒྱུ་སྤྱོད་པ་སྟེ། དེ་ཡང་ཐབས་ཀྱི་རྐྱེན་གྱིས་ཤེས་རབ་གྲོལ་གྱི། ཤེས་རབ་ཀྱི་རྐྱེན་གྱིས་དེ་ལྟ་མ་ཡིན་ལ། ཤེས་རབ་རྐྱང་པས་ཀྱང་མི་གྲོལ་བས། དེས་དྲོད་
ཆེན་པོ་ཐོབ་ནས་རང་གི་ལུས་ཧེ་རུ་ཀར་བྱས་ཏེ། གཟོད་མིའི་ཕྱག་རྒྱ་སོགས་ལ་བརྟེན་ནས་འབྲས་བུ་མངོན་དུ་བྱེད་དེ། རྒྱུད་ལས། བུད་མེད་གཟུགས་ནི་སྤངས་ནས་གཞན། །ཧེ་རུ་ཀ་ཡི་གཟུགས་སུ་བྱ། །ཞེས་སོ། །གཉིས་པ་ཉམས་སུ་བླང་ཚུལ་
༢ལ༑ ངོ་བོ་དང་ནི་དུས་དང་གནས། །རྟེན་དང་ཐབས་དང་འབྲས་བུའོ། །དང་པོ་ལ། བརྒྱད་དྲུག་གི་བདག་ཉིད་དང་། དེ་ལ་རྩོད་སྤང་ངོ༌། །དང་པོ་ནི། ས་འོག་མ་རྣམས་ཀྱི་ཉེ་བའི་རྒྱུ་དཀྱིལ་འཁོར་བཞི་ཡིན་པ་ལྟར། འདི་ཡང་དཀྱིལ་འཁོར་བཞི་
ཡིན་ལ། དེ་ལས་ཀྱང་གཙོ་བོ་ཐབས་གཉིས་ལས་བྱུང་བའི་བྱང་ཆུབ་ཀྱི་སེམས་ཏེ། དེ་ཡང་རང་བྱིན་རླབས་ལས་བྱུང་བ་ལ་ཨཱ་ལི་བྱང་ཆུབ་ཀྱི་སེམས་དང་། དཀྱིལ་འཁོར་འཁོར་ལོ་ལས་བྱུང་བ་ལ་ཀཱ་ལི་བྱང་ཆུབ་ཀྱི་སེམས་ཞེས་བྱ་སྟེ། སམ་ཌ་
592



སྐུ
༩
༄༅། །ལས། ཨཱ་ལི་བུང་བ་ཞེས་བྱར་བརྗོད། །བུང་བ་རྡོ་རྗེ་འཇིགས་བྱེད་ཉིད། །ཀཱ་ལིའི་མེ་ཏོག་རྒྱལ་པོ་སྟེ། །མེ་ཏོག་རྡོ་རྗེ་ཅན་གྱི་ལུས། །ཞེས་སོ། །དེ་ཡང་ཨཱ་ལི་ནི་ཨ་ས་མ་མི་མཉམ་པ། ལ་ཏི་ལེན་ཅིང་འཛིན་པ་
སྟེ༑ མི་མཉམ་པའི་བདེ་བ་ལེན་པའི་ཕྱིར་ཁུ་བ། བུང་བ་ནི་བྷ་མ་ར་སྟེ། བླ་མ་འཁྲུལ་པ། ར་ཧ་ཡ་ཏི་བྲལ་བར་བྱེད་པ་སྟེ། དེས་ན་འཁྲུལ་པ་བྲལ་བར་བྱེད་པ་སྟོང་པ་ཉིད་དང་ཡེ་ཤེས་དབྱེར་མི་ཕྱེད་པའི་ཕྱིར་རྡོ་རྗེ། བྱིས་པ་རྣམས་སྐྲག་པའི་རྒྱུ་ཡིན་པའི་
ཕྱིར་འཇིགས་བྱེད་དོ། །ཀཱ་ལི་ནི་ཀཾ་བདེ་བ་ཨཱ་ལི་དྲི་ཀུན་ནས་མྱོང་བ་ཕྱག་རྒྱའི་བྷ་ག དེ་རྒྱས་པའམ་མཛེས་པར་བྱེད་པའི་ཕྱིར་མེ་ཏོག་སྟེ་དམར་ཆ། རྒྱལ་པོ་ནི་རཱ་ཛ་སྟེ། རཉྫ་ཡ་ནི་འཚེད་པར་བྱེད་པ་སྟེ། བྱང་སེམས་རང་གི་གནས་སུ་དྲངས་ནས་བདེ་
བའི་ཡེ་ཤེས་ཀྱིས་འཚེད་པར་བྱེད་པས་རྒྱལ་པོ། མེ་ཏོག་ནི་བྱང་ཆུབ་ཀྱི་སེམས་ཏེ། དེས་ལུས་ཁྱབ་པར་བྱས་པའི་རྡོ་རྗེ་ཅན་ནི་བྱང་ཆུབ་ཀྱི་སེམས་རྡོ་རྗེ་སྟེ་འབྲས་བུའི་མིང་གིས་རྒྱུ་ལ་བཏགས་པའོ། །བྱང་སེམས་དེ་ཉིད་ལམ་དང་གང་ཟག་གིས་ཕྱེ་
ན༑ ཐབས་ཤེས་རབ་གཉིས་ཀྱིས་རང་བྱིན་རླབས་བསྒོམ་པའི་ཞུ་བདེ་གཉིས་གཉིས། དཀྱིལ་འཁོར་འཁོར་ལོ་བསྒོམ་པའི་ཞུ་བདེ་གཉིས་གཉིས་ཏེ་བརྒྱད་དམ། ཤེས་རབ་ཀྱིས་རང་བྱིན་རླབས་མ་བསྒོམ་ཀྱང་བཏུབ་པས་དྲུག་གོ །ཡང་ན་ཐབས་ཤེས་
རབ་གཉི་ག་ལ་ཞུ་བདེ་མི་རྟོག་པ་རང་རིག་པ་བཞི་བཞི་སྟེ་བརྒྱད་དམ། རང་རིག་པ་གཉིས་ཆོས་ཉིད་ཡིན་པས་སྤྱི་ཁྱབ་ཏུ་བཏང་བས་དྲུག་གོ། །།དེ་ལྟར་ཡོན་ཏན་གྱི་ལྡོག་པས་ཕྱེ་བའི་ཐིག་ལེ་གཅིག་པུ་དེ་ཉིད་རང་བྱིན་རླབས་ཀྱིས་ཅུང་ཟད་དྭངས་པར་
593



བྱས་ལ། དཀྱིལ་འཁོར་འཁོར་ལོས་ཤིན་ཏུ་དྭངས་པར་བྱས་པ་ཡིན་ནོ། །གཉིས་པ་རྩོད་སྤངས་ནི། སེམས་ལ་རྟོགས་པ་འཆར་བ་ལུས་ལ་ལྟོས་པ་མི་རིགས་སོ་སྙམ་ན། ཇི་སྲིད་དུ་ལུས་སེམས་ལྷན་ཅིག་ཏུ་གནས་པ་དེ་སྲིད་དུ། ཚོགས་པ་གཅིག་པའི་
འབྲེལ་པ་ཡོད་པས་སེམས་ཅན་གྱི་དུས་སུ་སེམས་ཀྱི་བདེ་སྡུག་ལུས་ལ་བརྟེན་ནས་འབྱུང་བ་ལྟར། སངས་རྒྱས་པའི་ཚེའང་ཐུགས་རྟོག་མེད་ཆོས་ཀྱི་སྐུ། ལུས་ཟག་མེད་ལོངས་སྤྱོད་རྫོགས་པའི་སྐུ་ལ་བརྟེན་ནས་གནས་ཏེ། ལུང་ནི་གོང་འོག་རྣམས་ནས་
མང་དུ་འབྱུང་ངོ་། །འོ་ན་འཕགས་པས། སྐྱ་མིན་སྐུ་ལས་གཞན་པའང་མིན། །དེ་བཞིན་གཤེགས་པ་སྐུ་ལྡན་མིན། །ཞེས་གསུངས་པ་ཇི་ལྟར་སྙམ་ན། དེ་ནི་དོན་དམ་འབའ་ཞིག་ལ་དགོངས་པ་ཡིན་ལ། དེའི་ཚེ་སངས་རྒྱས་ཀྱང་བློའི་ཡུལ་ལས་
འདས་པའི་ཕྱིར་ཡོད་པར་ཁས་མི་ལེན་ནོ། །སངས་རྒྱས་འདོད་པའི་ཚེ་སྐུ་མེད་པའམ་སྐུ་བེམས་པོ་གཉི་ག་མི་རིགས་པས། སློབ་དཔོན་འཕགས་པ་སོགས་ཀྱང་ཡེ་ཤེས་ཀྱི་སྐུའམ་ཟུང་དུ་འཇུག་པའི་སྐུ་ཞེས་བྱ་བ་བཞེད་པ་ཡིན་ནོ། །གཉིས་པ་དུས་ལ་
བསྒོམ་པའི་དུས་དང་། འགྲུབ་པའི་དུས་སོ། །དང་པོ་ནི། དྲོད་ཐོབ་ནས་གསང་སྤྱོད་མངོན་སྤྱོད་ཟླ་བ་རེ་རེ་སྤྱད་པའི་མཐར་ཉེ་རྒྱུ་སྤྱོད་པའི་སྐལ་བ་དང་ལྡན་པར་འགྱུར་ཏེ། ཟླ་བ་གཅིག་གིས་སྐལ་ལྡན་པར། །འགྱུར་བ་འདི་ལ་ཐེ་ཚོམ་མེད། །མཆོག་
ཐོབ་པ་ཡི་བུད་མེད་གང་། །རྟོག་པ་ཐམས་ཅད་ཡང་དག་སྤངས། །ཞེས་སོ། །གཉིས་པ་ནི། གུར་ལས། ཉི་མ་གཅིག་གིས་འགྲུབ་པར་འགྱུར། །ཉི་མ་གཉིས་ཀྱི་ཆོ་ག་དང་། །དེ་བཞིན་དུ་ནི་ཉི་མ་བཞི། །ཉི་མ་ལྔ་ཡི་སྦྱོར་བ་ཡིས། །འགྲུབ་འགྱུར་
594



ས་
བ
ང༄༅། ། །འདི་ལ་ཐེ་ཚོམ་མེད། །མེ་ཏོག་ལ་སོགས་མཆོད་བྱས་ནས། །ཕྱག་རྒྱ་ལྷན་ཅིག་བཞུགས་ནས་ནི། །རྡོ་རྗེ་མཆོད་པ་ཡང་དག་བརྩམས། །རྡོ་རྗེ་ཉི་མ་ནུབ་པ་ན། །སྦྱོར་བ་འདི་ནི་ཡང་དག་བརྩམས། །ཉི་མ་འཆར་ཁའི་དུས་
སུ་ནི། །འགྲུབ་འགྱུར་འདི་ལ་ཐེ་ཚོམ་མེད། །ཅེས་གསུངས་ཏེ། ཞག་དྲུག་པའི་སྲོད་ལ་བར་ཆད་མེད་པའི་ལམ་གྱིས་བདུད་བཏུལ་ནས། བདུན་པར་སོང་བའི་ཐོ་རངས་རྣམ་པར་གྲོལ་བའི་ལམ་གྱིས་མངོན་པར་རྫོགས་པར་འཚང་རྒྱ་བའི་དུས་ཤེས་བྱ་
སྟེ་ ཐོ་རངས་རླུང་སེམས་ཤིན་ཏུ་དྭངས་པའི་དུས་ཡིན་པའི་ཕྱིར་རོ། །དུས་དེ་ཉིད་སྔོན་བྱུང་གི་རྣམ་འཕྲུལ་དང་ཡང་མཐུན་ཏེ། དུས་འཁོར་འགྲེལ་ཆེན་ལས། འཕགས་པའི་ཡུལ་འདིར་དཀར་པོའི་ཚེས་གཅིག་ལ་སོགས་པ་བཅོ་ལྔའི་མཐར་ནག་པོའི་
# ཚེས་གཅིག་ལ་འཇུག་པ་ས་གའི་ཉའི་སྐྱ་རེངས་འཆར་བའི་ཚེ་བཅོམ་ལྡན་འདས་ཤཱཀྱ་ཐུབ་པ་མངོན་པར་རྫོགས་པར་སངས་རྒྱས་ཏེ། ཞེས་དང་། མངོན་པར་བྱང་ཆུབ་པའི་མདོ་ལས་ཀྱང་། ནམ་གྱི་ཐུན་ཐ་མ་ལ་ཟག་པ་ཟད་པའི་ཤེས་པ་མངོན་དུ་བྱས་
སོ༑ །ཞེས་གསུངས་པས་སོ། །འོན་ཀྱང་ཞག་བདུན་དུ་བཤད་པ་ནི་མ་མཐའི་དབང་དུ་བྱས་པ་ཡིན་ལ། ཞག་དྲུག་ནས་གཅིག་ཚུན་ཆད་གང་རིགས་ལའང་འགྲུབ་སྲིད་དེ། ཉེ་རྒྱུ་སྤྱོད་པའི་གང་ཟག་ནི་ས་བརྒྱད་པ་ཡན་ཆད་ལ་གནས་པ་གཙོ་ཆེ་
ལ༑ དེའང་ས་བརྒྱད་པས་སྤྱད་ན་ཞག་བདུན་ནས་འགྲུབ་ལ། དེ་བཞིན་དུ་དགུ་པས་སྤྱད་ན་ལྔ་ནས་འགྲུབ། བཅུ་པས་སྤྱད་ན་གསུམ་ནས་འགྲུབ། བཅུ་གཅིག་པས་སྤྱད་ན་གཉིས་ནས་འགྲུབ། བཅུ་གཉིས་པས་སྤྱད་ན་གཅིག་ནས་འགྲུབ་པར་འགྱུར་
595
རྒྱུ་ ང་གཉིས་
གོང་རྒྱན་



་
རྒྱུད་སྡེ་ཀུན་བཏུས་
རོ༑ །དོན་འདི་ལ་དགོངས་ནས། མདོ་ལས་ཀྱང་། མི་སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་དཔའ་འདོད་ན་ཞག་བདུན་གྱིས་མངོན་པར་རྫོགས་པར་འཚང་རྒྱའོ་ཞེས་གསུངས་པ་ཡིན་ནོ། །དེ་ཡང་མི་སྐྱེ་བའི་ཆོས་ལ་བཟོད་པ་ཐོབ་པ་ནི་ས་
བརྒྱུད་པ་ཡིན་ལ། དེས་ཞག་བདུན་ན་སངས་རྒྱས་ཐོབ་པའི་ཐབས་ཉེ་རྒྱུ་ལས་གཞན་པ་མདོ་སྔགས་ཀྱི་གཞུང་གང་ནས་ཀྱང་མ་གསུངས་པའི་ཕྱིར་རོ། །འདི་ནི་ཕ་རོལ་ཏུ་ཕྱིན་པ་བདག་རྡོ་རྗེ་ཐེག་པ་ལ་རིམ་གྱིས་དྲང་བའི་ཕྱིར་དུ་གསུངས་པར་མངོན་ནོ། །
རྒྱས་པར་ཡུམ་གྱི་བསྟོད་པའི་འགྲེལ་པར་བལྟ་བར་བྱའོ། །ཡང་ཀུན་འདར་གྱི་སྤྱོད་པའི་མཇུག་ཏུ་ཉེ་རྒྱུ་ཆ་མཐུན་སྤྱད་ནས། ས་ལྷག་མ་རྣམས་ལ་ཟླ་བའམ་ལོ་ལ་སོགས་པ་འགོར་ན། ས་བཅུ་གཉིས་པས་ཀྱང་ཉེ་རྒྱུ་ཞག་བདུན་གྱིས་འབྲས་བུ་སྒྲུབ་དགོས་
| པར་གསུངས་པའང་ཡོད་དོ། །གསུམ་པ་མངོན་དུ་བྱ་བའི་གནས་ལ། ཕྱིའི་གནས་དང་། ནང་གི་གནས་སོ། །དང་པོ་ལ་ཐུན་མོང་དུ་གྲགས་པ་ནི་རྡོ་རྗེ་གདན་ཡིན་ལ། ཐུན་མོང་མ་ཡིན་པ་ལ་གྲགས་པ་ནི་འོག་མིན་ཏེ། སྤྱིའི་རྣམ་གཞག་ཏུ་ཤེས་པར་
བྱའོ། །དོན་གྱི་གནས་ནི་སྒྲུབ་པ་པོ་རང་ཉིད་གང་དུ་འཚང་རྒྱ་བའི་གནས་དེ་ཉིད་སངས་རྒྱས་དེའི་སྨོན་ལམ་གྱི་དབང་གིས་འོག་མིན་ལ་སོགས་པར་སྣང་བ་ཡིན་ཏེ། བདེ་མཆོག་ལས། རྣལ་འབྱོར་ཆེ་མཆོག་ཧེ་རུ་ཀ །ཡུལ་ཕྱོགས་གང་ན་གནས་གྱུར་
པ༑ །ཡུལ་ངན་མཐའ་འཁོབ་ཡིན་ན་ཡང་། །ཡུལ་དེ་ཡོངས་སུ་བརྟགས་པ་ཡིན། །ཞེས་སོ། །གཉིས་པ་ནང་གི་གནས་ནི། ཐབས་ཤེས་གཉིས་ཀྱི་རིགས་ཀྱི་བདག་པོའི་བུ་དང་། རྩ་མཛེས་པའི་སྤྱི་བོ་འཛོམ་པའི་གནས་ཏེ། རྒྱུད་ལས། ཨེ་ཡི་ཆ་
596



༣ ༄༅། །བྱད་བཟང་པོ་གང་། །དབུས་སུ་ཝཾ་གྱི་རྣམ་པར་བརྒྱན། །བདེ་བ་ཐམས་ཅད་ཀྱི་ནི་གནས། །སངས་རྒྱས་རིན་ཆེན་ཟ་མ་ཏོག །ཅེས་སོ། །བཞི་པ་མངོན་དུ་བྱ་བའི་རྟེན་ལ། དང་པོ་ནས་གོམས་པ། གྲུབ་པ་ཐོབ་
པ༑ ལུང་བསྟན་པ། ནུས་མཐུས་བཀུག་པའོ། །དང་པོ་ནི། དབང་གི་དུས་ཉིད་ནས་རང་གིས་བསྟན་པའི་ཕྱག་རྒྱའོ། །གཉིས་པ་ནི། བདག་དང་རྟོགས་པ་མཉམ་པའོ། །གསུམ་པ་ནི། ཡི་དམ་ལ་སོགས་པས་ལུང་བསྟན་པའོ། །བཞི་པ་ནི། རང་
༩# |གིས་མངོན་ཤེས་ཀྱིས་བརྟགས་ནས་ལྷ་མོའམ་མི་མོ་ལ་སོགས་པ་ཏིང་ངེ་འཛིན་གྱིས་བཀུག་པའོ། །དེ་ཡང་སམ་ཊ་ལས་ནི། ལྷ་མོ་ལ་སོགས་པས་ཀྱང་གྲོལ་བའི་རྟེན་བྱེད་པར་གསུངས་ཏེ། གཏི་མུག་བདག་ཉིད་ངེས་པར་མ། །ལྷ་མོའམ་སྐྱེ་གཉིས་
བདག་ཉིད་སྐྱེས། །གཏི་མུག་རྣམ་དག་བསམ་གཏན་པས། །བླངས་ནས་མངོན་དུ་རྣམ་སྣང་འགྱུར། །མ་ནི་རིག་མ་དག་པ་སྟེ། །གལ་ཏེ་ཕ་ཡིས་སྔར་བསྟན་ཀྱང་། །ཞེས་དང་། མཇུག་ཏུ་དེ་བཞིན་དེ་ཉིད་ཀྱིས་ཀྱང་འགྲུབ། །ཅེས་སོ། །གུར་གྱི་
དགོངས་པས་ནི། མིའི་ཕྱག་རྒྱས་གྲོལ་བའི་རྟེན་བྱེད་ལ། ལྷ་མོ་ལ་སོགས་པས་ལོངས་སྤྱོད་ཀྱི་རྟེན་ལས་གྲོལ་བའི་རྟེན་མི་བྱེད་དེ། མི་ཡི་ཕྱག་རྒྱ་བླངས་ནས་ནི། །དེ་ལ་ཆོས་ནི་རབ་ཏུ་དབྱེ། །ཞེས་སོ། །ཕྱག་རྒྱ་དེ་ཡང་བདག་དང་རྟོགས་པ་མཉམ་པ་
ཞིག་ཡིན་ན། རྒྱུད་གཉིས་ཅིག་ཅར་གྲོལ་བར་འགྱུར་གྱི། དེ་ལྟ་མིན་ན་བདག་ཉིད་གྲོལ་བའི་གྲོགས་ཙམ་ཡིན་ནོ་ཞེས་སྔ་མ་དག་གསུངས་སོ། །ལྔ་པ་མངོན་དུ་བྱེད་པའི་ཐབས་ནི། རང་བྱིན་རླབས་ཀྱིས་རླུང་སེམས་དྭངས་བར་བྱས་པ་དེ། དཀྱིལ་
བརྒྱ་ ང་གསུམ་
97
ཧོང་རྒྱུན་



རྒྱུད་སྡེ་ཀུན་བཏུས་
འཁོར་འཁོར་ལོའི་ཐབས་ཀྱིས་མངོན་དུ་བྱེད་པ་སྟེ། དེ་ཡང་ཐབས་ཤེས་གཉིས་རྣམ་སྣང་དང་སྤྱན་མ་ལ་སོགས་པ་རིགས་དང་མཐུན་པའི་ལྷར་བསྐྱེད་ནས་སྙོམས་པར་འཇུག་པ་སྟེ། སམ་ཊ་ལས། སྤྱན་དང་ལྷན་ཅིག་སངས་རྒྱས་ཉིད། །མཱམཱ་ཀཱི་དང་
མི་བསྐྱོད་པ། །འགྲུབ་འགྱུར་དཀར་མོ་ལྷན་ཅིག་ཏུ། །པདྨ་ཅན་དང་སྒྲོལ་མ་ནི། །ལྷན་ཅིག་དོན་ཡོད་གྲུབ་པར་འགྱུར། །རིན་ཆེན་རིན་ཆེན་མ་དང་འགྲུབ། །ཅེས་སོ། །དྲུག་པ་མངོན་དུ་བྱས་པ་ལས་འབྲས་བུ་འགྲུབ་ཚུལ་ལ། ཕྱིའི་མངོན་བྱང་དང་
ནང་གི་མངོན་བྱང་གཉིས་ལས། སྔར་ནི་སྤྱིའི་རྣམ་གཞག་ཏུ་བཤད་པ་ལྟ་བུའི་རིམ་པས་འཚང་རྒྱུ་བ་ཡིན་ལ། ནང་གི་མངོན་བྱང་ནི་ཕྱིའི་མངོན་བྱང་དེ་ཉིད་ཀྱི་ཚེ་འགྲུབ་པ་ཡིན་ཏེ། དེ་ཡང་ཉེ་རྒྱུ་ཞག་བདུན་བསྒོམ་པའི་བདུན་པའི་ཐོ་རངས་སྙོམས་པར་
ཞུགས་པ་ལས། ཐབས་ཀྱི་རིགས་ཀྱི་བདག་པོའི་སྤྱི་བོར་གོང་དུ་བཤད་པ་ལྟར་གྱི་བྱང་སེམས་ཀྱི་དྭངས་མ་མངོན་དུ་བྱས་པ་ནི་ཟླ་བ་མེ་ལོང་ལྟ་བུ་དང་། ཤེས་རབ་ཀྱི་རྩ་མཛེས་པའི་སྤྱི་བོར་རཀྟའི་དྭངས་མ་མངོན་དུ་བྱས་པ་ནི་ཉི་མ་མཉམ་པ་ཉིད་ ཡི
དང་༑ རླུང་སེམས་ཐམས་ཅད་མ་འདྲེས་ལ་ཡོངས་སུ་རྫོགས་པའི་གནས་སྐབས་ནི། སོ་སོར་རྟོགས་པ་དང་། ཐམས་ཅད་རོ་གཅིག་ཏུ་འདྲེས་པ་ནི་བྱ་བ་སྒྲུབ་པ་དང་། རླུང་གཡས་གཡོན་དབུས་གསུམ་ནས་འདྲེན་པ་གསུམ་གྱིས་ཐབས་ཤེས་ཀྱི་རྒྱུད་
དག་པར་བྱས་ནས་དཀྱིལ་འཁོར་བཞིའི་དྭངས་མ་དང་། རླུང་ཐམས་ཅད་དབུ་མར་ཐིམ་ནས་གཙུག་ཏོར་མཆོག་གྲུབ་པའི་སྐད་ཅིག་ལ། ལམ་གཞན་གྱིས་སྤོང་བར་མ་ནུས་པའི་སྒྲིབ་པ་བག་ཆགས་དང་བཅས་པ་གནས་གྱུར་ཏེ། ལུས་ཟག་མེད་འཇའ་



༩
།ལུས་རྡོ་རྗེའི་སྐུ་དང་། སེམས་རྟོགས་མེད་ཆོས་ཀྱི་སྐུའི་ཡེ་ཤེས་མངོན་དུ་གྱུར་པ་ནི་ཆོས་ཀྱི་དབྱིངས་ཏེ། དེ་ལྟར་མངོན་པར་བྱང་ཆུབ་པ་ལྔའི་རིམ་པས་ཕྱག་རྒྱ་ཆེན་པོ་མཆོག་གི་དངོས་གྲུབ་བརྙེས་ནས། འཁོར་བ་ཇི་སྲིད་པ་
དེ་སྲིད་དུ་གདུལ་བྱའི་དོན་མཛད་པ་ཡིན་ཏེ། གུར་ལས། ཕྱག་རྒྱའི་དངོས་གྲུབ་དངོས་གྲུབ་ཆེ། །དངོས་གྲུབ་ཀུན་གྱི་སྤྱོད་ཡུལ་མིན། །དེ་དུས་དེ་ཡི་ལུས་ཐོབ་ཅིང་། །སྐད་ཅིག་ན་ནི་བདེ་ཆེན་ཚུལ། །སྐད་ཅིག་ན་ནི་དེ་འཁོར་ལྡན། །སྒོམ་པ་དང་ནི་
སྔགས་ཉིད་དག །སྐད་ཅིག་སངས་རྒྱས་རྣམ་སྣང་མཛད། །སྤྱན་གྱི་ཕྲག་ནས་འཁྱུད་པའོ། །ཞེས་བྱ་བ་ལ་སོགས་པ་གསུངས་སོ།། །།སྤྱི་དོན་གཉིས་པ་གཙོ་བོར་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་མཐའ་དག་སྒྲུབ་པའི་མངོན་
པར་རྟོགས་པ་ལ། བཟླས་དང་གཏོར་མ་སྦྱིན་སྲེག་དང་། །རབ་ཏུ་གནས་དང་ལས་ཚོགས་སོ། །འདི་དག་མདོར་བསྡུས་ཏེ་ཅུང་ཟད་ཅིག་བརྗོད་ན། སྔགས་ཀྱི་ངོ་བོ་མཚན་རྟོག་ཀུན་ལས་སྐྱོབ། །དོན་གྱི་སྔགས་ནི་རང་སེམས་ལྷན་ཅིག་སྐྱེས། །ནང་ ༧
ལྟར་བཤད་པའི་སྔགས་ནི་ལྟེ་བའི་ཨཾ། །ཕྱི་ལ་དག་པར་བྱ་ཕྱིར་བཏུ་བ་དང་། །དངོས་དང་བཟླས་པའི་ཡུལ་དང་ཁ་ཟས་དང་། །བཟླས་པའི་མན་ངག་དག་དང་དགོས་པའོ། །གཏོར་མ་དུས་དང་ཡོ་བྱེད་ཆོ་ག་དང་། །དེ་ཡི་དགོས་པ་གནས་སྐབས་
འབྲས་བུ་སྟེ། །ཆོ་ག་རྫས་དང་མགྲོན་དང་འབུལ་སོགས་དང་། །མཇུག་གི་ཆོ་ག་རྣམ་པ་བཞི་ཡིན་ལ། །རེ་རེའང་བཞི་བཞིར་ཕྱེ་བས་བཅུ་དྲུག་གོ །སྦྱིན་སྲེག་ཐབ་དང་བུད་ཤིང་སྦྱར་བ་མེ། །མཆོད་རྫས་བསྲེག་རྫས་བཤམ་ཐབས་དུས་ཕྱོགས་



བཅས༑ །སྒྲུབ་པོའི་ཁྱད་པར་རྣམ་དྲུག་སྦྱོར་བའི་ཆོས། །བདག་གི་རྣལ་འབྱོར་མེ་བཙལ་ཡོ་བྱད་བསང་། །ཐབ་ཁུང་འདུས་བྱས་འཇིག་རྟེན་མེ་ལྷ་མཆོད། །འདས་པའི་མེ་ལྷ་མཆོད་རྣམས་དངོས་གཞིའི་ཆོས། །མེ་ལྷ་ལྷག་མས་མཆོད་དང་གཏོར་མ་
བཏང་༑ །ཙ་རུའི་ཟས་ལ་ལོངས་སྤྱོད་གཤེགས་སུ་གསོལ། །སྨོན་ལམ་གདབ་དང་ལས་རྗེས་བསྡུ་བ་རྣམས། །མཇུག་གི་ཆོས་ཏེ་དྲུག་གསུམ་བཅོ་བརྒྱད་དོ། །རབ་གནས་རྟེན་དང་སློབ་དཔོན་དུས་དང་གནས། །ཡོ་བྱད་ཆོ་ག་བཟང་པོ་རྣམ་དྲུག་
| ལས༑ །ཆོ་ག་སྟ་གོན་དངོས་གཞི་མཇུག་གསུམ་སྟེ། །རེ་རེའང་བདུན་གསུམ་ཉི་ཤུ་རྩ་གཅིག་གོ །ལས་ཚོགས་རབ་འབྱམས་དམན་འབྲིང་འབྲིང་གི་མཆོག །དམན་པ་རྫས་སྦྱོར་འཁྲུལ་འཁོར་བཟླས་པ་དང་། །སྦྱིན་སྲེག་བསམ་གཏན་རྐྱང་པའམ་
ཚོགས་པས་སྒྲུབ། །འབྲིང་ནི་བཟླས་བསྒོམ་རྫས་སྦྱོར་ལ་སོགས་པས། །འབྲིང་གི་རབ་རྣམས་བཟླས་བསྒོམ་ཙམ་གྱིས་སོ། །དེ་ལས་ཞི་རྒྱས་དབང་དྲག་ཡན་ལག་བཅས། །མིག་སྨན་རྐང་བྱུག་རལ་གྲི་ས་འོག་སྒྲུབ། །རིལ་བུ་མི་སྣང་བཅུད་ལེན་བུ་མོ་
དགུག དེ་དག་སྤྱི་དང་བྱེ་བྲག་དབྱེ་བསྡུར་བཅས། །མཁའ་སྤྱོད་རིག་འཛིན་འཁོར་ལོས་སྒྱུར་རྣམས་འགྲུབ། །ཅེས་ཏེ། དངོས་གྲུབ་མཐའ་དག་སྒྲུབ་པའི་མངོན་པར་རྟོགས་པ་འདི་དག་གི་གསལ་བྱེད་རྒྱུད་གཞུང་གི་ལུང་གིས་གསལ་བར་བྱས་པ་ཞིག་
འདིར་ཡི་གེ་མངས་སུ་དོགས་པས་ལོགས་སུ་འཆད་པར་སྤྲོའོ།། །།སྤྱི་དོན་གསུམ་པ་གཉི་ག་ལ་དགོས་པའི་གྲོགས་དམ་ཚིག་དང་སྡོམ་པ་ལ། དམ་ཚིག་གི་རྣམ་གྲངས་དང་། ཇི་ལྟར་བསྲུང་ཚུལ་ལོ། །དང་པོ་ལ། དབང་གི་སྒོ་ནས་དབྱེ་བ། རྟེན་



བརྒྱུ ང་ལྟ་
།གྱི་སྒོ་ནས་དབྱེ་བ། གོང་ཟག་གི་སྒོ་ནས་དབྱེ་བའོ། །དང་པོ་ལ་དབང་རེ་རེ་དང་། རྗེས་སུ་འབྲེལ་བའི་དམ་ཚིག་ལྔ་ལྔ་སྟེ་ཉི་ཤུར་དབྱེ་བ་ནི་མན་ངག་གི་སྐབས་སུ་འབྱུང་ལ། འདིར་བུམ་དབང་དང་འབྲེལ་པར་མི་དགེ་བ་བཅུ་
སྤོང་༑ ཐེག་དམན་ལ་འདོད་པ་དང་ཆང་འཐུང་བ་སྤོང་། གཞན་དོན་ལ་རྒྱབ་ཀྱིས་མི་ཕྱོགས། ལྷ་སོགས་མི་བརྙས་ཤིང་མཚན་མ་མི་འགོམ། རྩ་བ་དང་ཡན་ལག་གི་ལྟུང་བ་སྤོང་། རིགས་ལྔའི་སྡོམ་པ་འཛིན། གསང་དབང་དང་འབྲེལ་བར་ཤ་ལྔ་
གླུ བདུད་རྩི་ལྔ་བསྟེན། རྡོ་རྗེ་དྲིལ་བུ་དང་ཕྱག་རྒྱའི་དེ་ཁོ་ན་ཉིད་གསུམ་བསྒོམ། ཤེས་རབ་ཡེ་ཤེས་དང་འབྲེལ་བར་བྱང་ཆུབ་ཀྱི་སེམས་མི་སྤོང་། དངོས་སམ་ཡེ་ཤེས་ཀྱི་ཕྱག་རྒྱ་བསྟེན། དབང་བཞི་པ་དང་འབྲེལ་བར་དགོངས་ཏེ་གསུངས་པའི་དམ་ཚིག་
གླུ བཞི་བསྲུང་། དུག་ལྔ་སྤོང་། དེ་ཁོ་ན་ཉིད་བསྒོམ་པའོ། །གཉིས་པ་ནི། དབང་དུས་སུ་ཐོབ་པའི་སྐུ་གསུང་ཐུགས་ཀྱི་དམ་ཚིག་གསུམ་དང་མི་འབྲལ་བར་བྱ་བ་སྟེ། འདི་ནི་དེ་བཞིན་གཤེགས་པ་ཐམས་ཅད་ཀྱི་འདའ་བར་མི་བྱ་བའི་དམ་ཚིག་རིགས་པ་
འཛིན་པའི་ལམ་གྱི་རྩ་བ་ཡིན་ནོ། །ཡང་ན་འོག་ནས་འབྱུང་བ་ལྟར་སྒོ་གསུམ་གྱི་སྤོང་བྱ་མི་མཐུན་ཕྱོགས་སྤོང་བ་ལ་བཞག་གོ །གསུམ་པ་ལ། གང་ཟག་ཐམས་ཅད་དང་། ཐ་མ་དང་། འབྲིང་དང༌། རབ་ཀྱི་དམ་ཚིག་བཞིའམ། ལས་དང་པོའི་དམ་
ཚིག དྲོད་ཅུང་ཟད་ཐོབ་པའི་དམ་ཚིག དྲོད་ཆེན་པོ་ཐོབ་པའི་དམ་ཚིག་གསུམ་ཏེ་སྐབས་འདིར་འདི་གཙོ་བོར་བྱའོ། །གཉིས་པ་ཇི་ལྟར་བསྲུང་བའི་ཚུལ་ལ། ལས་དང་པོ་པས་དང་། དྲོད་ཆུང་འབྲིང་ཐོབ་པས་དང་། དྲོད་ཆེན་པོ་ཐོབ་པས་བསྲུང་ཚུལ་
གོ ང་རྒྱུན་



ལོ༑ །དང་པོ་ལ་མི་ཉམས་པར་བསྲུང་བའི་ཚུལ་དང་། ཉམས་ན་ཕྱིར་བཅོས་པའི་ཐབས་སོ། །དང་པོ་ལ་བསྲུང་བའི་དང་། བཟའ་བའི་དམ་ཚིག་གོ །དང་པོ་ལ་རྒྱས་པར་བསྲུང་བ་དང་། བསྡུས་ཏེ་བསྲུང་བའོ། །དང་པོ་ལ་རྩ་བའི་ལྟུང་བ་
དང་༑ དམ་ཚིག་ཕྲ་མོའོ། །དང་པོ་ནི། གུར་ལས། སློབ་དཔོན་སྨད་པར་མི་བྱ་ཞིང་། །བདེ་གཤེགས་བཀའ་ལས་འདའ་མི་བྱ། །སྤུན་ལ་སྨད་པ་ཉིད་མི་བྱ། །སེམས་ཅན་རྣམས་ལ་གདུག་བྱམས་དང་། །བྱང་ཆུབ་སེམས་ནི་སྤང་མི་བྱ། །བདག་
གཞན་ཆོས་ལ་སྨད་མི་བྱ། །སྐལ་མེད་དེ་ཉིད་གཏམ་མི་བྱ། །སྐལ་ལྡན་སེམས་ཅན་སྤང་མི་བྱ། །བདག་གི་ལུས་ལ་ངེས་མི་སྨད། །ཆོས་ཀྱི་ཚད་ནི་ཡོངས་མི་བཟུང་། །གཞན་གྱི་ཆོས་ལའང་སྨད་མི་བྱ། །ཞེས་པ་ནས། བུད་མེད་ཉིད་ལ་སྨད་མི་
བྱ༑ །ཞེས་པའི་བར་གྱིས་ཏེ། བླ་མ་ལ་བརྙས་པ་ནི་རྡོ་རྗེ་ཐེག་པའི་དབང་རྒྱུད་མན་ངག་གསུམ་པོ་གང་རུང་ངམ། གསུམ་ཀ་ཐོབ་པའི་རྡོ་རྗེ་སློབ་དཔོན་ལ་མནར་སེམས་པའི་སྒོ་ནས་སྨོད་པའམ་ཆོས་དང་མི་མཐུན་པའི་སྤྱོད་པས་སུན་ཕྱུང་བའོ། །བདེ་
གཤེགས་བཀའ་འདས་ནི་ཐེག་པ་གསུམ་གྱི་བཀའ་ལས་འགོངས་པ་སྟེ། དགོས་པ་ཁྱད་པར་ཅན་མེད་བཞིན་དུ་འོག་མའི་རྩ་བ་ལས་འདས་པ་དང་། གོང་འོག་གི་ཡན་ལག་ཕྲ་མོ་ཁྱད་དུ་གསོད་པའི་བློས་འདས་པའོ། །སྤྱན་ལ་ཁྲོས་པ་ནི། དཀྱིལ་འཁོར་
དང་སློབ་དཔོན་གཅིག་ལས་དམ་ཚིག་ཐོབ་པ་ཁྱད་པར་གྱི་སྤུན་དང་། བྱེ་བྲག་ཐ་དད་ལས་ཐོབ་པ་སྤྱིའི་སྤུན་ཏེ། མདོར་ན་རིག་པ་འཛིན་པའི་སྡོམ་པ་དང་ལྡན་པ་ལ་ཞེ་སྡང་གི་སྒོ་ནས་སྐྱོན་སྒྲོག་པའམ་གནོད་པ་བྱེད་པའོ། །ཐེག་པ་གཞན་ལ་ཞུགས་པ་ལ་
02



ས་བརྒྱ་
བརྒྱ་ ང་དྲུག་
།སྤྱོད་ན་ཆ་མཐུན་ཙམ་མོ། །བྱམས་པ་གཏོང་བ་ནི་སེམས་ཅན་གང་ཅི་ཡང་རུང་བ་ལ་ཕན་འདོགས་པ་དང་རྩ་བ་ནས་བྲལ་བར་འདོད་པའོ། །བྱང་སེམས་སྤོང་བ་ནི་གཞན་དོན་དུ་སངས་རྒྱས་ཐོབ་འདོད་ཀྱི་བློ་འདོར་བའོ། །
ཆོས་ལ་སྨོད་པ་ནི། ཉོན་མོངས་པས་ཀུན་ནས་བསླངས་ཏེ། ཐེག་པ་ཆེ་ཆུང་གི་ཆོས་ལ་སྤྱོད་པའོ། །ནག་པོ་པས། ཕྱི་རོལ་པ་ཡང་ལམ་ཚོལ་ཞུགས། །དེ་ཕྱིར་དེ་ལ་སྨད་མི་བྱ། །ཞེས་གསུངས་པས། ཐ་ན་ཕྱི་རོལ་པ་ལ་ཡང་སྨད་པར་མི་བྱའོ། །
# གསང་བ་སྒྲོག་པ་ནི། སྣོད་དང་། ཆོ་ག་དང་། ཆོ་ག་མ་རྫོགས་པ་དང་། ཉམས་པ་དང་། ཟབ་པས་འཇིགས་པས་མ་སྨིན་པ་སྟེ། མ་སྨིན་པ་ལྔ་པོ་གང་རུང་ལ་གསང་བའི་ཆོས་དང་རྫས་དང་བརྡ་ལ་སོགས་པ་དོན་གོ་བར་སྟོན་པའོ། །ཕུང་པོ་ལ་སྨོད་
ཚི% པ་ནི། བདག་ཉིད་ཀྱི་ཕུང་པོ་ལྔ་སངས་རྒྱས་ལྔར་བྱིན་གྱིས་བརླབས་པ་ལ་སེམས་ཀྱིས་དམན་པར་འཛིན་པས་གནོད་པའི་སྤྱོད་ལམ་བསྟེན་པའོ། །རང་བཞིན་དག་པའི་ཆོས་ལ་སོམ་ཉི་ཟ་བ་ནི། ཆོས་རྣམས་ཀྱི་ཡིན་ལུགས་བརྗོད་བྲལ་ཡིན་མིན་དུ་རྩོད་
ཅིང་༑ རིགས་པས་བློ་བྲིད་པའི་སྟོབས་ཀྱིས་ཐེ་ཚོམ་ཟ་བའམ་ཡོད་མེད་གང་རུང་དུ་རྟོག་པའོ། །གདུག་པ་ཅན་ལ་བྱམས་པ་ནི། །དཀོན་མཆོག་གསུམ་ལ་སྡང་བ་ལ། །ལུས་ངག་དང་ལོངས་སྤྱོད་ལ་སོགས་པས་ཕན་འདོགས་ཤིང་གྲོགས་སུ་འཛིན་པ་
སྟེ༈ འདི་དང་བཞི་པ་གཉིས་ཆར་སེམས་ཅན་རྣམས་ལ་གདུག་བྱམས་དང་ཞེས་པའི་གཞུང་གཅིག་ཉིད་ཀྱིས་བསྟན་པ་ཡིན་ནོ། །མིང་སོགས་བྲལ་བའི་ཆོས་ལ་དེར་རྟོག་པ་ནི། རང་བཞིན་གྱིས་སྟོང་པའི་ཆོས་རྣམས་ལ་མིང་སོགས་སུ་རྟོག་པའམ། དེ་
603
གོ ང་རྒྱན་



བཞིན་ཉིད་ལ་དངོས་པོ་དང་མཚན་མར་རྟོག་པ་སྟེ། འདི་དང་དགུ་པ་གཉིས་ཆར། ཆོས་ཉིད་ཚད་ནི་བཟུང་མི་བྱ། །ཞེས་པའི་གཞུང་གཅིག་ཉིད་ཀྱིས་བསྟན་པ་ཡིན་ནོ། །དད་པ་ཅན་གྱི་སེམས་སུན་འབྱིན་པ་ནི། དད་བྱའི་གནས་ལ་དད་པའི་སེམས་ཅན་
གྱིས་སེམས་སུན་འབྱིན་པ་སྟེ། མ་ཞུགས་པ་འཇུག་པ་ལ་གེགས་བྱེད་ཅིང་། ཞུགས་པ་ཕྱིར་ཟློག་པར་བྱེད་པའམ། ཡང་ན་སྨད་པའི་སྤྱོད་པས་གཞན་མ་དད་པར་བྱེད་པའོ། །དམ་ཚིག་གི་རྫས་མི་བསྟེན་པ་ནི། ཚོགས་ཀྱི་གྲལ་དུ་ཚོགས་རྫས་སྟོབ་པ་
|འོག་མའི་བཅས་པ་དང་འགལ་དུ་དོགས་སམ། མི་གཙང་བ་ལ་སོགས་པའི་བསམ་པས་དང་དུ་མི་ལེན་པའོ། །འདི་ནི་འོག་ནས་འབྱུང་བའི་རྟག་ཏུ་དམ་ཚིག་བསྲུང་བར་བྱ། ཞེས་པའི་གཞུང་གིས་བསྟན་པ་ཡིན་ནོ། །བུད་མེད་ལ། སྤྱོད་པ་ནི། རྟགས་
# །ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོ་བུད་མེད་རྣམས་རྟེན་དམན་པར་བསམས་ནས་སྐྱེས་པ་ལས་བཀར་ཏེ་སྤྱོད་པའོ། །གཉིས་པ་ལ་ཡན་ལག་གི་ཉེས་པ་དང་། བསྲུང་བྱ་ཕྲ་མོ་གཞན་བསྟན་པའོ། །དང་པོ་ནི། རྡོ་རྗེ་ཐེག་པའི་གཞུང་གཞན་ནས་སྦོམ་པོ་ ཅི
བརྒྱད་ཅེས་གྲགས་པ་སྟེ། དེ་ཡང་དམ་ཚིག་དང་མི་ལྡན་པའི་རིག་མ་བརྟེན་པར་སྤྲོ་བ་དང་། ཚོགས་གྲལ་དུ་བླ་མའམ་རྡོ་རྗེའི་སྤུན་ལ་ཁ་ཤགས་འགྱེད་པ་དང་། གསང་བའི་ཆོས་མི་འདོད་པ་ལ་གསང་བའི་ཆོས་སྟོན་པ་དང་། གྲུབ་མཐའ་བློ་མ་བཅོས་
པའི་དད་པ་ཅན་ལ་བསམ་པ་དང་མི་མཐུན་པའི་ཆོས་སྟོན་པ་དང་། ཉན་ཐོས་ལ་སོགས་པ་སྔགས་ཀྱི་ཉམས་ལེན་ལ་མི་གུས་པ་དག་དང་། ལྷན་ཅིག་ཏུ་ཞག་བདུན་ལ་སོགས་པ་གནས་པ་དང་། གསང་བའི་ཆོས་ཀྱི་སྦྱོར་བ་མ་ངེས་པར་སྐལ་མིན་ལ་གསང་



།བ་སྟོན་པ་དང་། ཕྱག་རྒྱའི་དེ་ཁོ་ན་ཉིད་མི་ཤེས་པ་ལ་དམ་ཚིག་གི་ཕྱག་རྒྱ་ལ་སོགས་པ་སྟོན་པ་དང་། བསྙེན་པ་ལ་སོགས་པ་དག་པར་མ་བྱས་པར་སློབ་དཔོན་གྱི་ལས་ལ་འཇུག་པ་དང་། དགོས་པ་ཁྱད་པར་ཅན་མེད་བཞིན་
དུའོག་མའི་བཅས་པ་ཕྲ་མོ་ལས་འདའ་བ་སྟེ་དགུ་ལས། གསང་བའི་ཆོས་སྟོན་པ་དང་། ཕྱག་རྒྱ་སྟོན་པ་གཉིས་གཅིག་ཏུ་བྱས་པས་བརྒྱད་དེ་འདི་དག་རྩ་བའི་ལྟུང་བ་གང་དང་གང་གི་ཕྱོགས་སུ་ཉེ་བའང་ཤེས་པར་བྱའོ། །གཉིས་པ་ནི། ཇི་སྲིད་བྱང་ཆུབ་
# སྙིང་པོའི་བར། །དཀོན་མཆོག་གསུམ་ནི་སྤང་མི་བྱ། །རྟག་ཏུ་དམ་ཚིག་བསྲུང་བར་བྱ། །རྡོ་རྗེ་དྲིལ་བུ་བཟུང་བར་བྱ། །གཙུག་ཏོར་རྟག་ཏུ་བཟུང་བར་བྱ། །རྟག་ཏུ་སྦྱིན་བསྲེག་དགང་བར་བྱ། །རྟག་ཏུ་དཀྱིལ་འཁོར་བཞེངས་པར་བྱ། །རྟག་ཏུ་བདེ་
གཤེགས་རབ་གནས་བྱ། །ཞེས་པ་ནས། འབྱུང་པོ་ཆེ་ལ་གཏོར་མ་སྦྱིན། །ཞེས་པའི་བར་དང་། འོག་གི་རྟག་པར་རྒྱུན་དུ་སྔགས་བཟླ་ཞིང་། །བསམ་གཏན་ཉིད་དང་འབྲལ་མི་བྱ། །རྟག་ཏུ་སློབ་མ་བསྡུ་བྱ་ཞིང་། །རྟག་པ་རུ་ནི་བཤད་པར་བྱ། །རྟག་
ཏུ་སེམས་ཅན་བསྐྱང་བར་བྱ། །རྟག་ཏུ་སངས་རྒྱས་ཆེར་མཉེས་བྱ། །ཛམྦྷ་ལ་ལ་ཆུ་སྦྱིན་ཞིང་། །ལས་རྣམས་ཐམས་ཅད་ཡང་དག་སྤྱད། །བྱེ་མའི་ལས་ལ་མཆོད་རྟེན་ཡང་། །མཁས་པས་ཆོ་ག་བཞིན་དུ་བྱ། །ཞེས་པའི་བར་ཏེ། དེ་ཡང་དཀོན་
# མཆོག་གསུམ་སྤང་བར་མི་བྱ་བ་ནི་སྤྱིའི་དམ་ཚིག་གོ །རྡོ་རྗེ་དྲིལ་བུ་ནི་ཕྱི་བརྡའི་དང་། ནང་ཐབས་ཤེས་གཉིས་ཀྱི་མཁའ་གསང་གི་དང་། གསང་བ་བྱང་ཆུབ་སེམས་གང་དེ་རྡོ་རྗེ། །ཤེས་རབ་དྲིལ་བུ་ཞེས་བཤད་དོ། །ཞེས་པ་ལྟར་རོ། །གཙུག་ཏོར་ནི་
f05
བརྒྱུ ང་བདུན་གོང་རྒྱན་



ཕྱི་རྫས་ཀྱི་དབུ་རྒྱན། ནང་རིགས་བདག་གསང་བ་སྤྱི་གཙུག་གི་ཧཾ་བསྒོམ་པའོ། །སྦྱིན་སྲེག་ནི་ཕྱི་མེ་ཐབ། ནང་ཁ་ཟས། གསང་བ་སྔགས་དང་ཆོས་ཀྱི་བཞུ་བཏུལ་ལོ། །དཀྱིལ་འཁོར་ནི་ཕྱི་རྡུལ་ཚོན་ལ་སོགས་པ། ནང་ཚོགས་སམ་ལུས་
ཀྱི༑ གསང་བ་ཏིང་ངེ་འཛིན་ནོ། །རབ་གནས་ནི་ཕྱི་སྐུ་གཟུགས་སོགས་ལ། ནང་ཏིང་ངེ་འཛིན་གྱི་དཀྱིལ་འཁོར་ལ་ཡེ་ཤེས་པ་བསྟིམ་པ། གསང་བ་སྔགས་དང་ཆོས་ཀྱི་བྱང་སེམས་ཡས་འབེབ་པའོ། །གཏོར་མ་ནི། ཕྱི་ལྷ་དང་འབྱུང་པོ་ལ། ནང་ཁ་
ཟས༑ གསང་བ་སྔགས་དང་ཆོས་ཀྱི་བདེ་བ་ལ་ལོངས་སྤྱོད་པའོ། །སྔགས་ནི་ཕྱི་ཨོ་ལ་སོགས་པ། ནང་སྔགས་དང་ཆོས། གསང་བ་སྐྱེ་བ་མེད་པའོ། །དེ་དག་ཀྱང་ཕྱི་ལ་གཞོལ་བས་ནི་གསུམ་ཀ་ལ་སློབ་ལ། ནང་ལ་གཞོལ་བས་ནི་ཕྱི་མ་གཉིས་ལ་
# གཙོ་བོར་བསླབ་པར་བྱའོ། །ལྷག་མ། བསམ་གཏན་ཉིད་དང་འབྲལ་མི་བྱ། །ཞེས་པ་མན་ཆད་ནི་གཞུང་ཡི་གེ་སྒྲ་ཇི་བཞིན་པ་ཡིན་ནོ། །གཉིས་པ་བསྡུས་ཏེ་བསྲུང་བའི་ཚུལ་ནི། དམ་ཚིག་ཐམས་ཅད་བསྡུས་ན་སྐུ་གསུང་ཐུགས་ཀྱི་དམ་ཚིག་གསུམ་དུ་
འདུ་བས་དེ་དག་ཚུལ་བཞིན་དུ་བསྲུང་བ་སྟེ། དེ་ཡང་ལུས་ཅན་རྣམས་ཀྱི་བདེ་སྡུག་ལས་བཟང་ངན་ལས་འབྱུང་ལ། དགེ་མི་དགེའི་ལས་འདི་ཁོ་ན་ཉིད་མ་ཤེས་པའི་མ་རིག་པས་འཕེན་པར་ཤེས་ནས། སེམས་ཅན་གཞན་ལ་ལུས་ཀྱི་ཉེས་སྤྱོད་གསུམ་མི་
བྱེད་པ་དང་། ཕྲག་དོག་ལ་སོགས་པའི་ཉོན་མོངས་ཅན་གྱིས་ཀུན་ནས་བསླངས་པའི་ངག་གི་ཉེས་སྤྱོད་བཞི་སྤོང་བ་དང་། ལུས་ངག་གི་ཉེས་སྤྱོད་རྣམས་ཀུན་ནས་སློང་ནུས་ཀྱི་ཡིད་ཀྱི་ཉེས་སྤྱོད་གསུམ་ལ་སོགས་པའི་ཀུན་རྟོག་ངན་པས་རང་སེམས་སྐྱོན་
909



ས་
༄༅། །ཅན་དུ་མི་བྱེད་པ་སྟེ། སམ་ཊ་ལས། བུད་མེད་དང་ནི་སྐྱེས་པའི་ལུས། །ལས་ནི་དུ་མས་བསྐྱེད་པས་ན། །མི་ཤེས་པས་ཀྱང་མི་བྱ་སྟེ། །སྐུ་ཡི་རྡོ་རྗེའི་དམ་ཚིག་གོ །སེམས་ཅན་སྣ་ཚོགས་གདུང་བ་དང༌། ཀུན་རྟོག་དྲྭ་
བའི་རྣམ་རྟོག་གིས། །སེམས་ལ་སྨད་པར་མི་བྱ་སྟེ། །ཐུགས་ཀྱི་རྡོ་རྗེའི་དམ་ཚིག་གོ །ཕྲག་དོག་ཉིད་ཀྱི་མ་རངས་པས། །ཚིག་རྩུབ་ལ་སོགས་སྨྲ་མི་བྱ། །རྣ་བ་བདེ་བར་བྱེད་པ་ཉིད། །གསུང་གི་རྡོ་རྗེའི་དམ་ཚིག་གོ །ཞེས་གསུངས་སོ།། །།སྤྱི་
# དོན་གཉིས་པ་བཟའ་བའི་དམ་ཚིག་ལ། རྒྱུན་གྱི་དང༌། ཁྱད་པར་གྱིའོ། །དང་པོ་ལ། བདུད་རྩི་རིལ་བུ་བསྒྲུབ་པའི་ཚུལ། དེ་ཇི་ལྟར་བསྟེན་པའི་ཚུལ། བསྟེན་པ་ལས་བྱུང་བའི་ཕན་ཡོན་ནོ། །དང་པོ་ནི། རྒྱུད་ལས། ན་དང་ག་ཧ་དང་པོ་དང༌། །
འ# མཐའ་ཡི་ཤ་དང་དང་པོའི་ཤ །ཀྱེ་ཡི་རྡོ་རྗེའི་དངོས་གྲུབ་ཕྱིར། །བདུད་རྩི་ལྔ་ཡང་དེ་བཞིན་བཟའ། །ཞེས་དང་། སམ་ཊ་ལས། ཡེ་ཤེས་ལྕགས་ཀྱུའི་རབ་དབྱེ་བས། །ཡིད་ཀྱིས་ཐམས་ཅད་དགུག་པའོ། །ཞེས་དང་། ཕྱག་ཐིག་ལས། མི་བསྐྱོད་པ་
ནི་དྲི་ཡི་ཆུ། །རིན་ཆེན་དབང་པོ་ཁྲག་ཅེས་བཤད། །སྣང་བ་མཐའ་ཡས་ཁུ་བར་བརྗོད། །དོན་ཡོད་གྲུབ་པ་ཤ་ཆེན་ཏེ། །རྣམ་པར་སྣང་མཛད་སྟུག་པར་བཤད། །འདི་རྣམས་བདུད་རྩི་ལྔ་མཆོག་གོ །ཞེས་གསུངས་པས་རྫས་དང་། རྩ་རྒྱུད་
ལས༑ དང་པོར་རྣམ་སྣང་དེར་རྗེས་སུ། །རྡོ་རྗེ་མ་ཡི་མཐའ་རུ་ཧཱུཾ། །བཟའ་བ་དང་བཏུང་བ་བྱིན་གྱིས་བརླབས་པའི་སྔགས་སོ། །ཞེས་དང་
། སམ་ཊ་ལས། ཧ་ཡི་ཁ་དོག་ཕྲོག་པར་བྱེད། །ཧོས་ནི་དྲི་ནི་འཇིག་པར་བྱེད། །ཧི ནི་བརྩོན་འགྲུས་
607
བ རྒྱུ ང་བརྒྱུད་གོང་རྒྱུན་



འཇིག་པར་བྱེད། །རིམ་པ་འདི་ནི་བརྗོད་པར་བྱ། །རྣམ་གསུམ་ལན་གསུམ་བརྗོད་པས་ནི། །གསུམ་གྱིས་ལྷ་རྣམས་ཚིམ་པར་བྱ། །ཞེས་གསུངས་པས་གཏོར་མ་དང་ཐུན་མོང་དུ་བྱིན་རླབས་བསྟན་ལ། དེ་ཡི་དབུས་ནས་བླངས་ནས་ནི། །དེ་ནས་བདུད་
རྩི་མྱང་བར་བྱ། །ཞེས་གསུངས་པས་མྱང་བའི་ཚུལ་བསྟན་ཏོ། །རྒྱས་པར་ཕྱག་ཐིག་ལེའུ་བཅུ་གཉིས་བར་འབྱུང་ཞིང་། ལག་ཏུ་བླང་བ་ནི་མན་ངག་གི་སྐབས་སུ་ཤེས་པར་བྱའོ། །གཉིས་པ་བསྟེན་ཚུལ་ནི། ཐུན་གྱི་ཐོག་མཐའ་མ། ཐུན་རེའམ་ཞག་
རེའམ། ཟླ་བ་རེ་ལ་རེ་རེ་བསྟེན་ལ། དེ་མ་གྲུབ་ན་ཟླ་བ་དྲུག་ནས་སམ། ཐ་ནའང་ལོ་རེའི་དཔྱིད་ཟླ་འབྲིང་པོའི་ཚེས་གཅིག་གམ་བཅོ་ལྔ་ལ་རེ་རེ་བསྟེན་ཏོ། །དེ་ལྟར་ཡང་དུས་འཁོར་འགྲེལ་ཆེན་ལས། རྣམ་པར་སྣང་མཛད་ལ་སོགས་པའི་རིལ་བུ་
ཡུངས་ཀར་གྱི་ཚད་ཙམ་ཉི་མ་སོ་སོར་དམ་ཚིག་བསྟེན་པའི་དོན་དུའོ། །ཞེས་སོ། །གསུམ་པ་ཕན་ཡོན་ནི། རྡོ་རྗེ་རྣལ་འབྱོར་མ་རྣམས་ཀྱིས་བྱིན་གྱིས་རློབ་པ་དང་། ཚེ་དང་ལུས་ཀྱི་བཅུད་ལེན་དུ་འགྱུར་པ་སྟེ། རྒྱུད་ལས། རྒ་ཤིས་ཟིལ་གྱིས་མི་ནོན་
ཞིང་༑ །རྟག་ཏུ་བསྲུང་བར་འགྱུར་བ་ཡིན། །ཞེས་དང་། གུར་ལས། མི་བསྐྱོད་བསྟེན་པའི་རྣལ་འབྱོར་པས། །ནད་རྣམས་ཐམས་ཅད་རྣམ་པར་སྤངས། །ཞེས་སོ། །མཐར་ཐུག་གི་ཕན་ཡོན་ནི། གསང་འདུས་ལས། ཤ་ཆེན་དམ་ཚིག་མཆོག་
གིས་ནི། །རྡོ་རྗེ་གསུམ་མཆོག་འགྲུབ་པར་འགྱུར། །ཞེས་སོ། །འདི་དག་ཀྱང་དེ་ཁོ་ན་ཉིད་ཤེས་པས་ཡིན་གྱི། གང་ཟག་གཞན་གྱིས་ནི་དེ་ལྟ་མ་ཡིན་ཏེ། དགོངས་པ་ལུང་སྟོན་ལས། གསང་བ་འདུས་པ་མི་ཤེས་པར། །སྦས་པའི་བརྟུལ་ཞུགས་སྤྱོད་
809



།བྱེད་པ། །ཁྱི་དང་ཕག་དང་ཁྭ་རྣམས་ཀྱི། །སྤྱོད་པ་དག་ནི་སྟོན་པར་བྱེད། །ཅེས་སོ། །དེ་ཁོ་ན་ཉིད་གང་ཞེ་ན། སྦྱོང་གཞིའི་མཚོན་བྱེད་ཤ་ལྔ་དང་བདུད་རྩི་ལྔ། སྦྱོང་བྱེད་རིགས་ལྔས་སྦྱངས་པས། སྦྱངས་འབྲས་ཡེ་
ཤེས་ལྔ་འབྱུང་བར་ཤེས་ནས། ཉོན་མོངས་པ་ལྔ་ཡེ་ཤེས་ལྔར་བསྒྱུར་བའི་ཕྱིར་དག་མ་དག་གི་རྣམ་རྟོག་མེད་པར་བསྟེན་པ་སྟེ། གདན་བཞི་ལས། ལྕགས་ཀྱུ་ཆེ་ལ་བཀོད་པ་ནི། །ཡེ་ཤེས་ལྷར་ནི་དགོད་པ་སྟེ། །རྡོ་རྗེ་ལྕགས་ཀྱུ་མི་བསྐྱོད་པ། །གནས་
# ཀྱི་ལྕགས་ཀྱུ་རིན་ཆེན་དབང་། །རྒྱལ་པོའི་ལྕགས་ཀྱུ་དོན་ཡོད་གྲུབ། །གཡོ་བའི་ལྕགས་ཀྱུ་འོད་དཔག་མེད། །ལྕགས་ཀྱུ་ལྔ་ལ་སོགས་པ་ལ། །དེ་ཉིད་ཐམས་ཅད་སྦྱར་བར་བྱ། །ཞེས་སོ། ཤ་ལྔ་ལ་ཅིའི་ཕྱིར་ལྕགས་ཀྱུ་ཞེས་བྱ་ཞེ་ན། དཔལ་ལྡན་རྩེ་
ཀླུ མོས་ཞབས་ཀྱིས་དངོས་གྲུབ་ཐམས་ཅད་འགུགས་པར་བྱེད་པས་ལྕགས་ཀྱུའོ། །ཞེས་སོ། །གཉིས་པ་ཁྱད་པར་གྱི་དམ་ཚིག་ཚོགས་འཁོར་ལ་མིང་དོན་དང་། ཇི་ལྟར་བྱ་བའི་ཚུལ་ལོ། །དང་པོ་ལ། གང་ཟག་གི་སྒོ་ནས་དཔའ་བོ་དང་དཔའ་མོ་གཉི་ག་
ཚོགས་ན་ཚོགས་ཀྱི་འཁོར་ལོ། དཔའ་བོ་འབའ་ཞིག་ཚོགས་ན་དཔའ་བོའི་སྟོན་མོ། དཔའ་མོ་འགའ་ཞིག་ཚོགས་ན་དཔའ་མོའི་སྟོན་མོ་སྟེ། ཌོམྦི་པས། དཔའ་བོ་དང་བྲལ་པའི་དཔའ་མོ་དང་། དཔའ་མོ་དང་བྲལ་བའི་དཔའ་བོ་དག་གིས་ཚོགས་ཀྱིས་
འཁོར་ལོ་བསྐོར་བར་མི་བྱའོ། །ཞེས་སོ། །དུས་ཀྱིས་དབྱེ་ན། དབང་བསྐུར་དང་རབ་གནས་ཀྱི་དུས་དང་འབྲེལ་བ་ལ་ཙ་རུའི་བཟའ་བའམ་དགའ་སྟོན་ཞེས་བྱའོ། །རྣལ་འབྱོར་གྱི་སྒོ་ནས་ལྷའི་རྣལ་འབྱོར་རིགས་མི་འདྲ་བསྒོམ་པ་དུ་མ་ཚོགས་ན་མཛའ་བ་
60
གོང་རྒྱན་



འདུས་པ་ཞེས་བྱ་སྟེ། མཉམ་སྦྱོར་ལས། ལྷ་རྣམས་ཐམས་ཅད་ཚོགས་པ་ན། །སྐྱེ་བོ་དམ་པ་ཀུན་ཚོགས་པ། །ཚོགས་ཀྱི་འཁོར་ལོ་དམ་པ་ནི། །མཛའ་བ་ཐམས་ཅད་འདུས་པ་སྟེ། །སངས་རྒྱས་ཀུན་གྱི་བརྡ་དག་གིས། །དེ་བཞིན་མཛའ་བ་འདུས་
པར་བཏགས། །ཞེས་སོ། །དགོས་པའི་སྒོ་ནས་རིམས་དང་མུ་གེ་ལ་སོགས་པ་བཟློག་པའི་དོན་དུ་ལྷ་གྲངས་དང་མཉམ་པའི་གང་ཟག་འདུས་ནས། དཀྱིལ་འཁོར་གྱི་ལྷའི་བཀོད་པ་ལྟར་འཁོད་དེ། ཐམས་ཅད་ཀྱི་དཀྱིལ་འཁོར་གཅིག་གི་ལྷའི་རྣལ་འབྱོར་
བསྒོམ་ནས་ཚོགས་ཀྱི་ཡོ་བྱད་ཀྱིས་མཆོད་དེ། སོ་སོའི་དམ་ཚིག་ལ་བསྐུལ་བ་ལ་སངས་རྒྱས་ཀྱི་གར་ཞེས་བྱའོ། །མཆོད་བྱའི་སྒོ་ནས་འཇིག་རྟེན་དང་འཇིག་རྟེན་ལས་འདས་པའི་མཁའ་འགྲོ་མ་མཆོད་པ་ལ་རིགས་ལྡན་མ་མཆོད་པ་ཞེས་བྱ། གྲོང་པའི་
#ཆོས་ཀྱིས་མ་གོས་པའི་བུ་མོ་ལྟར་དམིགས་ཏེ་མཆོད་པ་ལ་གཞོན་ནུ་མའི་སྟོན་མོ་ཞེས་བྱའོ། །གཉིས་པ་ལ། གནས་དང་དུས་དང་ཡོ་བྱད་དང་། །གང་ཟག་ཆོ་ག་དགོས་པའོ། །དང་པོ་ལ། ལས་དང་པོ་པའི་གནས་ནི། དུར་ཁྲོད་རི་ཡི་བྱ་སྐྱིབས་
དང་༑ །དེ་བཞིན་མི་མེད་གྲོང་ཁྱེར་དང༌། །ཡང་ན་དབེན་པའམ་རྒྱ་མཚོའི་མཐར། །བཟའ་བ་འདི་ནི་རབ་ཏུ་བཟའ། །ཞེས་དང་། ཌོམ་བི་པས། དུར་ཁྲོད་དང་ནི་ཤིང་གཅིག་གམ། །སྐྱེད་མོས་ཚལ་དང་ཀུན་དགའ་དང་། །དེ་བཞིན་རང་གི་ཁྱིམ་དང་
ནི༑ །གཞན་ཡང་དབེན་པའི་ཁྱིམ་རྣམས་དང་། །ཞེས་སོ། །སེམས་བརྟེན་པའི་གནས་ནི། གནས་དང་ཉེ་བའི་གནས་དང་ནི། །ཞིང་དང་ཉེ་བའི་ཞིང་ཉིད་དང་། །ཙྪནྡོ་ཉེ་བའི་ཙྪིནྡོ་དང་། །དེ་བཞིན་འདུ་བ་ཉེ་འདུ་བ། །འཐུང་གཅོད་ཉེ་བའི་འཐུང་
fid



བརྒྱ་ དྲུག་ཅུ་ཐམ་པ་
༄༅། །གཅོད་ཉིད། །དུར་ཁྲོད་ཉེ་བའི་དུར་ཁྲོད་ཉིད། །ཞེས་དང་། གནས་ནི་ཛཱ་ལེན་དྷ་རར་བཤད། །དེ་བཞིན་དུ་ནི་ཨོ་ཊི་ཡ་ན་ཉིད། །ཅེས་བྱ་བ་ལ་སོགས་པའི་གནས་སོ། །གཉིས་པ་དུས་ལ་རྒྱུན་གྱི་དུས་ནི། རྒྱུད་ལས། ཡི་
དྭགས་ཟླ་ཕྱེད་བཅུ་བཞི་དང་། །དེ་བཞིན་དུ་ཡང་བརྒྱད་པ་ཉིད། །ཞེས་དང་། སམ་ཊ་ལས། ཟླ་བ་མར་ངོའི་བཅུ་བཞི་དང་། །ཁྱད་པར་དུ་ནི་བརྒྱད་པ་ནི། །ཡར་གྱི་ངོ་ཡི་བཅུ་པ་ལ། །མཆོད་པའི་མཆོད་པ་ཉིད་དུ་འགྱུར། །ཞེས་དང་
། ཌོམ་བི་
པས༑ ཡར་ངོའི་བརྒྱད་དང་བཅུ་བཞི་དང་། །བཅོ་ལྔ་དག་ནི་རབ་ཏུ་བསྔགས། །དེ་བཞིན་མར་ངོའི་བརྒྱད་དང་ནི། །བཅུ་བཞི་དང་ནི་བཅོ་ལྔ་ལ། །ཞེས་སོ། །ཁྱད་པར་གྱི་དུས་ནི་དབང་རྒྱུད་རབ་གནས་དང་འབྲེལ་བ་དང་། ཉེར་འཚེ་བཟློག་པའི་དུས་
ཏེ༑ གུར་ལས། འཆི་བའི་ཚེའམ་མུ་གེའམ། །ཕས་ཀྱི་འཁོར་ལོའི་གནོད་པའམ། །རབ་གནས་དཀྱིལ་འཁོར་སྦྱིན་བསྲེག་དང་། །ཆར་མེད་པ་དང་ཞི་བ་ལ། །སྔགས་དང་བསྒོམ་པར་ལྡན་པ་ཡིས། །གང་ཞིག་བདག་ནི་རྟག་རོལ་པ། །དེ་ཡི་མདུན་
དུ་བདགུ་འདུག་སྟེ། །དེ་ནི་རྫུན་དུ་མི་འགྱུར་རོ། །ཞེས་སོ། །གསུམ་པ་ནི། དཀྱིལ་འཁོར་དང་གང་ཟག་མཆོད་པའི་ཡོ་བྱད་ཅི་འབྱོར་པ་དང་། མེད་དུ་མི་རུང་བ་ཁ་ན་ཐོ་བ་མེད་པའི་ཤ་དང་། ཆོ་ག་བཞིན་དུ་བཙོས་པའི་ཆང་སྟེ། རྒྱུད་ལས། རྒྱལ་
མཚན་དང་ནི་མཚོན་བསྣན་དང་། །ལན་བདུན་པ་ཡང་བཟའ་བར་བྱ། །ཞེས་དང་། སྐྱེས་པའི་ཐོད་ཆེན་ཆ་གཅིག་པ། །ཆང་ནི་བཟང་པོས་ཡོངས་བཀང་སྟེ། །ཞེས་དང་། ཌོམྦི་པས། ཉ་དང་ཤ་ལ་སོགས་པར་ལྡན། །མི་འཚོ་བ་དང་སྐྱོན་ཀུན་
61
གོངརྒྱན་



རྒྱུད་སྡེ་ཀུན་བཏུས་
བྲལ༑ །སྡིག་པ་མེད་དང་མ་བསླངས་པའོ། །ཞེས་སོ། །བཞི་པ་གང་ཟག་ནི་དབང་ཐོབ་ཅིང་དམ་ཚིག་དང་ལྡན་པ་ཉོན་མོངས་པ་དང་རྣམ་རྟོག་ཤས་ཆུང་བའི་ལས་དང་པོ་པའམ། སེམས་ཅུང་ཟད་བརྟན་པ་ཡན་ཆད་དེ། ཕྱག་ཐིག་ལས། ཐམས་ཅད་
དམ་ཚིག་གཅིག་པ་དང་། །ཐམས་ཅད་རྟོག་པ་མེད་པ་དང་
། །སེར་སྣ་ང་རྒྱལ་སྤངས་པ་དང་། །འདོད་ཆགས་ཞེ་སྡང་བྲལ་བ་དང་། །བླ་མ་ལ་གུས་བསམ་གཏན་ལྡན། །ཕྲག་དོག་མེད་ཅིང་རྩེ་གཅིག་པ། །དེ་ལྟར་དགེས་པ་ཚོགས་འཁོར་ལོར། །
མཁས་པས་འབད་དེ་གཞུག་པར་བྱ། །ཞེས་སོ། །གྲོགས་ཀྱང་ལས་དང་པོ་པ་མཚན་ཉིད་དེ་དག་དང་ལྡན་པའམ། རིགས་ལྡན་མའམ། རྒྱས་བཏབ་པའི་གཞོན་ནུ་མའམ། རོ་རས་ལ་ཐོད་པ་ལ་སོགས་པའི་མཚན་མ་བྲིས་པ་ལྟར་བསྐྱེད་ནས་མཆོད་པ་
སྟེ༑ སམ་ཊ་ལས། ཐོད་པ་དགྲ་སྟ་མཆེ་བ་དང་། །ཆུ་སྲིན་རྒྱལ་མཚན་རལ་གྲི་དང་། །འཕང་མདུང་དུང་དང་བདུན་དུ་གསུངས། །ཡང་དག་སྦྱོར་བའི་ཆོ་ག་འདི། །རྣལ་འབྱོར་རིག་པས་རྟག་ཏུ་མཆོད། །ཅེས་གསུངས་སོ། །དྲོད་ཆུང་འབྲིང་ཆེ་
གསུམ་ཐོབ་པས་ནི། རྟོགས་པ་མཉམ་པའི་དཔའ་བོདང་རྣལ་འབྱོར་མ་དང་བརྡ་དང་བརྡའི་ལན་བྱས་ནས་ཚོགས་ལ་འདུ་བ་སྟེ། ཕྱག་རྒྱ་ཕྱག་རྒྱའི་ལན་གྱིས་ནི། །དམ་ཚིག་གིས་ནི་རྣམ་པར་དབྱེ། །དེ་ལ་རྣལ་འབྱོར་མས་སྨྲས་པ། །ཨེ་མ་བུ་ནི་སྙིང་རྗེ་
ཆེ༑ །གལ་ཏེ་ཕྲེང་བ་ལག་སྟོན་ན། །འདུ་བར་བྱ་ཞེས་སྤུ་བ་ཡིན། །ཕྲེང་བ་མངོན་པར་བཏང་བྱས་ནས། །དམ་ཚིག་ལ་མནོས་བརྟུལ་ཞུགས་བཟང་། །དེ་ལ་ཕྱི་རོལ་ཞེས་འདུ་བ། །བཟང་པོའི་སྤྱོད་ཡུལ་གནས་པ་ནི། །དེ་ལ་འདུ་བར་རྣལ་འབྱོར་
6l2



།མས། །གང་སྨྲས་དེ་ལྟར་ཐམས་ཅད་བྱ། །ཞེས་སོ། །ལྔ་པ་ཆོ་ག་ལ། སྦྱོར་དངོས་རྗེས་གསུམ་གྱི་དང་པོ་ལ། གནས་ཁང་བརྒྱན་ཏེ་ཚོགས་གཏོར་བཤམ་པ། སློབ་དཔོན་ནང་དུ་བྱོན་ནུས་སྔོན་ལ་བཞུགས་པ། སྒོ་བས་
བརྡ་དང་བརྡའི་ལན་བྱས་ཏེ་ཤེས་ན་ནང་དུ་འཇུག་པ། དབང་ལ་སོགས་པའི་རྒན་རིམ་བཞིན་གྲལ་བྱ་བ། ལྷའི་རྣལ་འབྱོར་ལ་གནས་པར་གསོལ་བ་གདབ་པ། ཡིག་བརྒྱས་རྒྱུད་སྦྱང་ཞིང་སྲུང་འཁོར་བསྒོམ་པའོ། །དང་པོ་ནི། ཌོམ་བི་པས། ས་གཞི་
# བ་ཡི་ལྔས་བྱུགས་ལ། །མེ་ཏོག་དྲི་ཞིམ་སྣ་ཚོགས་དགྲམ། །ཞེས་དང་། ཕྱག་ཐིག་ལས། དང་པོ་ཡིད་འཕྲོག་དགེས་པ་ཡི། །མེ་ཏོག་དཀྱིལ་འཁོར་བྲི་བར་བྱ། །དེ་རུ་སྣ་ཚོགས་མཆོད་པ་ནི། །རྩེ་གཅིག་གིས་ནི་ལེགས་པར་བྱ། །ཞེས་སོ། །
གཉིས་པ་ནི། དེ་ཉིད་བཅུ་ནི་ཡོངས་ཤེས་ཤིང་། །གསུམ་པོ་དག་ལས་དགེ་སློང་མཆོག །འབྲིང་པོ་དགེ་ཚུལ་ཞེས་བྱ་སྟེ། །དེ་དག་ཐ་མ་ཁྱིམ་པའོ། །ཞེས་སོ། །གལ་ཏེ་དགེ་སློང་ཡིན་ཡང་རྨོངས་ལ། དགེ་ཚུལ་ལམ་དགེ་བསྙེན་མཁས་ཤིང་རྒྱུད་
སྟོན་ནུས་ན། ཅིག་ཤོས་དེ་ཁྱིམ་གཞན་དུ་ཡོ་བྱད་བཟང་པོས་མཉེས་པར་བྱས་ལ་དགེ་ཚུལ་ལམ་དགེ་བསྙེན་གྱིས་གཙོ་བོ་བྱའོ། །དེ་བཞིན་དུ་གཞན་གཉིས་ལའང་ཤེས་པར་བྱའོ། །གསུམ་པ་ནི། ཕྱི་ནས་འོངས་པ་རྣམས་ཀྱིས། ཁྱོད་ཀྱི་དམ་ཚིག་ལ་ནི་
ཁྲོ་བོ་དབྱུག་པ་སྔོན་པོ་མཛེས། །དངོས་གྲུབ་ཕྱག་ན་དབྱིག་ཏོ་དང་ནི་རིན་ཆེན་བཅིངས་པ་འཛིན། །དཔལ་ལྡན་དཔའ་བོ་དཔའ་མོ་འདུ་བར་འཁོར་སྐོལ་ཁུམས། །མཁའ་མཛེས་རྣལ་འབྱོར་མ་ཡི་ནང་དུ་བདག་ཐོང་ཞིག །ཅེས་གསུངས་པས་གསོལ་བ་
fi3
རེ་གཅིག་
གོང་རྒྱན་



གདབ༔ དང་པོའི་བདུན་པ་ནས་འབྱུང་བའི་བརྡ་དང་བརྡའི་ལན་བྱ་ཤེས་པ་རྣམས་ནང་དུ་འཇུག་གོ །བཞི་པ་ནི། དབང་དང་བརྟུལ་ཞུགས་དང་ཡེ་ཤེས་དང་སྐྱེ་བ་དང་རིགས་པས་རྒན་པའི་གོ་རིམ་བཞིན་གྲལ་བྱ་སྟེ། ཌོམ་བི་པས། དེ་ནས་སློབ་དཔོན་
སྟན་བཟང་ལ། །དབུས་ཕྱོགས་སུ་ནི་ཡང་དག་བཞུགས། །དེ་བཞིན་སྟན་ནི་བཟང་པོ་ལ། །རྣལ་འབྱོར་པ་ཡི་འཁོར་ལོ་གཡས། །རྣལ་འབྱོར་མ་ཡི་གཡོན་དུ་བཤམ། །ཞེས་སོ། །ལྔ་པ་དང་དྲུག་པ་ནི་རྟོགས་པར་སླའོ། །གཉིས་པ་དངོས་གཞི་
ལ༑ ཏིང་ངེ་འཛིན་གྱི་དཀྱིལ་འཁོར་མཆོད་པས་ཚིམ་པ། སྙིང་ཁའི་དཀྱིལ་འཁོར་བདུད་རྩི་མྱང་པས་ཚིམ་པ། ཆོས་སྐྱོང་དང་འབྱུང་པོ་གཏོར་མས་ཚིམ་པ། དམ་ཚིག་དང་ལྡན་པའི་སྐྱེ་བོ་ཁ་ཟས་ཀྱིས་ཚིམ་པ། སྐྱེ་མཆེད་ཀྱི་ལྷ་གླུ་གར་དང་རོལ་མོས་
ཚིམ་པ། བདེ་ཆེན་ལྷན་སྐྱེས་ཀྱི་ཡེ་ཤེས་ཀྱིས་ཚིམ་པའོ། །དང་པོ་ནི། རྩ་རྒྱུད་དང་གུར་གྱི་དགོངས་པས་དངོས་གཞི་བདག་གི་རྣལ་འབྱོར་རྫོགས་པ་གཅིག་ལ་ཚིམ་པ་དྲུག་བྱ་བ་དང་། སམ་ཊའི་དགོངས་པས་བདག་དང་མདུན་བསྐྱེད་གཉི་ག་བྱས་ནས་
ཚིམ་པ་དྲུག་བྱ་བ་སྟེ་གང་ལྟར་ཡང་ཚིམ་པ་དྲུག་ཏུ་ཐམས་ཅད་འདུས་སོ། །གཉིས་པ་ནི། ཕྱག་ཐིག་ལས། དུམ་བུ་གཅིག་པའི་མཚན་ལྡན་སྣོད། །བླ་མའི་མདུན་དུ་བཞག་པར་བྱ། །ཡང་ན་དུམ་བུ་གསུམ་པ་ནི། །ལྷ་ཡི་ཆང་གིས་བཀང་བར་བྱ། །
ཞེས་སོ། །གསུམ་པ་ནི། དེ་ཉིད་ལས། བཟའ་བ་སྣ་ཚོགས་དང་ལྡན་པའི། །དང་པོར་གཏོར་མ་ཆེན་པོར་སྦྱིན། །ཞེས་དང་། བཞི་པའང་། དམ་ཚིག་མཆོག་གི་ཡེ་ཤེས་ཏེ། །དད་པ་ཡི་ནི་རྟག་ཏུ་བཟའ། །ཞེས་སོ། །ལྔ་པའང་། ཤིན་ཏུ་
614



༄༅། །དབྱངས་ནི་སྙན་པ་ཡིས། །ཡིད་འཕྲོག་པ་ཡི་གླུ་བླང་བྱ། །ཞེས་སོགས་དང་། དྲུག་པའང་། དགེས་པའི་དམ་ཚིག་ཟིན་ནས་སུ། །འཁོར་ལོ་དང་བཅས་རིག་རབ་ཚིམ། །ཞེས་སོ། །དེར་དམ་ཚིག་སྦྱིན་པ་ནི། འདིར་
ནི་ཆོས་རྣམས་བཟང་པོར་ལྟོས། །འདུས་པ་རྣམས་ལ་ཐེ་ཚོམ་མེད། །བྲམ་ཟེ་ཁྱི་དང་གདོལ་པ་དང་། །རང་བཞིན་གཅིག་པ་ཉིད་དུ་ཟོ། །ཞེས་དང༌། བདེ་གཤེགས་ཆོས་ལ་རིན་ཐང་མེད། །འདོད་ཆགས་དྲི་མ་རྣམ་པར་སྤངས། །གཟུང་དང་འཛིན་པ་
# དང་བྲལ་བ། །དེ་བཞིན་ཉིད་ལ་གུས་ཕྱག་འཚལ། །ཅེས་སོ། །གསུམ་པ་རྗེས་ལ། རྡོ་རྗེའི་གླུས་བྱིན་གྱིས་བརླབ་པ། བཀྲ་ཤིས་ཀྱི་ཚིག་གིས་ཤིས་པར་བྱ་བ། ལྷག་གཏོར་བཏང་ཞིང་ལྷག་ཆད་བསྐང་བ། སྨོན་ལམ་གདབ་ཅིང་འདོད་དོན་གསོལ་
བ༑ བཟོད་པར་གསོལ་ནས་གཤེགས་སུ་གསོལ་བ། བསྲུང་བ་བྱས་ནས་ལས་རྗེས་བསྡུ་བའོ། །དེ་དག་ཀྱང་ཕྱག་ཐིག་ལས། དེ་རྣམས་མཆོད་པས་དངོས་གྲུབ་ནི། །གང་ཞིག་སེམས་ལ་བསམ་པ་ཡོད། །ལྷག་མའི་གཏོར་མ་བཟུང་ནས་ནི། །དགོན་
པ་ཆེན་པོར་བཏང་བར་བྱ། །ཞེས་བྱ་བ་ལ་སོགས་པ་གསུངས་སོ། །ཚུལ་འདི་དག་རྒྱས་པར་གྲུབ་ཆེན་ཌོམ་བི་པའི་གཞུང་ན་བཞུགས་ཤིང་། ལག་ཏུ་བླང་བ་ནི་མན་ངག་གི་རིམ་པ་ལས་ཤེས་པར་བྱའོ། །དྲུག་པ་དགོས་པ་ལ། གཙོ་བོར་གྱུར་པ་མཐར་
ཐུག་གི་དགོས་པ་ནི། ཚོགས་རྫོགས་ནས་འཚང་རྒྱ་བ་སྟེ། གུར་ལས། བདེ་དང་རངས་ཤིང་གར་དང་ནི། །གླུ་དང་རོལ་མོའི་སྒྲ་བྱེད་དང༌། །དྲི་དང་ཕྲེང་བ་བྱུགས་པ་ཡིས། །རིགས་པའི་རྒྱལ་པོ་རབ་ཏུ་འགྲུབ། །ཞེས་དང་། ཕྱག་ཐིག་



ལས༑ དམ་ཚིག་བསྲུང་ན་གྲུབ་པ་ནི། །ལྷ་ཡི་དབང་ཕྱུག་རྙེད་པའོ། །ཞེས་སོ། །གནས་སྐབས་ཀྱི་དགོས་པ་ནི། ཐུན་མོང་གི་དངོས་གྲུབ་ཅི་འདོད་པ་འགྲུབ་སྟེ། རྒྱུད་ལས། གང་དུ་ཟོས་པས་འདོད་དོན་ཀུན། །འགྲུབ་པ་ཅན་གྱི་དངོས་གྲུབ་
འགྱུར༑ །ཞེས་སོ། །སྤྱི་དོན་གཉིས་པ་ཉམས་ན་ཕྱིར་བཅོས་པའི་ཐབས་ལ། ཉེས་པ་ཕྲ་མོ་ལ་ལྟུང་བ་ལས་ལྡང་བ་ནི། གུར་ལས། ཡི་གེ་བརྒྱ་པ་གསུངས་ལ། ཉེས་པ་ཆེན་པོ་ལ་དམ་ཚིག་དང་སྡོམ་པ་བླང་བ་ནི། སམ་ཊ་ལས། དམ་ཚིག་ཉམས་
པ# པས་བག་མེད་པར་སྐྱེ་བར་འགྱུར་ཏེ། ཡང་བྱང་ཆུབ་སེམས་དཔའི་དམ་ཚིག་བླང་བར་བྱས་ནས་མི་ཕྱེད་པ་སྡོམ་པ་བཟུང་བར་བྱ་སྟེ། དེའི་ཕྱིར་ཀུན་གྱི་སྡོམ་པ་དང་ལྡན་ཞིང་། དེ་ཁོ་ན་ཉིད་ལ་གནས་པས་ཕྱག་རྒྱའི་རྣལ་འབྱོར་བྱའོ། །ཞེས་
དང་༑ སྔགས་ཀྱི་ལམ་ནི་རྗེས་བཙལ་བས། །གང་ཚེ་མཁས་པས་དབང་བསྐུར་བ། །ཞེས་པ་ནས། དམ་ཚིག་ཉམས་པས་འཇིགས་པ་ཡིས། །བློ་དང་ལྡན་པས་དེ་བཞིན་བླང་། །ཞེས་གསུངས་པ་ལྟར་དབང་ཡང་དག་པར་བླང་བར་བྱའོ། །གཉིས་པ་
དྲོད་ཆུང་འབྲིང་ཐོབ་པའི་དམ་ཚིག་ནི། གུར་ལས། ཕྱག་རྒྱ་བཅིང་བ་རྣམ་སྤངས་ཤིང་། །མཆོད་རྟེན་ལས་ནི་མི་བྱ་སྟེ། །དཀྱིལ་འཁོར་ལ་སོགས་ལུས་ཀྱི་ལས། །རྨི་ལམ་དུ་ཡང་མི་བྱའོ། །སློབ་དཔོན་མིན་ལ་ཕྱག་མི་བྱ། །ཞེས་པ་ནས། བླ་མའི་
རྒན་རབས་ཕྱག་བྱའོ། །ཞེས་པའི་བར་ཏེ། སྔར་ཀུན་འདར་གྱི་སྤྱོད་པའི་སྐབས་སུ་བཤད་པ་ལྟར་བླང་དོར་གཉིས་སུ་མེད་པར་སྤྱོད་པ་ཉིད་ཡིན་ནོ། །གསུམ་པ་དྲོད་ཆེན་པོ་ཐོབ་པའི་དམ་ཚིག་ནི། རྒྱུད་ལས། དམ་ཚིག་སྡོམ་ལས་རྣམ་པར་གྲོལ། །



༣ ༄༅། །རྣལ་འབྱོར་ལྡན་པས་སྤྱོད་པ་བྱེད། །ཅེས་སོགས་ཏེ། ཀུན་ཏུ་བཟང་པོའི་སྤྱོད་པའི་སྐབས་སུ་བཤད་པ་ལྟར་འཁོར་འདས་གཉིས་སུ་མེད་པར་སྤྱོད་པའོ།། །།སྤྱི་དོན་གཉིས་པ་ཐབས་རྒྱུད་ལ་སློབ་པའི་གང་ཟག་གི་དབྱེ་བ་
ལ༑ དབང་གི་སྒོ་ནས་དང་། སྤྱོད་པའི་སྒོ་ནས་དང་། འབྲས་བུ་འགྲུབ་ཉེ་རིང་གི་སྒོ་ནས་དབྱེ་བའོ། །དང་པོ་ལ་དབང་གི་སྒོ་ནས་རྡོ་རྗེ་སློབ་དཔོན་དང་སློབ་མ་ཞེས་བྱ་བ་གཉིས་སུ་འགྱུར་ཏེ། སམ་ཊ་ལས། ཡོངས་སུ་རྫོགས་པའི་དབང་ནི་སློབ་དཔོན་
# གྱི་དབང་ཐམས་ཅད་དོ། །སློབ་མ་མཆོག་འབྲིང་ཐ་མ་ཀུན་ལས། ཐ་མ་ལ་དཀྱིལ་འཁོར་གྱི་དབང་དང་། ཉིན་པར་གྱི་ཐིག་ལེའོ། །འབྲིང་པོ་ལ་ནི་ཉ་ཕྱིས་ཀྱིས་སོ། །མཆོག་ལ་ནི་སངས་རྒྱས་གཅིག་པུའི་བདག་ཉིད་ཀྱིས་སྦྱིན་པར་བྱས་སོ། །ཞེས་
ཀློ གསུངས་ཏེ། དབང་ཐམས་ཅད་ཡོངས་སུ་རྫོགས་པར་ཐོབ་པ་ནི་མངོན་པར་རྟོགས་པ་བཅུ་གཅིག་པོ་ཐམས་ཅད་ཉམས་སུ་ལེན་པ་ལ་དབང་བར་བྱས་ཤིང་རྡོ་རྗེ་སློབ་དཔོན་དུ་བཀའི་གནང་བ་ཐོབ་པ་སྟེ། དེའི་མཚན་ཉིད་ནི། གུར་ལས། དེ་ནས་རྡོ་རྗེ་སློབ་
དཔོན་གྱི། །མཚན་ཉིད་ཡང་དག་བཤད་པར་བྱ། །དེ་ཡིས་ཉེ་བར་བསྟན་པའི་སྔགས། །སྒྲུབ་པ་པོ་ཡིས་ཉེ་བར་བསྒྲུབ། །དལ་ཞིང་ཟབ་མོའི་ཆོས་དང་ལྡན། །རིགས་པ་ཐམས་ཅད་མཁས་པར་བཅས། །སྦྱིན་བསྲེགས་དཀྱིལ་འཁོར་སྔགས་ཤེས་
# ཤིང་༑ །རབ་གནས་གཏོར་མའི་ཕ་རོལ་སོན། །དེ་ཉིད་བཅུ་ནི་རྣམ་པར་རིག །ཉན་ཐོས་སྤྱོད་པ་སྲུང་བ་པོ། །སྔགས་སྤྱོད་རིམ་པར་གུས་པ་དང་། །གཟུགས་ལྡན་མཐོང་ན་དགའ་བ་དང་། །དཀྱིལ་འཁོར་བྲི་ཞིང་བཟླས་པར་ལྡན། །རྩ་བའི་ལྟུང་བ་



རྒྱུད་སྡེ་ཀུན་བཏུས་
འཇོམས་པ་པོ། །སྔགས་དང་ལུས་སྐྱོབ་སྦྱོར་བ་ཡི། །འཇིག་རྟེན་རྣམས་ནི་བདེ་བར་བྱེད། །ཅེས་གསུངས་པས་བསྟན་པའི་མཚན་ཉིད་རྣམས་དང་ཅི་རིགས་པར་ལྡན་པའོ། །རྡོ་རྗེ་སློབ་མའི་དབང་ཙམ་ལས་མ་ཐོབ་པ་རྣམས་ནི་སློབ་མ་སྟེ། དེས་ནི་རབ་
གནས་ལ་སོགས་པའི་གཞན་དོན་གྱི་བྱ་བ་རྣམས་བྱར་མི་བཏུབ་སྟེ། འོན་ཀྱང་སངས་རྒྱས་འདོད་པས་རྡོ་རྗེ་སློབ་དཔོན་གྱི་དབང་ཕྱིས་བླང་བར་བྱའོ། །གཉིས་པ་སྤྱོད་པའི་སྒོ་ནས་དབྱེ་ན། རྡོ་རྗེ་སློབ་དཔོན་གསང་སྔགས་ཕྱི་ལ་གཞོལ་བ་དང་། བསམ་
གཏན་ནང་ལ་གཞོལ་བ་ཞེས་བྱ་བའམ། ཕྱི་ལ་གཞོལ་བ་དང་ནང་ལ་གཞོལ་བ་ཞེས་བྱ་བ་གཉིས་ལས། དང་པོ་ནི། དབང་ཐོབ་ནས་མངོན་པར་རྟོགས་པ་བཅུ་གཅིག་པོ་ཅི་རིགས་པར་ཉམས་སུ་ལེན་པ་ཡིན་ལ། ཕྱི་མ་ནི་མཆོག་གི་དངོས་གྲུབ་སྒྲུབ་པའི་
མངོན་རྟོགས་ལྔ་དང་དམ་ཚིག་སྟེ་དྲུག་ལས། གཞན་བཟླས་པ་ལ་སོགས་པ་ལམ་གྱི་ཡན་ལག་ལྔ་མི་སྤྱོད་དེ་ནང་གི་བཟླས་པ་ལ་སོགས་པར་འདུ་བའི་ཕྱིར་རོ། །དེ་ཡང་སམ་ཊ་ལས། གཞུང་ཐམས་ཅད་སྤངས་ནས་ཐོབ་པའི་གནས་ཀྱི་བསམ་གཏན་གྱི་བ
རྣལ་འབྱོར་དེ་ལ་བརྩོན་པས་རང་རིག་པ་ཙམ་ལ་སྤྲོ་བའི་ཉིན་མཚན་དུ་གོམས་པར་བྱའོ། །ཞེས་སོ། །དཔལ་ལྡན་རྩེ་མོ་ཞབས་ནི་ནང་ལ་གཞོལ་བའི་རྣལ་འབྱོར་པས་བཟླས་པ་ལ་སོགས་པ་གཙོ་བོར་མི་སྤྱོད་པ་ཙམ་ལས། ཅི་ནས་ཀྱང་སྤོང་བའི་ངེས་པ་ནི་
མེད་ཅེས་གསུངས་སོ། །གསུམ་པ་འབྲས་བུ་འགྲུབ་ཉེ་རིང་གི་སྒོ་ནས་དབྱེ་བ་ལ། ནམ་འགྲུབ་པའི་དུས་དང་། དེར་འགྲུབ་པའི་ཡན་ལག་གོ །དང་པོ་ལ་ཡང་རབ་ཚེ་འདིར། རབ་འཆི་ཀར། འབྲིང་བར་དོར། ཐ་མ་སྐྱེ་བ་བརྒྱུད་ནས་འགྲུབ་



ས་
སྒྱུ་ རེ་བཞི་
།པའོ། །དེ་ལྟར་དེ་དག་ལ་ཡང་གང་ཟག་བརྩོན་འགྲུས་དང་བརྟུན་པའི་བྱེ་བྲག་གི་ལམ་མྱུར་བུལ་དང་འབྲས་བུ་འགྲུབ་ཉེ་རིང་དུ་མ་ཡོད་དོ། །གཉིས་པ་དེའི་ཡན་ལག་ལ། ཚེ་འདིར་འགྲུབ་པའི་ཡན་ལག་བཅུད་ལེན། འཆི་
ཀར་འགྲུབ་པའི་ཡན་ལག་འདའ་ཀ་མ། བར་དོར་འགྲུབ་པའི་ཡན་ལག་བར་དོའི་མན་ངག སྐྱེ་བ་བརྒྱུད་དེ་འགྲུབ་པའི་ཡན་ལག་སྨོན་ལམ་མོ། །དང་པོ་ནི། ཚེ་འདི་ཉིད་ལ་སངས་རྒྱས་འདོད་ལ། དྲོད་ནི་མ་ཐོབ་ན། སྔོན་ལ་བཅུད་ལེན་ལ་སོགས་
ཚ པས་ཚེ་སྒྲུབ་སྟེ། སམ་ཊ་ལས། སྨན་འདི་དང་ལྡན་པའི་རྣལ་འབྱོར་པ་ལོ་བརྒྱ་ཕྲག་སྟོང་ལ་སོགས་པར་གནས་པར་བྱའོ། །དུས་ཀྱི་འཆི་བ་མི་རིག་པས། །གང་ཞིག་རྣལ་འབྱོར་པར་འདོད་པ། །དེ་ཡི་ངལ་བ་དོན་མེད་ཅིང་། །དེ་ཉིད་འབྲས་བུ་ཐོབ་མི་
འགྱུར༑ །ཡོ་གི་ཤིན་ཏུ་མཉམ་གཞག་པས། །དེ་ལྟར་ཆོ་ག་ང་ཡིས་བསྔགས། །ཞེས་གསུངས་པ་ལྟར་རོ། །གཉིས་པ་ནི། འཆི་ཁ་ལ་སོགས་པར་འགྲུབ་པ་འདི་རྣམས་ལ་ལམ་གཞན་རྣམས་རྫོགས་པར་ཉམས་སུ་མི་ལེན་ཀྱང་བླང་དུ་ནི་བཏུབ་ལ། ཉེ་
རྒྱུ་ནི་མ་སྤྱད་ཅིང་སྤྱོད་པ་སྤྱོད་འཕྲོ་ལ་འདའ་བའང་སྲིད་ལ། ཡང་འཚང་རྒྱ་བ་ལ་སྤྱོད་པ་དང་ཉེ་རྒྱུ་གཉི་ག་སྤྱད་དགོས་ཤིང་། འཆི་ཁར་གྲུབ་མཐའ་ཙམ་སྙོགས་པ་ལ་ཡང་རང་སྐལ་གྱི་སྤྱོད་པ་བག་ཙམ་སྤྱོད་དགོས་པར་བཞེད་དོ། །འདི་ནི་མངོན་པར་
རྟོགས་པ་རིམ་ཅན་དུ་ཉམས་སུ་ལེན་པ་ལ་དགོངས་ལ། དབང་རྗེས་ལ་གྲོལ་བ་རྒྱལ་ཆེན་ཨིནྡ་བྷ་ཏི་ལྟ་བུ་ལ་ལམ་ཚང་བ་མི་དགོས་ཞེས་གསུངས་ཀྱང་། དབང་ཉིད་ཀྱི་སྟེང་དུ་ལམ་བཅུ་གཅིག་ཚང་བས་ན་དེའི་ཚད་བརྩིས་ལ་ཞིབ་ཏུ་བཤད་པར་བྱའོ། །
fi9
གོང་རྒྱན་



ཞེས་གསུངས་ཏེ། བརྩི་ཚུལ་ངག་ལས་རྟོགས་པར་བྱའོ། །ཡང་འདའ་ཀ་མ་འདིས་སངས་རྒྱས་ཉིད་འགྲུབ་བམ་འོན་ཏེ་གཞན་ཞིག་འགྲུབ་སྙམ་ན། ཁ་ཅིག་ནི་སངས་རྒྱས་ཉིད་འགྲུབ་སྟེ། སམ་ཊ་ལས། བུ་ག་དགུ་ཡི་སྟེང་མཆོག་ནས། འཕྲལ་དུ་
ཡིད་ཀྱིས་འཕོ་བྱེད་པ། །ཉིན་བཞིན་བྲམ་ཟེ་གསོད་པ་དང་། །མཚམས་མེད་ལྔ་ནི་བྱེད་པ་དང་། །ཆོམ་རྐུན་ལས་ཀྱི་ལོངས་སྤྱོད་དང་། །ཞེས་སོགས་ཀྱི་མཐར། འདི་ཡི་ལམ་གྱིས་གྲོལ་བར་འགྱུར། །ཞེས་གསུངས་པས་སོ་ཞེས་འདོད་ལ། བླ་མ་
དག་ལུང་དེས་བར་དོར་རིག་འཛིན་འགྲུབ་པ་ལ་དགོངས་ཤིང་། རྟེན་དེས་སངས་རྒྱས་ཐོབ་སྟེ། བཟང་པོའི་ལམ་གྱིས་རྣལ་འབྱོར་པའི། །འགྲོ་བ་མཛེས་པ་ཁྱོད་ལ་བསྟན། །ཞེས་གསུངས་པས་སོ། །ཞེས་འཆད་དེ་གང་ཟག་གི་རིམ་པས་ངེས་པ་མེད་
པར་མངོན་ནོ། །གསུམ་པ་ནི། བླ་མ་བརྒྱུད་པ་རྣམས་ཀྱི་མན་ངག་ལས་ཟབ་ཅིང་གསལ་བར་གསུངས་ལ། བཀའ་དང་བསྟན་བཅོས་ཕལ་ཆེར་ལས་གསལ་པོར་བཤད་པ་མེད་ཀྱང་། ཡེ་ཤེས་ཐིག་ལེ་ལས། ཡང་ན་ལུས་འདི་སྤངས་མ་ཐག །བླ་ན་
མེད་པའི་ཡེ་ཤེས་སྐུ། །བརྩོན་པར་མི་ལྡན་པས་ཀྱང་འགྲུབ། །བརྩོན་འགྲུས་ལྡན་པས་སྨོས་ཅི་དགོས། །ཞེས་གསུངས་ལ། འཇམ་དཔལ་ཞལ་ལུང་། ཁྱོད་ཀྱང་ཟས་ཀྱིས་བྱ་བ་དང་། །ང་ལ་ཅུང་ཟད་འཁྲུལ་རྟོག་པས། །གཟུགས་ཀྱི་ཕུང་པོ་རང་
ལུས་ནི། །ཚེ་འདི་ཉིད་ལ་མི་འགྲུབ་སྟེ། །ཡིད་ནི་རྡོ་རྗེའི་སྐུར་གྲུབ་ནས། །བར་དོར་ཡང་དག་འགྲུབ་པར་འགྱུར། །ཞེས་ལེགས་པར་གསུངས་སོ། །བཞི་པ་ནི། གང་ཟག་འགའ་ཞིག་བརྩོན་འགྲུས་དང་བསྟུན་པ་ཞན་པས་བར་དོ་ཚུན་ཆད་དུ་མ་འགྲུབ་
620



བརྒྱུ རི་ལྟ་གོངརྒྱུ
།ཀྱང་། དབང་དང་དམ་ཚིག་ལ་གནས་པས་སྐྱེ་བ་བཅུ་དྲུག་གམ་དེ་ལས་ཅུང་ཟད་འགོར་ཡང་འབྲས་བུ་འགྲུབ་ལ། དེའི་བར་ལ་ལམ་གཞན་དུ་མི་གོལ་བར་བྱ་བའི་ཕྱིར་ལམ་གྱི་ཡན་ལག་སྨོན་ལམ་ལམ་དུ་བྱེད་པ་སྟེ། རྒྱུད་
ལས༑ རིགས་སུ་སྐྱེ་དང་དམ་ཚིག་ཅན། །སྨྱོ་མེད་ཀྱེ་ཡི་རྡོ་རྗེ་སྟོན། །བླ་མ་ལ་གུས་སྙིང་རྗེ་ཅན། །སྐྱེ་ཞིང་སྐྱེ་བར་འགྱུར་བར་ཤོག །ལག་པས་རྡོ་རྗེ་དྲིལ་བུ་འཁྲོལ། །ཟབ་མོའི་ཆོས་ནི་ཀློག་པ་དང་། །བཙུན་མོའི་ཁུ་བ་མཉམ་ཟས་ཅན། །སྐྱེ་ཞིང་སྐྱེ་
# བར་འགྱུར་བར་ཤོག །ཅེས་དང་། སམ་ཊ་ལས། སེམས་ཅན་ཐམས་ཅད་བདེ་གྱུར་ཅིག །ཅེས་བྱ་བ་ལ་སོགས་པ་གསུངས་སོ། །འདི་རྣམས་ལམ་གང་གི་ཁོངས་སུ་བསྡུ་ན། བཅུད་ལེན་ནི་བཟའ་བའི་དམ་ཚིག་དང་། འདའ་ཀ་མ་དང་བར་དོ་ནི་
g རྫོགས་རིམ་དང་དམ་ཚིག་ཏུ་འདུ་བར་གསུངས་ལ། སྨོན་ལམ་ཡང་དམ་ཚིག་གི་ནང་དུ་འདུ་བ་ཡིན་ནོ། །ཞེས་གསུངས་སོ། །ལམ་འདི་དག་གི་གནས་སྐབས་ཀྱི་ཕན་ཡོན་ནི། བྱང་ཆུབ་མ་ཐོབ་ཀྱི་བར་དུ་འཁོར་ལོ་སྒྱུར་བའམ། ཆོས་ལྡན་གྱི་རྒྱལ་པོ་
ལ་སོགས་པ་མཐོ་རིས་ཀྱི་ལུས་རྟེན་ཕུན་སུམ་ཚོགས་པ་དང་། གྲུབ་པ་ཆེན་པོ་བརྒྱད་ལ་སོགས་པ་འཇིག་རྟེན་པའི་དངོས་གྲུབ་ཡིད་ལ་འདོད་པ་ཐམས་ཅད་འགྲུབ་པར་འགྱུར་ཏེ། གུར་ལས། གང་ཞིག་བྱང་ཆུབ་མ་ཐོབ་ནའང་། །འཁོར་ལོ་སྒྱུར་བའི་
གནས་སུ་དེ། །སྐྱེ་ཞིང་སྐྱེ་བར་སྐྱེ་བར་འགྱུར། །ཡང་ན་ས་ཡི་བདག་པོ་ཉིད། །གཙང་མའི་གནས་སུ་མངོན་པར་འགྲོ། །བདེ་བ་ཅན་དུ་མཁའ་འགྲོ་དང་། །དགའ་ལྡན་དུ་ནི་བློ་ལྡན་འགྲོ། །ཞེས་དང་། སམ་ཊ་ལས་ཀྱང་། ཡང་ན་འཁོར་ལོ་སྒྱུར་བ་



ཉིད༑ །ཡང་ན་གྲུབ་པ་ཆེན་པོ་བརྒྱད། །གཞན་ཡང་ཡིད་ལ་འདོད་པའང་སྟེར། །ཞེས་གསུངས་སོ།། །།སྤྱི་དོན་གསུམ་པ་དེ་ཉམས་སུ་བླངས་པ་ལས་བྱུང་བ་འབྲས་བུའི་རྒྱུད་ལ། གནས་སྐབས་ཀྱི་འབྲས་བུ་སློབ་ལམ་ས་བཅུ་གཉིས་དང་། མཐར་
ཐུག་གི་འབྲས་བུ་སངས་རྒྱས་ཀྱི་ས་བཤད་པའོ། །དང་པོ་ལ་སའི་རྣམ་གྲངས་གཞིར་བཞག་པ་དང་། སའི་མངོན་རྟོགས་ཞིབ་ཏུ་བཤད་པའོ། །དང་པོ་ནི། མོས་པས་ཐོབ་པ་ཐེག་ཆེན་གྱི་ཆོས་ལ་མོས་པས་འཇུག་པ་སྟེ་ཚོགས་ལམ་གྱི་གནས་སྐབས་
དང་༑ སྤྱོད་པས་ཐོབ་པ་ཆོས་སྤྱོད་བཅུ་ལ་ཚུལ་བཞིན་དུ་སྤྱོད་པ་སྦྱོར་ལམ་གྱི་གནས་སྐབས་དང་། རྟོགས་པས་ཐོབ་པ་ཆོས་ཉིད་རྟོགས་པ་སྟེ་ས་དང་པོ་ཡན་ཆད་དང་། གྲུབ་པས་ཐོབ་པ་ཡེ་ཤེས་ལྷུན་གྱིས་གྲུབ་ཅིང་རྣམ་པ་ཐམས་ཅད་དུ་ཕྱིར་མི་ལྡོག་པ་ས་
བརྒྱད་པ་ཡན་ཆད་དེ་རྣམ་པ་བཞིར་ཡོད་དེ། རྒྱུན་ལས། ས་ཐོབ་པ་ནི་མོས་པ་དང་། །སྤྱོད་པ་དག་ལ་འཇུག་པ་དང་། །རྟོགས་པའི་ཕྱིར་དང་ས་རྣམས་ནི། །གྲུབ་པའི་སྒོ་ནས་རྣམ་པ་བཞི། །ཞེས་སོ། །བཞི་པོ་དེ་ཡང་དང་པོ་གཉིས་སོ་སྐྱེའི་ས་ཡིན་ཚེ
པས་མ་གྲུབ་པའི་ས་ཡིན་ལ། ཕྱི་མ་གཉིས་འཕགས་པའི་ས་ཡིན་པས་གྲུབ་པའི་ས་ཡིན་ཞིང་། དེ་ཡང་སྤངས་རྟོགས་ཀྱི་ཁྱད་པར་གྱིས་མ་དག་པའི་ས་བདུན་མ་གྲུབ་ཅིང་། དགུ་པའི་ས་བརྒྱད་པ་ཡན་ཆད་གྲུབ་པའི་སར་འཇོག་སྟེ། རྒྱན་ལས། ས་
རྣམས་ཐམས་ཅད་མ་གྲུབ་དང་། །གྲུབ་པ་དག་ཏུ་ཤེས་པར་བྱ། །གྲུབ་པ་དག་ཀྱང་མ་གྲུབ་དང་། །གྲུབ་པ་དག་ཏུ་ཡང་དག་འདོད། །ཅེས་སོ། །གཉིས་པ་སོ་སོའི་མངོན་རྟོགས་ལ། ས་རྣམས་ཀྱི་རྒྱུ། རྟོགས་པའི་ཁྱད་པར་གྲུབ་པའི་རྟགས། མིང་



བརྒྱ་ རེ་དྲུག་
༣ ༄༅། །གི་དོན་ནོ། །དང་པོ་ལ་བརྒྱུད་པའི་རྒྱུ་དང་། དངོས་ཀྱི་རྒྱུའོ། །དང་པོ་ནི། སྤྱོད་པ་དང་ཉེ་རྒྱུ་སྟེ། དེའང་མྱུར་བའི་དབང་དུ་བྱས་ན་ཀུན་འདར་གྱི་སྤྱོད་པས་དྲོད་ཆེན་པོ་མཐོང་ལམ་ཐོབ་ནས། ཀུན་བཟང་ཟླ་བ་གཅིག་སྤྱད་
པས་ས་བརྒྱད་པ་མངོན་དུ་བྱེད་ལ། དེ་ནས་ཉེ་རྒྱུ་ཞག་བདུན་གྱིས་འབྲས་བུ་འགྲུབ་པ་ཡིན་ནོ། །ཡང་དུས་རིང་བའི་དབང་དུ་བྱས་ན། ཀུན་འདར་གྱི་སྤྱོད་པའི་མཇུག་ཏུ་ཉེ་རྒྱུའི་སྤྱོད་པ་སྤྱད་ནས་དྲོད་ཆེན་པོ་ཐོབ་པ་དེས་ཀུན་བཟང་གི་སྤྱོད་པ་ལ་ཟླ་བའམ་
ལོའམ་བསྐལ་པའི་བར་དུ་གནས་ནས་ས་ལྷག་མ་རྣམས་བགྲོད་དེ། མཐར་ཉེ་རྒྱུ་ཞག་བདུན་གྱིས་འབྲས་བུ་མངོན་དུ་བྱེད་པའང་ཡོད་དོ། །གཉིས་པ་དངོས་ཀྱི་རྒྱུ་ནི་རྟེན་དཀྱིལ་འཁོར་བཞི་སྟེ། དེ་ཡང་སྔར་བཤད་པའི་ལུས་རྩ་དང་། རྩ་ཡི་གེ་
ཡིདང་༑ ཁམས་བདུད་རྩི་དང་། རླུང་རྣམས་དབུ་མའི་ནང་དུ་རིམ་གྱིས་ཐིམ་པ་ལས་ས་རྣམས་ཀྱི་རྟོགས་པ་སྐྱེའོ། །དེ་ལ་ཡུལ་དུས་དུ་ལས་ས་རེ་རེའི་རྟོགས་པ་སྐྱེ་སྙམ་ན། བཤད་པའི་རྒྱུད་ཀྱི་རྗེས་སུ་འབྲངས་ནས། ཡུལ་སུམ་ཅུ་རྩ་གཉིས་ཀྱི་དབང་དུ་
བྱས་ན། ཐོག་མའི་ས་བགཉིས་དང་ཐ་མའི་གཉིས་ཏེ་བཞི་ལས་ཡུལ་བཞི་བཞིའི་རླུང་སེམས་དབུ་མར་ཐིམ་པ་ལས་ས་རེ་རེའི་རྟོགས་པ་སྐྱེ་ལ། བར་གྱི་ས་བརྒྱད་ལ་ཡུལ་གཉིས་གཉིས་ཀྱི་རླུང་སེམས་ཐིམ་པས་ས་རེ་རེའི་རྟོགས་པ་སྐྱེ་ཞིང་། མཇུག་ཏུ་ས་
# བཅུ་གསུམ་པ་ལ་དེ་རྣམས་ཀྱི་སྟོབས་བསྡམས་པས་དབུ་མ་ཉིད་ལ་བརྟེན་པའི་སྦས་པའི་རྩ་ལྔས་གཙོ་བྱས་ཏེ་སྤྱི་གཙུག་ཏུ་ཐིམ་པས་སངས་རྒྱས་ཀྱི་སའི་རྟོགས་པ་སྐྱེའོ། །གཉིས་པ་རྟོགས་པའི་ཁྱད་པར་ནི། ས་དང་པོ་ལ་ཆོས་ཅན་ཐམས་ཅད་ལ་ཁྱབ་པའི་
23



རྒྱུད་སྡེ་ཀུན་བཏུས་
ཆོས་ཀྱི་དབྱིངས་ཀུན་ཏུ་འགྲོ་བ་བདག་མེད་པ་ཚེས་གཅིག་གི་ཟླ་བ་ལྟ་བུ་རྟོགས། གཉིས་པ་ནས་བརྩམས་ཏེ་ཚེས་གཉིས་ནས་བཅོ་ལྔའི་བར་གྱི་ཟླ་བ་ལྟར་ཆོས་དབྱིངས་རྟོགས་པ་ཇེ་གསལ་དང་། ཆོས་ཅན་རྟོགས་པ་དང་ཡོན་ཏན་གྱི་རིམ་པ་གོང་འཕེལ་དུ་
འགྱུར་རོ། །གསུམ་པ་གྲུབ་པའི་རྟགས་ལ། ས་དང་པོའི་རྟགས་དང་། ས་ལྷག་མ་རྣམས་དེས་བསྒྲེ་བའོ། །དང་པོ་ནི། མདོའི་དོན་རྟོགས་བླ་བའི་ཕྱིར་ཚིགས་སུ་བཅད་པ། ཏིང་འཛིན་བརྒྱ་ གཅིག ཐོབ་དེ་ལ་སྙོམས་པར་འཇུག.གཉིས། །སངས་རྒྱས་
བརྒྱ་.གསུམ་མཐོང་དེ་ཡི་བྱིན་རླབས་ བཞིརིག ཞིང་བསྒྱུར་ལྔ་འགྲོ་ཞིང་འཇིག་རྟེན་ཁམས་དྲུག་བརྒྱ་བསྒྲལ། དེ་བརྒྱ་སྣང་_བདུན་བྱེད་འགྲོ་བརྒྱད་བརྒྱ་སྨིན་པར་བྱེད། །བསྐལ་པ་བརྒྱུར་.དགུ་གནས་སྔོན་.བཅུ་དང་ཕྱི་མཐར་འཇུག །ཆོས་བརྒྱ་བཅུ་གཅིག་
འགྱེད་ཅིང་ལུས་བརྒྱ་བཅུ་གཉིས་སྟོན་པ་དང་། །ལུས་རེའང་བྱང་ཆུབ་སེམས་དཔའ་བརྒྱ་བཅུ་གསུམ་ཕྲག་རེའི། །འཁོར་གྱིས་ཀུན་ནས་ཡོངས་སུ་བསྐོར་བ་སྟེ། །རབ་དགའི་ས་ལ་གནས་པའི་བྱང་སེམས་ཀྱིས། །དུས་གཅིག་ཉིད་ལ་ཡོན་ཏན་དེ་དག་
ཐོབ༑ །ཅེས་པ་ལྟར་རོ། །གཉིས་པ་ས་ལྷག་མ་རྣམས་དེས་བསྒྲེ་བ་ནི་ས་གཉིས་པ་ནས་བརྩམས་ཏེ་བཅུ་གཉིས་པའི་བར་ལ། སྟོང་.གཉིས་དང་འབུམ་_གསུམ་དང་དབྱེ་བ་བཞི་བརྒྱ། །བྱེ་བ་ཕྲག་_ལྔ་སྟོང་བྱེ་བ་འབུམ།.དྲུག །བྱེ་བ་ཁྲག་ཁྲིག་བདུན་ཕྲག་
འབུམ་དང་། །འཇིག་རྟེན་ཁམས་འབུམ་_བརྒྱད་རྡུལ་རྙེད་དང་། །གྲངས་མེད་འབུམ་ཕྲག་དགུ་བཅུ་རྒྱལ་དང་། །ཐུབ་པའི་ཞིང་ཁམས་འབུམ་བཅུཀླས་རྡུལ། །དེས་ཀྱང་དཔེ་བྱར་མི་ནུས་དང་། བཅུ་གཅིག །དེ་བས་གྱ་ནོམ་འདི་དག་ནི། བཅུ་གཉིས། །



བརྒྱ་ རེ་བདུན་
།གཉིས་ནས་བཅུ་གཉིས་པར་དག་གི །ས་ལ་གོ་རིམ་བཞིན་དུ་སྤེལ། །ཞེས་བཤད་པ་ལྟར་གྱི་གྲངས་དེ་སྙེད་ཀྱི་ཡོན་ཏན་རྣམ་པ་ཐོབ་པ་ཡིན་ནོ། །བཞི་པ་མིང་དོན་ལ། ཐུན་མོང་མ་ཡིན་པའི་མིང་གི་ས་མདོར་བསྟན་པ་
དང་། དེ་ཉིད་ཐུན་མོང་བའི་མིང་ལ་སྦྱར་ཏེ་རྒྱས་པར་བཤད་པའོ། །དང་པོ་ལ་ཕྱིའི་ཡུལ་གྱི་དབྱེ་བ་དང་། དེ་ཉིད་ནང་ལ་སྦྱར་བའོ། །དང་པོ་ནི། རྒྱུད་ལས། གནས་དང་ཉེ་བའི་གནས་དང་ནི། །ཞིང་དེ་ཉེ་བའི་ཞིང་ཉིད་དང་། །ཚནྡྷོ་ཉེ་བའི་ཚནྡྷོ་
# ཉིད༑ །དེ་བཞིན་འདུ་བ་ཉེ་འདུ་བ། །འཐུང་གཅོད་ཉེ་བའི་འཐུང་གཅོད་ཉིད། །དུར་ཁྲོད་ཉེ་བའི་དུར་ཁྲོད་ཉིད། །འདི་རྣམས་ལ་ནི་བཅུ་གཉིས་ཏེ། །ས་བཅུའི་དབང་ཕྱུག་མགོན་པོ་ཉིད། །ཞེས་གསུངས་པས་བསྟན་པ་བཅུ་གཉིས་ཏེ། ཕྱི་རོལ་ན་གནས་
ལ་སོགས་པ་བཅུ་གཉིས་ལས་བྱེ་བའི་ཡུལ་སུམ་ཅུ་རྩ་གཉིས་ཡོད་ལ། དེ་རྣམས་ནི་ངོ་བོ་སངས་རྒྱས་ཡིན་ཡང་། རྣམ་པ་ས་དང་པོ་ཐོབ་པ་ལ་སོགས་པའི་ཚུལ་འཛིན་པའི་དཔའ་བོ་དང་རྣལ་འབྱོར་མ་རྣམས་གནས་སོ། །གཉིས་པ་ནི། དེ་ཉིད་ནང་དུའང་
སྤྱི་བོ་པཱུ་ལི་ར་མ་ལ་ལ་སོགས་པའི་ཡུལ་སུམ་ཅུ་རྩ་གཉིས་ཀྱི་ཚུལ་དུ་ཚང་ཞིང་། དེའི་ཡུལ་དང་པོ་བཞིའི་རླུང་སེམས་དབུ་མར་ཐིམ་པས་ས་དང་པོའི་རྟོགས་པ་སྐྱེ་ལ། དེའི་རྟེན་འབྲེལ་གྱི་ས། ཕྱི་རོལ་གྱི་ཡུལ་དང་པོ་བཞིན་གནས་པའི་དཔའ་བོ་དང་རྣལ་
# འབྱོར་མ་རྣམས་བདག་གི་དབང་དུ་འགྱུར་པས་ས་དང་པོ་ལ་གནས་ཞེས་པ་བརྡར་བཏགས་སོ། །དེ་བཞིན་དུ་ས་གཞན་རྣམས་ལ་ཡང་ཉེ་བའི་གནས་ལ་སོགས་པར་སྦྱར་ཏེ་རྟོགས་པར་བྱའོ། །གཉིས་པ་རྒྱས་བཤད་ལ། ས་བཅུ་གཉིས་སོ་སོའི་མིང་དོན་



རྒྱུད་སྡེ་ཀུན་བཏུས་
དང་༑ ས་སྤྱིའི་མིང་དོན་ནོ། །དང་པོ་ནི། སམ་ཊ་ལས། གནས་ནི་རབ་ཏུ་དགའ་བའི་ས། །དེ་བཞིན་ཉེ་གནས་དྲི་མ་མེད། །ཞིང་ནི་འོད་བྱེད་ཤེས་པར་བྱ། །ཉེ་བའི་ཞིང་ནི་འོད་འཕྲོ་ཅན། །ཚནྡྷོ་མངོན་དུ་གྱུར་པ་སྟེ། །ཉེ་བའི་ཚནྡྷོ་སྦྱང་དཀའ་བ། །
འདུ་བ་རིང་དུ་སོང་བ་སྟེ། །ཉེ་བའི་འདུ་བ་མི་གཡོ་བ། །དུར་ཁྲོད་ལེགས་པའི་བློ་གྲོས་ཉིད། །ཉེ་བའི་དུར་ཁྲོད་ཆོས་ཀྱི་སྦྱིན། །ཕ་རོལ་ཕྱིན་བཅུའི་ས་རྣམས་ལ། །བུ་ལ་སོགས་པ་ཅི་གསུངས་པ། །ཕྱི་དང་ནང་དུ་ཡང་དག་གནས། །ཞེས་བྱ་བ་ལ་
སོགས་པ་གསུངས་པའི་གནས་ལ་སོགས་པ་རྣམས་ནི་བརྡ་ཙམ་དུ་བཤད་ཟིན་ལ། རབ་ཏུ་དགའ་བ་ལ་སོགས་པ་ནི་ཕ་རོལ་ཏུ་ཕྱིན་པ་དང་མཐུན་པར་སྦྱར་བ་སྟེ། དེའི་མིང་དོན་ནི་བྱང་ཆུབ་མྱུར་དུ་ཐོབ་པ་དང་། སེམས་ཅན་གྱི་དོན་རྒྱ་ཆེན་པོ་གྲུབ་པར་
མཐོང་བས་དགའ་བ་ཁྱད་པར་ཅན་སྐྱེ་བས་དང་པོ་རབ་ཏུ་དགའ་བ། འཆལ་བའི་ཚུལ་ཁྲིམས་ཀྱི་དྲི་མ་ཐག་བསྲིང་བའི་ཕྱིར་གཉིས་པ་དྲི་མ་མེད་པ། ཏིང་ངེ་འཛིན་ཚད་མེད་པ་ཚོལ་བས་དེའི་དམིགས་རྣམ་སྟོན་པའི་སྡེ་སྣོད་ལ་ཐོས་པ་བྱས་པའི་སྒོ་ནས་རང་ ༧
པགཞན་ལ་ཆོས་ཀྱི་སྣང་བ་འགྱེད་པའི་ཕྱིར་གསུམ་པ་འོད་བྱེད་པ་བྱང་ཕྱོགས་སོ་བདུན་ལ་མཁས་པའི་ཤེས་རབ་ཀྱིས་སྒྲིབ་པ་གཉིས་བསྲེག་པའི་འོད་དང་ལྡན་པས་བཞི་པ་འོད་འཕྲོ་བ། སེམས་ཅན་གྱི་ལོག་སྒྲུབ་ཀྱིས་རང་གི་སེམས་ཉོན་མོངས་པར་མི་བྱེད་
ཅིང་༑ རང་གི་སེམས་བསྲུང་བ་དེ་བྱ་དཀའ་བས་ལྔ་པ་སྦྱོང་དཀའ་བ། ཤེས་ཕྱིན་ལ་བརྟེན་ནས་འཁོར་འདས་ལ་མི་གནས་པའི་ཡེ་ཤེས་མངོན་དུ་གྱུར་པས་དྲུག་པ་མངོན་དུ་གྱུར་པ། བགྲོད་པ་གཅིག་པའི་ལམ་ས་བརྒྱད་པ་དང་འབྲེལ་ཞིང་རྩོལ་བ་ལས་



ས་
བརྒྱ་ རེ་བརྒྱུད་གོང་རྒྱུན་
༄༅། །བྱུང་བའི་སྤྱོད་པ་ཐག་བསྲིང་བས་བདུན་པ་རིང་དུ་སོང་བ། མཚན་མ་དང་མཚན་མ་མེད་པའི་འདུ་ཤེས་གཉིས་ཀྱིས་མི་གཡོ་བའི་ཕྱིར་བརྒྱད་པ་མི་གཡོ་བ། སོ་སོ་ཡང་དག་པར་རིག་པའི་བློ་གྲོས་བཟང་པོ་ལེགས་པར་ཐོབ་
པས་དགུ་པ་ལེགས་པའི་བློ་གྲོས། སྤྲིན་བཞིན་དུ་གཟུངས་དང་ཏིང་ངེ་འཛིན་གཉིས་ཀྱིས་ཐོབ་པའི་ཆོས་རྟེན་ལ་ཡོད་པ་ནམ་མཁའ་ལྟ་བུ་ལ་ཁྱབ་པའི་ཕྱིར་བཅུ་པ་ཆོས་ཀྱི་སྤྲིན་ནོ། །འོ་ན་སློབ་པའི་ས་བཅུ་པོ་དེ་རྣམས་སུ་ངེས་པ་ཡིན་ནམ་ཞེ་ན། མ་ཡིན་
# ཏེ༑ སློབ་ལམ་ས་བཅུར་གསུངས་པ་ནི་ཕ་རོལ་ཏུ་ཕྱིན་པ་དང་ལུང་སྒོ་བསྟུན་པ་ཡིན་ལ། འདིར་ནི་འདི་རྣམས་ནི་ས་བཅུ་གཉིས་ཏེ། ཞེས་གསུངས་པས། ས་བཅུ་གཅིག་པ་དང་བཅུ་གཉིས་པའང་སློབ་པའི་ས་ཡིན་ནོ། །འོ་ན་དེ་གཉིས་ཀྱི་མིང་གང་ཞེ་
ན༑ བཅུ་གཅིག་པ་ཀུན་ཏུ་འོད་ཀྱིས་ནི་སྔར་གྱི་ས་དེ་རྣམས་ཀྱིས་དཔེ་ཙམ་དུ་ཡང་བྱ་བར་དཀའ་བའི་ཡེ་ཤེས་ཐོབ་པས་དཔེ་མེད་པའི་ཡེ་ཤེས་ཞེས་བྱ་སྟེ། དགོངས་པ་ལུང་སྟོན་པའི་རྒྱུད་ལས། འཇིག་རྟེན་དང་ནི་འཕགས་པའི་ཆོས། །སྔ་མ་ཀུན་གྱིས་ 8,
བསྐྲུན་མེད་པས། །དེ་ཕྱིར་ཀུན་ཏུ་འོད་བྱེད་པ། །དཔེ་མེད་ཡེ་ཤེས་ཞེས་སུ་བཤད། །ཅེས་སོ། །བཅུ་གཉིས་པས་ནི་དེ་བས་ཀྱང་ཆེས་ཆེ་བ་སངས་རྒྱས་ཀྱི་ཡེ་ཤེས་དང་ཆ་འདྲ་བའི་ཡེ་ཤེས་ཐོབ་པས་ཡེ་ཤེས་ཆེན་པོ་ཞེས་བྱ་སྟེ། དེ་ཉིད་ལས། ཐུབ་པའི་
རྒྱུ སྤྱོད་ཡུལ་མ་གཏོགས་པ། །རྒྱལ་སྲས་ཀུན་ཀྱི་ས་ལས་བརྒལ། །ཤེས་བྱ་ཀུན་ལ་འཇུག་ཆོས་ཅན། །ས་དེ་ཡེ་ཤེས་ཆེན་པོར་བཞེད། །ཅེས་སོ། །ས་དེ་གཉིས་བརྡའི་མིང་དང་སྦྱར་བ་ནི། ཨ་བྷི་དྷ་ན་ལས། འཐུང་གཅོད་དཔེ་མེད་དེ་བཞིན་དུ། །ཉེ་



བའི་འཐུང་གཅོད་ཡེ་ཤེས་ཆེ། །ཞེས་སོ། །དེ་རྣམས་ནི་བྱང་ཆུབ་སེམས་དཔའི་ས་ཡིན་ལ། བཅུ་གསུམ་པ་ནི་སངས་རྒྱས་ཀྱི་ས་སྟེ། དེ་ཉིད་ལས། རྡོ་རྗེའི་ས་ནི་བཅུ་གསུམ་པ། །ཞེས་དང་། དགོངས་པ་ལུང་སྟོན་ལས། སངས་རྒྱས་རྣམས་ཀྱིས་
གང་བསྟེན་པའི། །ས་གྱུར་དེ་ནི་བཅུ་གསུམ་པ། །ཞེས་སོ། །གཉིས་པ་ས་སྤྱིའི་མིང་དོན་ནི། ཅིའི་ཕྱིར་གནས་སམ་ས་ཞེས་བྱ་ཞེ་ན། གནས་ལ་སྦྱ་ན་ཞེས་བྱ་ལ། སའི་སྒྲ་ལས་ཀུ་ས་ལ་དགེ་བ། ས་ད་ན་སྒྲུབ་པ། བྷི་ས་ན་སྣ་ཚོགས། ནའི་སྒྲ་ལས་
ནནྡན་དགའ་བ། ནིརླ་ན་རྟག་པར། སརྦ་ན་ཐམས་ཅད། ཏིཥྛན་གནས་པ་སྟེ། རྒྱུན་ལས། དགེ་བ་སྒྲུབ་པ་སྣ་ཚོགས་ལ། །དགའ་བས་རྟག་པར་ཐམས་ཅད་དུ། །གནས་ཕྱིར་བྱང་ཆུབ་སེམས་དཔའ་ཡི། །ས་རྣམས་གནས་པ་ཡིན་པར་འདོད། །
ཅེས་སོ། །ཡང་ས་ལ་བྷ་མི་ཞེས་བྱ་ལ། དེ་ལས་དྲངས་ན་བྷུ་ཏ་འབྱུང་པོ། ཨ་མི་ཏ་དཔག་མེད། ཨ་བྷ་ཡ་འཇིགས་མེད། ཡང་ཨ་མི་ཏ་དཔག་མེད། བྷ་ཡ་བྲུ་ཡ་ཕྱི་བཞིན་ཕྱི་བཞིན། བྷུའི་ཨུ་ལས། ཨུ་ཨནྣཾ་གོང་དུ། མིའི་མ་ལས། གམ་ན་
འགྲོ་བའམ་བགྲོད་པ་སྟེ། རྒྱན་ལས། འབྱུང་པོ་དཔག་མེད་འཇིགས་མེད་ཕྱིར། །དཔག་ཏུ་མེད་པ་དེ་དག་ལ། །ཕྱི་ཕྱིར་གོང་དུ་འགྲོ་ལྡན་ཕྱིར། །དེ་དག་ཉིད་ནི་སར་འདོད་དོ། །ཞེས་སོ། །མདོར་ན་སའི་དཀྱིལ་འཁོར་འདིས་འགྲོ་བ་དུ་མའི་གནས་
སམ་རྟེན་བྱེད་པ་ལྟར། གནས་སྐབས་ཡོན་ཏན་གྱི་ཆོས་གནས་པ་དང་། གོང་མ་ཐོབ་པའི་རྟེན་བྱེད་པའི་ཕྱིར། བདག་མེད་རྟོགས་པའི་ཤེས་རབ་ལའང་གནས་སམ་ས་ཞེས་བརྗོད་པ་ཡིན་ནོ་ཞེས་ཤེས་པར་བྱའོ། །སྤྱི་དོན་གཉིས་པ་མཐར་ཐུག་གི་འབྲས་བུ་
628



།ལ། མངོན་དུ་བྱེད་པ་ཉེ་རྒྱུའི་ངོ་མཚར་གྱི་ལྟས་དང་། མངོན་དུ་བྱས་པའི་འབྲས་བུའི་མཚན་ཉིད་དོ། །དང་པོ་ནི། རིམ་པ་གཉིས་བསྒོམ་པའི་གང་ཟག་གིས་དྲོད་ཐོབ་ནས་སྤྱོད་པ་གསུམ་སྤྱད་དེ་ཉེ་རྒྱུ་ཞག་བདུན་གྱིས་འབྲས་
བུར་ལྔ་འགྲུབ་པ་ཡིན་ལ། དེའི་དུས་སུ་འབྱུང་བའི་ངོ་མཚར་གྱི་ལྟས་ནི། སམ་ཊ་ལས། གང་དུ་རིག་མའི་སྐྱེས་བུ་གྲུབ་པ་དེར་འདི་ལྟ་བུའི་ཕུན་སུམ་ཚོགས་པ་འབྱུང་སྟེ། ས་ཆེན་འདི་ནི་དགའ་ཞིང་མགུ་ལ་རངས་པས་རྣམ་པ་དྲུག་ཏུ་གཡོས་
ཚ, ཏེ༑ བདུད་ཀྱི་གནས་སུ་ཆ་ལང་ལྟ་བུའི་སྒྲ་གྲགས་པ་དང་། ཕྱོགས་བཅུར་བསྐལ་པའི་མེ་ལྟ་བུའི་སྐར་མདའ་ལྟུང་བ་དང་། རྒྱ་མཚོ་ཆེན་པོ་འཁྲུག་པའི་སྒྲ་དང༌། ཐམས་ཅད་དུ་གནམ་རྡོ་ལྷུང་བ་དང་། དེ་ཉིད་དུ་བསྐལ་པའི་མེའི་གཟུགས་ལྟ་བུའི་ཡེ་
ཤེས་ཀྱི་སྣང་བ་འབར་བ་དང་། ཕྱག་རྒྱའི་སྐྱེ་གནས་ཀྱི་སྙིང་པོ་ཁམས་གསུམ་ཐམས་ཅད་སྣང་བ་དང་། ཚངས་པ་དང་
། ཁྱབ་འཇུག་དང་། ཆུ་བདག་དང་། བརྒྱ་བྱིན་དང་། དྲག་པོ་དང་། མེ་དང་
། སྟོབས་བཟང་པོ་དང་། ཉི་མ་དང་། ཟླ་བ་
དང་༑ གནོད་སྦྱིན་དང་། གྲུབ་པ་དང་། དྲི་ཟ་དང་། མིའམ་ཅི་དང་། ལྟོ་འཕྱེ་དང་། ལྷའི་མཆོག་དང་། རིག་པ་འཛིན་པ་དང་། ཆུ་བྱུང་བ་ལ་སོགས་པ་གང་ཞིག་གཞན་ཡང་སུམ་ཅུ་རྩ་གསུམ་དུ་གནས་པའི་ལྷ་རྣམས་དེར་འོངས་ནས་ཡང་དག་
པར་དགའ་བས་མེ་ཏོག་གིས་མཆོད་པར་བྱེད་དོ། །པི་ཝཾ་དང་། གླིང་བུ་དང་། མུ་ཀུཎྜ་དང་། ཏམ་བུ་ར་དང་། དུང་དང་། ཟངས་དུང་དང་། ནནྟི་དང་། པ་ཊ་ཧ་དང་། རྫ་རྗེས་ནམ་མཁར་གནས་ཏེ། དེས་རྟག་ཏུ་མཆོད་པར་བྱེད་དོ། །ལྷའི་བུ་
བརྒྱ་ ར་དགུ་
629
གོ ང་རྒྱན་



མོ་དང་། རིག་པ་འཛིན་པའི་རྒྱལ་པོའི་བུ་མོ་ཐམས་ཅད་ཀྱིས་གར་བྱེད་པ་དང་། སིལ་སྙན་དུ་མ་བྱེད་པ་དང་། མིའམ་ཅི་དང་། གནོད་སྦྱིན་གྱིས་གླུ་ལེན་པར་བྱེད་ཅིང་གར་བྱེད་པ་དང་། དེ་ལ་དགའ་བ་དང་བཅས་པས་རྒྱལ་བ་རྒྱལ་བ་ཞེས་བྱ་བའི་སྒྲས་
རྟག་ཏུ་རོལ་པར་བྱེད་པ་དང་། གང་ཞིག་གྲུབ་པ་ནམ་མཁར་གནས་པའི་ལྷ་རྣམས་ཀྱིས་ནི་ལེགས་སོའི་རྣམ་པ་རབ་ཏུ་གསོལ་བར་མཛད་དོ། །གང་ཞིག་དགའ་ལྡན་དུ་གནས་པའི་ལྷ་རབ་མཆོག་དང་། གང་ཞིག་ལྷའི་བུ་དང་། རིག་པ་འཛིན་པ་
བ་ དང་༑ འོག་མིན་གྱི་བར་དུ་འོངས་ནས་ཕྱག་འཚལ་ཞིང་མེ་ཏོག་སྣ་ཚོགས་ཀྱི་རྣམ་པ་དང་། དྲི་ཟ་སྣ་ཚོགས་ཀྱིས་དྲིའི་ཆར་དང་། བདུག་པ་སྣ་ཚོགས་ཀྱི་ཁྱད་པར་གྱིས་གུས་པའི་ཚུལ་གྱིས་མཆོད་པར་བྱེད་དོ། །ཞེས་སོགས་ནས། གཞན་ཡང་ཁྱོད་ལ་
# རྒྱས་པར་བཤད་པའི་ཚུལ་གྱིས་ཅི་ཞིག་དགོས་ཏེ། སྒྲུབ་པའི་བསོད་ནམས་ཀྱིས་ཁམས་གསུམ་དུ་སྐྱེས་པའི་མཆོད་པ་རྣམས་ཀྱིས་མཆོད་པར་བྱེད་དོ་ཞེས་བྱ་བའི་བར་དུ་གསུངས་ལ། དེའི་དོན་རང་གཞན་གཉི་ག་ལ་འབྱུང་བའི་རྟགས་ནི་ས་ཆེན་འདི་རྣམ་
པ་དྲུག་ཏུ་གཡོས་པ་ལ་སོགས་པ་སྟེ། དྲུག་ནི། གཡོས་པ། མགུལ་བ། ལྡེག་པ། འུར་བ། ཆེམས་པ། འཁྲུགས་པ་སྟེ་རེ་རེའང་གསུམ་གསུམ་དུ་ཕྱེ་བས་བཅོ་བརྒྱད་དོ། །གཞན་ལ་འབྱུང་བའི་རྟགས་ལ། ཚར་བཙད་པའི་རྟགས་ནི། བདུད་ཀྱི་
གནས་སུ་ཆ་ལང་ལྟ་བུའི་སྒྲ་གྲགས་པ་ལ་སོགས་པ་སྟེ། ནག་པོའི་ཕྱོགས་རྣམས་སྤ་བཀོང་བའོ། །རྗེས་སུ་བཟུང་བའི་རྟགས་ནི་ལོང་བ་རྣམས་ཀྱིས་གཟུགས་མཐོང་བ་ལ་སོགས་པའོ། །རང་ལ་འབྱུང་བ་ནི་ཡེ་ཤེས་ཀྱི་སྐུ་འགྲུབ་པ་དང་། སྟོབས་བཅུ་



ས་
བ
རྒྱུ བདུན་ཅུ་ཐམ་པ་
༄༅། །མངོན་དུ་འགྱུར་བའི་རྟགས་སུ་བསྐལ་པའི་མེ་ལྟ་བུའི་ཡེ་ཤེས་ཀྱི་སྣང་བ་འབར་བ་དང་། རླུང་སེམས་དྭངས་པའི་རྟེན་འབྲེལ་གྱིས་ཕྱག་རྒྱའི་སྐྱེ་གནས་སུ་ཁམས་གསུམ་མཐོང་བ་ལ་སོགས་པ་དང་། ཚོགས་ཡོངས་སུ་རྫོགས་
པའི་རྟགས་སུ་འཇིག་རྟེན་པའི་ཆེན་པོ་རྣམས་ཀྱིས་མཆོད་པ་ལ་སོགས་པ་འབྱུང་བ་ཡིན་ནོ། །བཅུ་པའི་རབ་བྱེད་གཉིས་པའི་གཞུང་འདི་སྲོད་ལ་བདུད་བཏུལ་བའི་གཞུང་དུ་མངོན་ནོ། །གཉིས་པ་འབྲས་བུའི་མཚན་ཉིད་ལ། སྤྱི་དང་མཐུན་པའི་སྐུའི་རྣམ་
གཞག་དང་། འདི་ཉིད་དུ་གྲགས་པའི་འབྲས་བུའི་མཚན་ཉིད་དོ། །དང་པོ་ལ་ཐེག་པ་ཐུན་མོང་ལ་གྲགས་པ་དང་། རྡོ་རྗེ་ཐེག་པ་ལ་གྲགས་པའོ། །དང་པོ་ལ་སྐུ་གཉིས་སུ་འདོད་པ། གསུམ་དུ་འདོད་པ། བཞིར་འདོད་པ། གསུམ་དུ་འདོད་པ་གཉིས་
པའོ། །དང་པོ་ནི། ཉན་ཐོས་རྣམས་སངས་རྒྱས་ལ་རྣམ་པར་གྲོལ་བའི་ཆོས་ཀྱི་སྐུ་མྱ་ངན་ལས་འདས་པའི་དབྱིངས་སུ་ཞི་ནས་འཁོར་བ་རྒྱུ་འབྲས་དང་བྲལ་བ་དང་། རྣམ་པར་སྨིན་པའི་གཟུགས་ཀྱི་སྐུ་མཚན་དཔེས་བརྒྱན་ཞིང་ཡོན་ཏན་དང་ཕྲིན་ལས་ཀྱིས་
ཕྱེ་བས་གཉིས་ཡིན་ནོ། །ཞེས་འདོད་དོ། །གཉིས་པ་ནི། རྒྱན་ལས། སངས་རྒྱས་རྣམས་ཀྱི་སྐུ་དབྱེ་བ། །རང་བཞིན་ལོངས་སྤྱོད་རྫོགས་པ་དང་། །གཞན་ནི་སྤྲུལ་པའི་སྐུ་ཡིན་ཏེ། །དང་པོ་གཉིས་པའི་རྟེན་ཡིན་ནོ། །ཞེས་པས་སྐུ་འོག་མ་གཉིས་ཀྱི་
རྟེན་ངོ་བོ་ཉིད་དམ་རང་བཞིན་ནམ་ཆོས་སྐུ་རྣམས་རྣམ་གྲངས་སུ་བྱས་པ་དང་། རང་དོན་ཕུན་སུམ་ཚོགས་པ་ལོངས་སྐུ་དང་། གཞན་དོན་ཕུན་སུམ་ཚོགས་པ་སྤྲུལ་སྐུ་སྟེ་སྐུ་གསུམ་དུ་བཞེད་དོ། །གསུམ་པ་ནི། མངོན་རྟོགས་རྒྱན་ལས། ངོ་བོ་ཉིད་
631
གོང་རྒྱུན་



ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་ནི། །ཆོས་སྐུ་མཛད་པ་དང་བཅས་པ། །རྣམ་པ་བཞིར་ནི་ཡང་དག་བརྗོད། །ཅེས་པའི་དོན་སློབ་དཔོན་སེང་གེ་བཟང་པོ་སྐུ་བཞིར་བཞེད་ཅེས་གྲགས་ཏེ། དེ་ཡང་། ཐུབ་པའི་ངོ་བོ་ཉིད་སྐུ་ནི། །
ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་དག་རང་བཞིན་མཚན་ཉིད་ཅན། །ཞེས་སོགས་ཀྱིས་སྤངས་རྟོགས་ཕུན་སུམ་ཚོགས་པ་དང་། རང་བཞིན་གདོད་མ་ནས་སྐྱེ་བ་མེད་པའི་མཚན་ཉིད་ཅན་ནི་ངོ་བོ་ཉིད་སྐུ་དང་། བྱང་
ཆུབ་ཕྱོགས་མཐུན་ཚད་མེད་དང་། །ཞེས་སོགས་ཀྱིས་དྲན་པ་ཉེར་གཞག་ལ་སོགས་པའི་སངས་རྒྱས་ཀྱི་ཡོན་ཏན་བརྒྱ་ཞེ་ལྔ་བསྟན་ནས། མཐར་ཆོས་ཀྱི་སྐུ་ཞེས་བརྗོད་པ་ཡིན། ཞེས་པས་ཆོས་སྐུ་དང་། མཚན་ནི་སུམ་ཅུ་རྩ་གཉིས་དང་། །དཔེ་བྱད་
བརྒྱད་ཅུའི་བདག་ཉིད་འདི། །ཐེག་ཆེན་ཉེ་བར་ལོངས་སྤྱོད་ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེད། །ཞེས་གསུངས་པས་སྐྱེས་བུ་ཆེན་པོ་མཚོན་པར་བྱེད་པའི་མཚན་དང་། ནང་གི་ཡོན་ཏན་གསལ་བར་བྱེད་པའི་དཔེ་བྱད་ཀྱི་བདག་ཉིད་ཅན་གྱི་
གཟུགས་ཀྱི་སྐུ་འཁོར་ས་བཅུའི་བྱང་སེམས་དང་ལྷན་ཅིག་ཏུ་ཐེག་ཆེན་གྱི་ཆོས་ལ་ལོངས་སྤྱོད་པ་ནི་ལོངས་སྐུ་དང་། གང་གིས་སྲིད་པ་ཇི་སྲིད་པར། །འགྲོ་ལ་ཕན་པ་སྣ་ཚོགས་དག །མཉམ་དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་ཆད། །
ཅེས་གསུངས་པས་བཟོ་དང་སྐྱེ་བ་དང་བྱང་ཆུབ་ཆེན་པོ་ལ་སོགས་པའི་རྣམ་འཕྲུལ་གྱིས། སྲིད་པ་ཇི་སྲིད་པར་སེམས་ཅན་གང་ལ་གང་འདུལ་གྱི་སྒོ་ནས་ཕན་པ་སྣ་ཚོགས་མཛད་པ་ནི་སྤྲུལ་སྐུ་སྟེ་སྐུ་བཞིའོ། །ཞེས་འདོད་ལ། སློབ་དཔོན་གྱི་འགྲེལ་པར་སྐུ་
f32



བརྒྱ་ དོན་གཅིག་
༄༅། །གསུམ་དང་བཞིར་འགྲེལ་བའི་ཚུལ་སོ་སོར་སྨོས་ནས་རང་ལུགས་བརྒྱད་སྟོང་འགྲེལ་ཆེན་དུ་སྐུ་གསུམ་དུ་མཛད་ལ། འཕགས་པ་གྲོལ་སྡེ་སོགས་ཀྱིས་ཀྱང་སྐུ་གསུམ་དུ་བཀྲལ་ཞིང་། ངོ་བོ་ཉིད་ལོངས་རྫོགས་བཅས་པ་
དང་༑ །དེ་བཞིན་གཞན་པའི་སྤྲུལ་པ་ནི། །ཆོས་སྐུ་མཛོད་པ་དང་བཅས་པ། །རྣམ་པ་བཞིར་ནི་ཡང་དག་བཤད། །ཅེས་གསུངས་པའི་ཚིགས་བཅད་འདི། འཇམ་དཔལ་གྱི་རང་གི་ལྟ་བའི་འདོད་པ་མདོར་བསྟན་པ་ལས། ཚིག་གཞན་རྣམས་འདྲ་བ་
ལས་སྤྲུལ་པ་དང་ཞེས་པའི་ཚིག་སྦྱར་ནས་སྐུ་བཞིར་བཤད་ལ། འདིར་སྤྲུལ་པ་ནི་ཞེས་འབྱུང་བས་གསུམ་དུ་གནས་ཤིང་། དེའི་ཚེ་རྣམ་པ་བཞིར་ནི་ཞེས་པ་ཆོས་སྐུ་མཚོན་བྱེད་ཀྱི་ཆོས་ལ་མཛད་པ་ཕྲིན་ལས་དང་བཅས་ཏེ་རྣམ་པ་བཞིར་བརྗོད་ཅེས་པའི་དོན་
ཡིན་པར་མཁས་པ་དག་བཞེད་པ་ནི་སྤྱི་རྣམ་ལས། ཕ་རོལ་ཏུ་ཕྱིན་པ་ལས་ནི་སྐུ་གསུམ་དང་ཡེ་ཤེས་བཞི་ལས་མ་བཤད་ལ། ཞེས་གསུངས་པ་དང་མཐུན་པས་གསུང་རབ་སྤྱི་དང་བསྟུན་ན་ལེགས་པ་ཡིན་ནོ། །ཡང་ཐེག་བཏུས་ལ་སོགས་པ་བྱམས་པའི་
ཆོས་ཀྱི་རྗེས་སུ་འབྲངས་པ་གཞན་རྣམས་ལས་ཀྱང་སྐུ་གསུམ་དུ་བཤད་པ་ཉིད་འབྱུང་ངོ་། །བཞི་པ་ནི། སློབ་དཔོན་ཟླ་གྲགས་ཀྱིས། ཤེས་བྱའི་བུད་ཤིང་སྐམ་པོ་མ་ལུས་པ། །བསྲེགས་པས་ཞི་དེ་རྒྱལ་རྣམས་ཆོས་སྐུ་སྟེ། །དེ་ཚེ་སྐྱེ་བ་མེད་ཅིང་འགག་
མེད་པ། །སེམས་འགགས་པ་དེ་སྐུ་ཡི་མངོན་སུམ་མཛད། །ཅེས་པས་ཤེས་བྱ་སྐྱེ་བ་དང་འགག་པ་ལ་སོགས་པར་སྣང་བའི་མཚན་རྟོག་གི་བུད་ཤིང་རྣམས་བསྲེགས་པས་མཚན་རྟོག་ཐམས་ཅད་ཞི་ཞིང་། ཤེས་བྱའི་གནས་ལུགས་སྐྱེ་བ་དང་འགག་པ་མེད་
633
ཚ
གོང་རྒྱན་



པ་མངོན་སུམ་དུ་གྱུར་པ་ནི་ཆོས་ཀྱི་སྐུ་དང་། དེ་ཡི་ལོངས་སྤྱོད་རྫོགས་སྐུ་བསོད་ནམས་ཀྱིས། །ཟིན་དང་སྤྲུལ་པ་མཁའི་གཞན་ལས་དེའི་མཐུས། །སྒྲ་གང་ཆོས་ཀྱི་དེ་ཉིད་སྟོན་འབྱུང་བ། །དེ་ལས་འཇིག་རྟེན་གྱིས་ཀྱང་དེ་ཉིད་རིག །ཅེས་པ་ཆོས་ཀྱི་
དབྱིངས་དེ་མངོན་སུམ་དུ་མཛད་པ་ལོངས་སྤྱོད་རྫོགས་པའི་སྐུ་བསོད་ནམས་བརྒྱའི་མཚན་ཅན་བྱང་ཆུབ་སེམས་དཔའ་རྣམས་ཀྱི་ཆོས་ཀྱི་ལོངས་སྤྱོད་པའི་གཞིར་གྱུར་པ་དང་། དེའི་བྱིན་གྱི་བརླབས་ཀྱིས་སྤྲུལ་པ་སྣ་ཚོགས་པ་དག་ལས་ཆོས་ཀྱི་དེ་ཁོ་ན་ཉིད་
གསལ་བར་བྱེད་པའི་སྒྲ་གང་ཞིག སྙིང་རྗེ་ཆེན་པོའི་སྨོན་ལམ་གྱི་དབང་གིས་འབྱུང་བ་ནི་སྤྲུལ་པའི་སྐུ་སྟེ་སྐུ་གསུམ་དུ་བཞེད་དོ། །འགའ་ཞིག་སེམས་འགགས་པ་སྟེ་སྐུ་ཡིས་མངོན་སུམ་མཛད། ཅེས་པའི་དོན། སངས་རྒྱས་ལ་རང་རྒྱུད་ཀྱིས་བསྡུས་
པའི་ཡེ་ཤེས་མེད་ལ། སེམས་ཅན་གྱི་དོན་གཞན་སྣང་གི་སྐུ་འབའཞིག་གིས་མཛད་པ་ཡིན་ནོ་ཞེས་སྨྲ་བ་ནི་རིགས་པ་མ་ཡིན་ཏེ། ཡེ་ཤེས་མེད་ན་སངས་རྒྱས་ལ་ཡོན་ཏན་མེད་པར་ཐལ་བའི་སྐྱོན་ཡོད་དེ་སྡུད་པ་ལས། ཡེ་ཤེས་མེད་ན་ཡོན་ཏན་འཕེལ་མེད་
བྱང་ཆུབ་མེད། །རྒྱ་མཚོ་འདྲ་བའི་སངས་རྒྱས་ཆོས་ཀྱང་མེད་པར་འགྱུར། །ཞེས་གསུངས་པས་སོ། །སློབ་དཔོན་གྱིས་ཀྱང་། ཡེ་ཤེས་ཀྱི་རང་བཞིན་ཅན་གྱི་སྐུ་ཤེས་བྱ་སྐྱེ་བ་མེད་པ་ལས་སྐྱེ་བ་དང་ལྡན་པར་ཐུགས་སུ་ཆུད་པ་གང་ཡིན་པ་དེ་ནི་སངས་
རྒྱས་རྣམས་ཀྱི་ཆོས་ཀྱི་སྐུའོ་ཞེས་གསུངས་པ་དང་ཡང་འགལ་བའི་སྐྱོན་ཡོད་དོ། །འོ་ན་རྟོག་པ་དང་བཅས་པར་མི་འགྱུར་རམ་ཞེ་ན། མི་འགྱུར་ཏེ། བསམ་གྱིས་མི་ཁྱབ་པའི་གནས་ཡིན་པའི་ཕྱིར་རོ།། །།སྤྱི་དོན་གཉིས་པ་རྡོ་རྗེ་ཐེག་པ་ལ་གྲགས་པ་
ཚ34



༢ ། དལ། ཡན་ལག་བདུན་ལྡན་དུ་འདོད་པ། སྐུ་གསུམ་ཡན་ལག་བདུན་ལྡན་དུ་འདོད་པ། སྐུ་གཉིས་ཡན་ལག་བཅུ་བཞིར་འདོད་པའོ། །དང་པོ་ནི། སློབ་དཔོན་ངག་དབང་གྲགས་པས་གསང་བ་འདུས་པའི་རྗེས་སུ་འབྲངས་
ནས༑ ལོངས་སྤྱོད་རྫོགས་དང་ཁ་སྦྱོར་བདེ་ཆེན་རང་བཞིན་མེད། །སྙིང་རྗེས་ཡོངས་གང་རྒྱུན་མི་ཆད་དང་འགོག་པ་མེད། །ཡན་ལག་བདུན་དང་ལྡན་པའི་སངས་རྒྱས་འདི་ཉིད་ནི། །བདག་འདོད་ཚད་མས་ཡོངས་བསྒོས་བློ་ཅན་རྣམས་ཀྱང་འདོད། །
ཅེས་གསུངས་ཏེ་འོག་མིན་གྱི་གནས་སུ་ས་བཅུ་པ་རྣམས་ལ་ཆོས་ཀྱི་ལོངས་སྤྱོད་ཆེན་པོ། མཛད་པ་དང་། མཚན་དཔེས་བརྒྱན་པའི་ཡེ་ཤེས་ཀྱི་སྐུ་བཙུན་མོ་དང་ཞལ་སྦྱོར་དང་། དེ་ལ་བརྟེན་ནས་ཟག་མེད་ཀྱི་བདེ་བས་རྒྱུད་གང་བ་དང་། སྤྲོས་པའི་
མཚན་མ་དང་བྲལ་བས་རང་བཞིན་གྱིས་ངོ་བོ་ཉིད་མེད་པ་དང་། ཐུགས་རྗེ་ཆེན་པོའི་རོས་ཡོངས་སུ་གང་བས་སེམས་ཅན་གྱི་དོན་རྟག་ཏུ་འབྱུང་བ་དང་། དེའང་འཁོར་བ་མ་སྟོངས་ཀྱི་བར་དུ་རྒྱུན་མི་ཆད་པ་དང༌། མི་གནས་པའི་མྱ་ངན་ལས་འདས་པས་
འགོག་པ་མེད་པ་ཉིད་དང་བདུན་ནོ། །གཉིས་པ་ནི། སྔར་བསྟན་པའི་ཡན་ལག་བདུན་པོའང་སྐུ་གསུམ་གྱིས་བསྡུས་ཏེ། བར་པ་རང་བཞིན་མེད་པ་ནི་ཆོས་ཀྱི་སྐུ་དང་། དང་པོ་ལོངས་སྤྱོད་པ་དང་ཁ་སྦྱོར་དང་བདེ་ཆེན་གསུམ་ནི་ལོངས་སྐུ་དང་། ཐ་མ་
ས# སྙིང་རྗེས་ཡོངས་གང་དང་རྒྱུན་མི་ཆད་དང་འགོག་པ་མེད་པ་གསུམ་ནི་སྤྲུལ་སྐུས་བསྡུས་པ་ཡིན་ནོ་ཞེས་འགའ་ཞིག་བཞེད་དོ། །གསུམ་པ་ལ་ཐོག་མར་སྐུ་གཉིས་སུ་དབྱེ་བ་ནི། རང་དོན་དོན་དམ་པའི་སྐུའམ་དོན་གྱི་སྐུ་ཞེས་བྱ་བ་སྟོབས་བཅུ་དང་། མི་



འཇིགས་པ་བཞི་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དེ་བྲལ་བའི་འབྲས་བུ་སུམ་ཅུ་རྩ་གཉིས་དང་ལྡན་པ་དང་། གཞན་དོན་ཀུན་རྫོབ་ཀྱི་སྐུའམ་བརྡའི་སྐུ་ཞེས་བྱ་བ་རྣམ་སྨིན་གྱི་འབྲས་བུ་མཚན་སུམ་ཅུ་རྩ་གཉིས་དང་ལྡན་པ་སྟེ་སྐུ་གཉིས་ཡིན་
ནོ༑ །སྐུ་གཉིས་སུ་འབྱེད་པ་ཙམ་འདི་ནི་རྒྱུད་བླ་མ་དང་ཡང་མཐུན་ཏེ། དེ་ཉིད་ལས། རང་དོན་གཞན་དོན་དོན་དམ་སྐུ་དང་ནི། །དེ་ལ་བརྟེན་པའི་ཀུན་རྫོབ་སྐུ་ཉིད་དེ། །བྲལ་དང་རྣམ་པར་སྨིན་པའི་འབྲས་བུ་ནི། །ཡོན་ཏན་དབྱེ་བ་དྲུག་ཅུ་བཞི་དག་
བརྒྱུདང་༑ །ཞེས་དང་། བདག་ཉིད་ཀྱི་ནི་འབྱོར་བའི་གནས། །དམ་པའི་དོན་གྱི་སྐུ་ཡིན་ཏེ། །དྲང་སྲོང་རྣམས་ཀྱིས་བརྡ་ཡི་སྐུ། །ཕ་རོལ་ཕུན་སུམ་ཚོགས་པའི་གནས། །དང་པོའི་སྐུ་ནི་སྟོབས་ལ་སོགས། །བྲལ་བའི་ཡོན་ཏན་རྣམས་དང་ལྡན། །གཉིས་
པ་སྐྱེས་བུ་ཆེན་པོའི་མཚན། །རྣམ་སྨིན་ཡོན་ཏན་དབད་དང་ལྡན། །ཞེས་སོ། །དེ་ལ་དོན་གྱི་སྐུ་གསུམ་ཡན་ལག་བདུན་ལྡན་ནི། ཆོས་སྐུ་སྤྲོས་པ་ཐམས་ཅད་དང་བྲལ་བ་རང་བཞིན་མེད་པའི་ཡན་ལག་དང་། ལོངས་སྐུ་ལ་ས་བཅུའི་བྱང་སེམས་ཀྱི་ཆོས་
ཟ ཀྱི་ལོངས་སྤྱོད་ཀྱི་གཞིར་གྱུར་པ་དང་། དམིགས་མེད་ཀྱི་སྙིང་རྗེ་དང་ཤེས་རབ་ཁ་སྦྱོར་བ་དང་། ཟག་མེད་ཀྱི་བདེ་བས་རྒྱུད་གང་བ་དང་གསུམ་མོ། །སྤྲུལ་སྐུ་ལ་སྙིང་རྗེས་སེམས་ཅན་གྱི་དོན་འབྱུང་བའི་གཞིར་གྱུར་པ་དང་། མཛད་པ་ཕྲིན་ལས་རྒྱུན་མི་
ཆད་པ་དང་། ཐུགས་རྗེ་ལ་སྐྱོ་དུབ་མེད་པས་འགོག་པ་མེད་པ་སྟེ་གསུམ་མོ། །ཡང་བརྡའི་སྐུ་གསུམ་ཡན་ལག་བདུན་ལྡན་ལ། ཆོས་སྐུའི་བརྡ་ནི་བཅོམ་ལྡན་འདས་རྣམ་པར་སྣང་མཛད་ལ་སོགས་པའི་ཐུགས་ཀར་དེ་མཚོན་པར་བྱེད་པའི་རྡོ་རྗེའི་རྣམ་པར་
636



ས་
བ
༄༅། །གནས་པ་སྟེ། དེ་ཉིད་འདུས་པ་ལས། བཅོམ་ལྡན་སེམས་དཔའ་འདི་ཉིད་ནི། །རྡོ་རྗེའི་ངོ་བོ་ཐུགས་ཀར་གནས། །ཞེས་པ་ལྟར་ཞལ་ཕྱག་གི་རང་བཞིན་མེད་པའི་ཡན་ལག་གོ །ལོངས་སྐུ་ནི་འོག་མིན་དུ་བརྡའི་སྐུས་བྱང་
ཆུབ་སེམས་དཔའ་རྣམས་ཀྱི་ཆོས་ཀྱི་ལོངས་སྤྱོད་པ་དང་། ཡུམ་དང་ཞལ་སྦྱོར་གྱི་བརྡ་དང་། དེས་མཚོན་པའི་བདེ་བ་ཆེན་པོའི་བརྡ་དང་གསུམ་མོ། །སྤྲུལ་སྐུ་ནི་སྙིང་རྗེ་ཆེན་པོས་སྤྲུལ་པ་མཆོག་འབྲིང་ཐ་མ་སྣ་ཚོགས་པར་སྤྲུལ་ནས་སེམས་ཅན་གྱི་དོན་
འ | མཛད་པ་དང་། དེའང་རྒྱུན་མི་ཆད་པ་དང་། གདུལ་བྱ་ལ་བྲི་བ་དང་གང་བ་མེད་པས་འགོག་པ་མེད་པ་སྟེ་གསུམ་མོ། །གལ་ཏེ་ཆོས་སྐུ་ལ་བརྡ་མི་རིགས་སོ་ཞེ་ན། དེ་བཞིན་གཤེགས་པས་མཚོན་བྱེད་ཀྱི་བརྡ་ཙམ་དུ་གསུངས་པས་མི་འགལ་ཏེ། མངོན་
རྟོགས་རྒྱན་ལས། ལོངས་སྐུ་མཚན་དཔེའི་རྣམ་པ་ཅན་ལ་བཤད་པ་ལྟར་རོ། །གཞན་དུ་ན་མཚན་དཔེ་ཅན་ཁོ་ན་དེ་ཡིན་ན། ཨཱཀྱ་ཐུབ་པ་ལ་སོགས་པའང་དེར་ཐལ་བས་སོ། །དེས་ན་རྒྱུད་སྡེ་དང་མདོ་སྡེ་སོ་སོའི་ལུང་ལ་བརྟེན་ནས། དགོངས་པ་ཕྱོགས་
རེ་ནས་བཤད་པ་ཡིན་པས་ཐམས་ཅད་ལ་སྐྱོན་མེད་དེ། སངས་རྒྱས་ཀྱི་ཡོན་ཏན་ཕྱོགས་རེ་ཙམ་བརྗོད་པ་ལས། མ་ལུས་པ་བརྗོད་པར་མི་ནུས་པའི་ཕྱིར་རོ། །དེ་སྐད་དུ། བསྔགས་པར་འོས་པ་ལ་བསྔགས་པ་ལས། །སཱ་ལའི་ཤིང་ཆེན་ཁྱོད་ཀྱིས་ནི། །
# ཡོན་ཏན་ཡལ་ག་ཐུགས་བརྩེ་བས། །བཏུད་པ་རྣམས་ལ་སྐྱེ་བོ་འདི། །ཅུང་ཟད་འདུ་བ་ཙམ་དུ་བས། །ཞེས་དང་། ཡོན་ཏན་རྒྱ་མཚོ་ཁྱོད་ཡོན་ཏན། །མཐར་ཐུག་བདག་གིས་མི་རྟོགས་ཏེ། །ནམ་མཁའ་བི་རྨ་སྔོན་མདོག །བྱ་ཡིས་མཐའ་རྟོགས་མི་
a7
རྒྱ་ དོན་གསུམ་



རྒྱུད་སྡེ་ཀུན་བཏུས་
འགྱུར་མཚུངས། །ཞེས་གསུངས་པ་ལྟར་རོ།། །སྤྱི་དོན་གཉིས་པ་འདི་ཉིད་དུ་གྲགས་པའི་སྐུའི་རྣམ་གཞག་ལ། བཤད་གཞིའི་སྐུ་དང་། འཆད་བྱེད་ཀྱི་ཡན་ལག་དང་། སྐུ་དང་ཡན་ལག་བསྲེ་བའོ། །དང་པོ་ནི། རྒྱུད་ལས། རྡོ་རྗེ་སེམས་དཔའ་
དང་༑ སེམས་དཔའ་ཆེན་པོ་དང་། དམ་ཚིག་སེམས་དཔའ་ཆེན་པོ། སྙིང་པོ་ཀྱེ་རྡོ་རྗེ་ཞེས་བྱ་བ་ཞེས་གསུངས་པས། གོ་རིམ་བཞིན་དུ་སངས་རྒྱས་ཀྱི་རང་བཞིན་སྤྲོས་པ་དང་བྲལ་བའི་ཆོས་ཀྱི་སྐུ་དང་། ཡེ་ཤེས་ཆེན་པོ་ལས་བྱུང་བའི་ཐེག་པ་མཆོག་གི་
ཆོས་ཀྱིས་བྱང་ཆུབ་སེམས་དཔའ་རྣམས་ཚིམ་པར་མཛད་པ་ལོངས་སྤྱོད་རྫོགས་པའི་སྐུ་དང་། ལམ་གྱི་དམ་ཚིག་མཐར་སོན་པས་སེམས་ཅན་མཐའ་ཡས་པའི་དོན་ལྷུན་གྱིས་གྲུབ་པ་སྤྲུལ་པའི་སྐུ་དང་། སྐུ་གསུམ་པོ་དབྱེར་མི་ཕྱེད་པ་ངོ་བོ་ཉིད་ཀྱི་སྐུ་
སྟེ༑ སྐུ་བཞི་ལ་མིང་གཞན་གྱིས་ཡོན་ཏན་གྱི་ཁྱད་པར་གཞན་ཤེས་པར་བྱ་བའི་ཕྱིར་རྡོ་རྗེ་སེམས་དཔའ་ལ་སོགས་པའི་མིང་གིས་བཏགས་པ་ཡིན་ནོ། །དེ་དག་ཡེ་ཤེས་ལྔས་བསྡུས་པ་ནི་འོག་ནས་འབྱུང་ངོ་། །གཉིས་པ་འཆད་བྱེད་ཀྱི་ཡན་ལག་
ཟནི༑ གནས་ཡོངས་གྱུར་དང་ཡེ་ཤེས་སྐུ། །མི་གནས་མྱ་ངན་འདས་ཉིད་དང་། །གཉིས་སུ་མེད་པ་ཉིད་དང་ནི། །མཛད་པ་རྒྱུན་མི་ཆད་པར་འདུས། །ཞེས་པ་ལྟར་ལས། དང་པོ་ལ་ཕུང་པོ་ལྔ་གནས་གྱུར། རྟེན་དཀྱིལ་འཁོར་བཞི། ལུས་ངག་ཡིད་
གསུམ་ཐམས་ཅད་ཀྱི་བྱེད་པ་པོ་ཡིད་གནས་གྱུར་རོ། །དང་པོ་ནི། རྡོ་རྗེ་ཐེག་པའི་དགོངས་པ་ལྟར་ན་གཟུགས་ཕུང་རྣམ་པར་སྣང་མཛད་ལ་སོགས་པ་ཕུང་པོ་ལྔ་གནས་གྱུར་པ་རིགས་ལྔ་སྟེ། གཟུགས་ནི་སངས་རྒྱས་རྣམ་སྣང་མཛད། །ཚོར་བ་རྡོ་རྗེ་ཉི་མ་
638



༄༅། །སྟེ། །འདུ་ཤེས་པདྨ་གར་དབང་ཕྱུག །འདུ་བྱེད་རྡོ་རྗེ་རྒྱལ་པོ་སྟེ། །རྣམ་པར་ཤེས་པ་མི་བསྐྱོད་པ། །ཞེས་སོ། །དེ་བཞིན་དུ་ཉོན་མོངས་པ་ལྔ་གནས་གྱུར་པ་ཡེ་ཤེས་ལྔ་སྟེ། གཏི་མུག་མེ་ལོང་ལྟ་བུ་སྟེ། །ང་རྒྱལ་མཉམ་
པ་ཉིད་དུ་དྲན། །འདོད་ཆགས་སོ་སོར་རྟོགས་པ་སྟེ། །ཕྲག་དོག་བྱ་བ་སྒྲུབ་པར་འདོད། །ཞེ་སྡང་ཆོས་དབྱིངས་རྣམ་པར་དག །ཅེས་སོ། །ཐེག་བསྡུས་ལྟར་ན། དབང་འབྱོར་པ་ལྔ་ཐོབ་སྟེ་གཟུགས་ཕུང་གནས་གྱུར་པས་ཞིང་དང་དབྱངས་དང་མཚན་
༩# དཔེ་དང་
། ཚོར་ཕུང་གིས་ཁ་ན་མ་ཐོ་བ་མེད་པའི་བདེ་བ་དང་། འདུ་ཤེས་ཀྱིས་མིང་ཚིག་ཡི་གེའི་ཚོགས་དང་
། འདུ་བྱེད་ཀྱིས་སྤྲུལ་བསྒྱུར་དང་འཁོར་དང་དཀར་པོའི་ཆོས་བསྡུ་བ་དང་། རྣམ་ཤེས་ཀྱི་ཡེ་ཤེས་བཞི་ལ་དབང་འབྱོར་པར་གསུངས་སོ། །
གཉིས་པ་དཀྱིལ་འཁོར་བཞི་གནས་གྱུར་པ་ནི། ལུས་རྩ་གནས་གྱུར་སྤྲུལ་སྐུ། རྩ་ཡི་གེ་གནས་གྱུར་ལོངས་སྐུ། ཁམས་བདུད་རྩི་གནསཾ་གྱུར་ཆོས་སྐུ། སྙིང་པོ་ཡེ་ཤེས་རླུང་གནས་གྱུར་ངོ་བོ་ཉིད་ཀྱི་སྐུ་སྟེ། འདི་ནི་ཐུན་མོང་མ་ཡིན་པའི་གདམས་ངག་
ལས་རྟོགས་པར་བྱའོ། །གསུམ་པ་ལུས་ངག་ཡིད་གསུམ་གནས་གྱུར་པ་ནི། ཡོན་ཏན་ཐམས་ཅད་ཀྱི་རྟེན་བྱེད་པས་སྐུ་རྡོ་རྗེ་ནི་ཆོས་སྐུ། ཡེ་ཤེས་གཞན་ལ་སྟོན་པའི་ངག་ཡིན་པས་གསུང་རྡོ་རྗེ་ལོངས་སྐུ། ཡེ་ཤེས་ལྔ་ཐུགས་སུ་ཆུད་པས་ཐུགས་རྡོ་རྗེ་
སྤྲུལ་སྐུའོ། །ཡང་ན་སྐུ་སྤྲུལ་སྐུ། གསུང་ལོངས་སྐུ། ཐུགས་ཆོས་སྐུ་ཞེས་མན་ངག་ལས་འབྱུང་སྟེ། ལེགས་པ་ཡིན་ནོ། །ཡང་ལུས་ངག་ཡིད་གསུམ་གྱི་ངོ་བོ་གནས་གྱུར་པ་ཆོས་སྐུ། གནས་སྐབས་ལོངས་སྐུ། བྱེད་ལས་སྤྲུལ་སྐུར་ཡང་གསུང་



པ
རྒྱུད་སྡེ་ཀུན་བཏུས་
ངོ་༑ །བཞི་པ་ཡིད་གནས་གྱུར་ནི། ཀུན་གཞིའི་རྣམ་ཤེས་ཀྱི་ཆོས་ཉིད་གནས་གྱུར་པ་ཆོས་དབྱིངས་ཡེ་ཤེས། ཆོས་ཅན་གསལ་བ་ཀུན་གཞི་ཉིད་མེ་ལོང་ལྟ་བུ། ཉོན་ཡིད་མཉམ་པ་ཉིད། ཡིད་ཀྱི་རྣམ་ཤེས་སོ་སོར་རྟོག་པ། སྒོ་ལྔའི་རྣམ་ཤེས་བྱ་སྒྲུབ་
སྟེ༑ སམ་ཊ་ལས། རང་གི་ངོ་བོ་ཡོངས་སུ་གྱུར་པ་ཞེས་བྱ་བ་ནི་རང་རྣམས་དང་དེ་རྣམས་ཀྱི་གཟུགས་ཅན་ནི་རང་གི་གཟུགས་ཅན་དེ། ཀུན་གཞི་དང་ཉོན་མོངས་པ་ཅན་དང་ཡིད་དང་མིག་དང་རྣ་བ་དང་སྣ་དང་ལྕེ་དང་ལུས་ཀྱི་རྣམ་པར་ཤེས་པ་སྟེ། དེ་
རྣམས་ཡོངས་སུ་གྱུར་པ་ནི་རང་གི་ངོ་བོ་ཡོངས་སུ་གྱུར་པའོ། །བདག་མེད་པའི་ཏིང་ངེ་འཛིན་བསྒོམ་པས་མེ་ལོང་ལྟ་བུ་དང་། མཉམ་པ་ཉིད་དང་
། སོ་སོར་རྟོག་པ་དང་། བྱ་བ་ནན་ཏན་གྱི་རང་བཞིན་ལ་གནས་ནས་ལྡོག་པར་འགྱུར་ཞེས་བྱ་བའི་དོན་
ཏོ༑ །ཞེས་སོ། །སློབ་དཔོན་ཙནྡྲ་གོ་མིས་ཀྱང་། ཀུན་གཞིའི་རྣམ་ཤེས་གང་ཡིན་པ། །དེ་ནི་མེ་ལོང་ཡེ་ཤེས་འགྱུར། །དེ་ཡང་ཆོས་ཀྱི་དབྱིངས་ཉིད་ཀྱི། །ངོ་བོ་ཉིད་དུ་ཡང་དག་འདོད། །ཉོན་མོངས་ཅན་ཡིད་གནས་གྱུར་པ། །མཉམ་ཉིད་ཡེ་ཤེས་ ཙ
དག་ཏུ་འདོད། །སོ་སོར་རྟོག་པའི་ཡེ་ཤེས་ནི། །ཡིད་ཀྱི་རྣམ་ཤེས་དེ་ཉིད་དོ། །དེ་དག་ལོངས་སྤྱོད་རྫོགས་སྐུ་སྟེ། །ཆོས་ལ་རྫོགས་ལོངས་སྤྱོད་པར་བསྟན། །བྱང་ཆུབ་སེམས་དཔའ་ཆེན་པོ་རྣམས། །ཆོས་ལ་རྫོགས་ལོངས་སྤྱོད་པའི་ཕྱིར། །གཅིག་
གི་མེ་ལོང་ཡེ་ཤེས་ཀྱང་། །ལོངས་སྤྱོད་རྫོགས་པའི་སྐུ་རུ་འདོད། །དེ་ཡང་དེ་ཡི་རྒྱུ་ཉིད་ཀྱིས། །ཉེ་བར་བཏགས་པའོ་དེ་བཞིན་གཞན། །དབང་པོ་ལྔ་ཡི་རྣམ་ཤེས་གང་། །དེ་ཡི་དོན་ཀུན་ཡོངས་སུ་འཛིན། །ཐོབ་ནས་སེམས་ཅན་ཀུན་དོན་དུ། །དེ་ནི་བྱ་



སྒ
༄༅། །བ་སྒྲུབ་པ་ཙམ། །དེ་ཡང་རྟག་པར་ཐམས་ཅད་དུ། །དུས་ཇི་ལྟར་དང་བསམ་ཇི་ལྟར། །སྤྲུལ་པའི་སྐུ་སྟེ་སངས་རྒྱས་རྣམས། །ཐམས་ཅད་སྤྲུལ་སྐུའི་རྒྱུ་ཡིན་ནོ། །འགའ་ཞིག་ངག་གི་ཡིད་ཉིད་ལ། །སྤྲུལ་པའི་སྐུ་ནི་དེར་
རྟོགས་ཏེ། །དབང་པོ་ལྔ་ཡི་རྣམ་ཤེས་གང་། །དེ་ནི་ལོངས་སྤྱོད་རྫོགས་སྐུར་རོ། །ཞེས་བྱ་བ་ལ་སོགས་པ་རྒྱས་པར་གསུངས་སོ།། །།སྤྱི་དོན་གཉིས་པ་ཡེ་ཤེས་ཀྱི་སྐུ་ལ། སྐུ་མེད་པ་མ་ཡིན་པ། སྐུ་བེམས་པོ་མ་ཡིན་པ། ཡེ་ཤེས་ལྔའི་སྐུའི་མཚན་
# ཉིད༑ སྐུ་གསུམ་གྱིས་ཡེ་ཤེས་ལྔ་བསྡུས་ཚུལ་ལོ། །དང་པོ་ནི། ལུས་གནས་གྱུར་པ་ལས་མཚན་དཔེས་བརྒྱན་པའི་སྐུ་བརྙེས་ནས་ཡོན་ཏན་དང་ཕྲིན་ལས་ཀྱི་རྟེན་དུ་གྱུར་པའི་ཕྱིར་ཡེ་ཤེས་ཀྱི་སྐུ་དང་ལྡན་པ་ཡིན་ཏེ། གུར་ལས། སངས་རྒྱས་ཉིད་དེ་ཅི་
ལགས༑ རྣམ་པ་ཐམས་ཅད་མཁྱེན་པ་ཉིད་དོ། །དེ་ཅི་ལགས། ལུས་ཅན་འདི་ནི་བདེན་པའོ། །དེ་རྒྱུ་ཅིའི་སླད་དུ་ཞེ་ན། རྡོ་རྗེ་འཛིན་པས་བཀའ་སྩལ་པ། འདི་ལྟར་ང་ཉིད་མཚན་བཟང་པོ་སུམ་ཅུ་རྩ་གཉིས་དང༌། ང་ཉིད་དཔེ་བྱད་བཟང་པོ་བརྒྱད་ཅུས་
བརྒྱན་པའོ། །ཞེས་སོ། །དེ་ལྟ་བུའི་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་སྐུ་མཚན་དང་དཔེ་བྱད་ཀྱིས་བརྒྱན་པ་དེ་ཡང་ཐ་མལ་པའི་གཟུགས་དང་མི་འདྲ་བའི་ཕྱིར་ལམ་གྱི་དུས་སུ་བསྐྱེད་པའི་རིམ་པ་མཚན་དཔེ་ཅན་དུ་བསྒོམ་པས་བསྒྲུབ་པར་བྱ་བ་ཡིན་
ཏེ༑ དེ་ཉིད་ལས། དེའི་ཅིའི་ཕྱིར་ཞེ་ན། མི་འདྲ་བའི་ཕྱིར་བསྒྲུབ་པར་བྱ་བ་ཡིན་ནོ་ཞེས་སོ། །གཉིས་པ་སྐུ་བེམས་པོ་མ་ཡིན་པ་ནི། ལམ་གྱི་གནས་སྐབས་སུ་ལུས་ངག་གི་ལས་ཐམས་ཅད་སེམས་སྔོན་དུ་འགྲོ་ཞིང་སེམས་ཀྱི་རྗེས་སུ་འབྲང་བས་དབང་
དུ



བྱས་པའི་ཕྱིར། འབྲས་བུའི་དུས་སུའང་སྐུ་དེ་ཉིད་ཡེ་ཤེས་ཆེན་པོས་དབང་མཛད་ཅིང་ཡེ་ཤེས་དང་དབྱེར་མེད་པའི་མཚན་ཉིད་དུ་གྱུར་པས་བེམས་པོ་མ་ཡིན་ནོ་ཞེས་སྟོན་པ་སྟེ། དེ་ཉིད་ལས། ཕྱག་ན་རྡོ་རྗེས་གསོལ་པ། ཅི་བཅོམ་ལྡན་འདས་བེམས་པོ་
ལགས་སམ། བཀའ་སྩལ་པ། ང་ཉིད་མེ་ལོང་ལྟ་བུའི་ཡེ་ཤེས་སོ། །དེ་ཅི་ལགས། རྡོ་རྗེ་འཛིན་པས་བཀའ་སྩལ་པ། བདེན་པ་མ་ཡིན་པ་དང་། རྫུན་པ་མ་ཡིན་པ་དང་། རྒྱུ་མ་ཡིན་པ་དང་། སྐྱེ་བ་མ་ཡིན་པ་སྟེ། དེ་ལྟར་ང་ཉིད་མཉམ་པ་ཉིད་ཀྱི་ཡེ་
ཨ ཤེས་དང་། ང་ཉིད་བྱ་བ་ནན་ཏན་གྱིས་ཡེ་ཤེས་དང་། ང་ཉིད་སོ་སོར་རྟོག་པའི་ཡེ་ཤེས་དང་། དེ་ལྟར་ཆོས་ཀྱི་དབྱིངས་ཤིན་ཏུ་རྣམ་པར་དག་པའོ། །ཞེས་སོ། །དེའི་ཕྱིར་བྱང་ཆུབ་སེམས་དཔའ་ཆེན་པོ་རྣམ་པ་དང་བྲལ་བའི་བྱང་ཆུབ་དེ་སྐད་མ་སྨྲ་
# ཞིག ང་ཉིད་དངོས་པོ་དངོས་མེད་ང་། །དང་པོའི་དེ་བཞིན་གཤེགས་པར་བརྗོད། །གཟུགས་མེད་གཟུགས་དང་ལྡན་པའི་མཆོག །ཟབ་མོ་ཞི་བའི་གཟུགས་དང་ལྡན། །ཞེས་པ་ནི་དེ་གཉི་གའི་དོན་བསྡུས་པ་སྟེ། བདེན་རྫུན་གྱི་སྤྲོས་པ་དང་བྲལ་ ཙ
ཞིང་༑ རྒྱུ་འབྲས་ངོ་བོ་གསུམ་གྱིས་སྟོང་ཡང་། མེ་ལོང་གི་གཟུགས་བརྙན་ལྟར་གསལ་སྣང་མ་འགགས་པ་དེའི་ཕྱིར་སྐུའི་རྣམ་པ་དང་བྲལ་བ་མ་ཡིན་ལ་མཚན་དཔེ་དང་བཅས་པའི་ཡེ་ཤེས་ཀྱི་སྐུ་ཡིན་པའི་ཕྱིར་བེམས་དངོས་ཀྱང་མ་ཡིན། ཡེ་ཤེས་ཉིད་
ཀྱང་བརྗོད་དུ་མེད་པས་བདེན་དངོས་སུའང་མ་གྲུབ་པའོ། །ཞེས་པའི་དོན་ཏོ། །གསུམ་པ་ཡེ་ཤེས་ལྔའི་སྐུའི་མཚན་ཉིད་ནི། མེ་ལོང་ལྟ་བུའི་ཡེ་ཤེས་ནི་མི་གཡོ་ལ། ཡེ་ཤེས་གཞན་གསུམ་ནི་དེ་ལ་བརྟེན་པ་དང་གཡོ་བ་སྟེ། རྒྱན་ལས། མེ་ལོང་ཡེ་



བརྒྱུ དོན་དྲུག་
།ཤེས་མི་གཡོ་སྟེ། །ཡེ་ཤེས་གསུམ་ནི་དེ་ལ་བརྟེན། །མཉམ་པ་ཉིད་དང་སོ་སོར་རྟོག །བྱ་བ་སྒྲུབ་པ་ཁོ་ནའོ། །ཞེས་སོ། །དེ་ལ་མེ་ལོང་ལྟ་བུའི་མཚན་ཉིད་ནི། དུས་རྟག་ཏུ་ང་ཡིར་འཛིན་པ་མེད་ཅིང་། ཡུལ་ཡོངས་སུ་
ཆད་པ་མེད་པར་རྟག་ཏུ་ཐམས་ཅད་ལ་འཇུག་པ། ཤེས་བྱ་ཐམས་ཅད་ལ་རྨོངས་པའི་སྒྲིབ་པ་དང་བྲལ་ཞིང་། ཡུལ་གྱི་རྣམ་པ་མེད་པའི་ཕྱིར་ཡུལ་ལ་མངོན་དུ་ཕྱོགས་པའང་མ་ཡིན་པ་སྟེ། ང་ནི་ཡེ་ཤེས་ཐམས་ཅད་ཀྱི་རྒྱུའམ་འབྱུང་གནས་ཏེ། ལོངས་
སྤྱོད་རྫོགས་པའི་སངས་རྒྱས་ཡིན་ལ། ཡེ་ཤེས་ཀྱི་གཟུགས་བརྙན་འབྱུང་བའི་ཕྱིར་མེ་ལོང་ལྟ་བུ་སྟེ། མེ་ལོང་ཡེ་ཤེས་ང་ཡིར་མེད། །ཡོངས་སུ་མ་ཆད་རྟག་ཏུ་ལྡན། །ཤེས་བྱ་ཀུན་ལ་མ་རྨོངས་པ། །རྟག་ཏུ་དེ་ལ་མངོན་ཕྱོགས་མིན། །ཡེ་ཤེས་ཀུན་
གྱི་རྒྱུ་ཡི་ཕྱིར། །ཡེ་ཤེས་འབྱུང་གནས་ཆེན་པོ་འདྲ། །ལོངས་སྤྱོད་རྫོགས་པའི་སངས་རྒྱས་ཉིད། །ཡེ་ཤེས་གཟུགས་བརྙན་འབྱུང་ཕྱིར་རོ། །ཞེས་སོ། །མཉམ་པ་ཉིད་ནི། བྱང་ཆུབ་སེམས་དཔའ་ལམ་མངོན་པར་རྟོགས་པའི་དུས་ན་བསྒོམ་པ་དག་པའི་
སྒོ་ནས་སེམས་ཅན་རྣམས་ལ་མཉམ་པ་ཉིད་ཀྱི་ཤེས་པ་ཐོབ་པ་དེ། སྲིད་ཞི་ལ་མི་གནས་པའི་ཞི་བ་མྱང་འདས་ལ་ཞུགས་པ་སྟེ། དེ་ནི་དུས་རྟག་ཏུ་བྱམས་པ་དང་སྙིང་རྗེ་ཆེན་པོས་སེམས་ཅན་གྱི་མོས་པ་བཞིན་སངས་རྒྱས་ཀྱི་སྐུར་སྟོན་པ་སྟེ། བསྒོམ་པ་དག་
པས་སེམས་ཅན་ལ། །མཉམ་པ་ཉིད་ཀྱི་ཡེ་ཤེས་འདོད། །མི་གནས་ཞི་བར་ཞུགས་པ་ནི། །མཉམ་ཉིད་ཡེ་ཤེས་ཡིན་པར་འདོད། །ཅེས་དང་། དུས་རྣམས་ཀུན་ཏུ་བྱམས་པ་དང་། །སྙིང་རྗེ་ཆེན་པོ་དག་དང་ལྡན། །སེམས་ཅན་རྣམས་ལ་མོས་པ་
གོང་རྒྱན་



རྒྱུད་སྡེ་ཀུན་བཏུས་
བཞིན༑ །སངས་རྒྱས་སྐུ་ནི་ཉེ་བར་སྟོན། །ཞེས་སོ། །སོ་སོར་རྟོག་པ་ནི་ཡུལ་ཀུན་ནས་ཉོན་མོངས་དང་རྣམ་བྱང་གིས་བསྡུས་པའི་ཤེས་བྱ་ཐམས་ཅད་མ་འདྲེས་པར་མཁྱེན་ཅིང་། གཟུངས་དང་ཏིང་ངེ་འཛིན་རྣམས་ཀྱི་འབྱུང་ཁུངས་སུ་གྱུར་པ། བྱང་
ཆུབ་སེམས་དཔའི་འཁོར་ལ་ཟག་མེད་ཀྱི་ཆོས་སྟོན་ཅིང་ཐེ་ཚོམ་ཐམས་ཅད་གཅོད་པའི་ཆོས་ཀྱི་ཆར་འབེབས་པ་སྟེ། སོ་སོར་རྟོག་པའི་ཡེ་ཤེས་ནི། །ཤེས་བྱ་ཀུན་ལ་རྟག་མི་ཐོགས། །ཏིང་ངེ་འཛིན་དང་གཟུངས་རྣམས་ཀྱི། །གཏེར་དང་འདྲ་བ་ཁོ་ན་
ཡིན༑ །འཁོར་གྱི་དཀྱིལ་འཁོར་རྣམས་སུ་ནི། །འབྱོར་པ་ཐམས་ཅད་སྟོན་མཛད་ཅིང་། །ཐེ་ཚོམ་ཐམས་ཅད་གཅོད་མཛད་པའི། །ཆོས་ཆེན་ཆར་ནི་རབ་ཏུ་འབེབས། །ཞེས་སོ། །བྱ་བ་སྒྲུབ་པ་ནི་འཇིག་རྟེན་གྱི་ཁམས་ཀུན་ཏུ་སྤྲུལ་པ་དཔག་ཏུ་མེད་པས་
སེམས་ཅན་གྱི་དོན་མཛད་པ་སྟེ། དེ་ཡང་རྟག་ཏུ་བྱ་བ་མཛད་པའི་བྱེ་བྲག་དང་གྲངས་དང་ཞིང་གི་སྒོ་ནས་རྣམ་པ་ཐམས་ཅད་དུ་བསམ་གྱིས་མི་ཁྱབ་པ་སྟེ། བྱ་བ་སྒྲུབ་པའི་ཡེ་ཤེས་ནི། །ཁམས་གསུམ་ཀུན་ཏུ་སྣ་ཚོགས་ཤིང་། །དཔག་མེད་བསམ་ཡས་
སྤྲུལ་པ་ཡིས། །སེམས་ཅན་དོན་ཀུན་སྒྲུབ་པ་པོ། །ཞེས་དང་། སངས་རྒྱས་སྤྲུལ་པ་དེ་རྟག་ཏུ། །མཛད་པ་གྲུབ་པའི་བྱེ་བྲག་དང༌། །གྲངས་དང་ཞིང་གི་རྣམ་ཀུན་ཏུ། །བསམ་མི་ཁྱབ་པ་ཤེས་པར་བྱ། །ཞེས་སོ། །ཡེ་ཤེས་དེ་དག་འབྱུང་བའི་རྒྱུ་
ནི༑ སློབ་པའི་དུས་སུ་ཐེག་ཆེན་གྱི་ཆོས་ཐོས་པས་མི་བརྗེད་པར་འཛིན་པ་དང་། སེམས་ཅན་ཐམས་ཅད་ལ་ཆགས་སྡང་མེད་པར་མཉམ་པ་ཉིད་ཀྱི་སེམས་བསྒོམ་པ་དང་། གཞན་ལ་ཡང་དག་པ་ཕྱིན་ཅི་མ་ལོག་པའི་ཆོས་སྟོན་པ་དང་། སེམས་ཅན་གྱི་དོན་
f44



༄༅། །ཅི་ནུས་ཀྱིས་སྒྲུབ་པ་རྣམས་རིམ་པ་ལྟར་ཡེ་ཤེས་བཞི་པོ་དེའི་རྒྱུ་ཡིན་ཏེ། རྒྱན་ལས། འཛིན་པའི་ཕྱིར་དང་སེམས་མཉམ་ཕྱིར། །ཡང་དག་ཆོས་རབ་སྟོན་ཕྱིར་དང་། །བྱ་བ་སྒྲུབ་པ་ཉིད་ཀྱི་ཕྱིར། །ཡེ་ཤེས་བཞི་པོ་ཡང་དག་
འབྱུང་། །ཞེས་སོ། །དེ་ལྟར་ཕ་རོལ་ཏུ་ཕྱིན་པའི་སྡེ་སྣོད་ནས་འབྱུང་བའི་ཡེ་ཤེས་བཞི་བཤད་ནས། ད་ནི་ཐུན་མོང་མ་ཡིན་པ་རྡོ་རྗེ་ཐེག་པའི་གཞུང་ནས་འབྱུང་བའི་ཡེ་ཤེས་ལྔའི་མཚན་ཉིད་བཤད་པར་བྱ་སྟེ། དེའང་མེ་ལོང་ལྟ་བུ་ནི་ཡེ་ཤེས་གང་ལ་འཁོར་
འདས་ཀྱི་ཆོས་ཐམས་ཅད་གཟུགས་བརྙན་གྱི་ཚུལ་དུ་སྣང་བས་མེ་ལོང་ལྟ་བུ་སྟེ། ཡེ་ཤེས་གྲུབ་པ་ལས། ཇི་ལྟར་གཟུགས་བརྙན་མེ་ལོང་ལ། །རང་ཉིད་ངེས་པར་སྣང་བ་བཞིན། །དེ་བཞིན་ཆོས་སྐུའི་ཡེ་ཤེས་ནི། །སྣང་བས་མེ་ལོང་ཞེས་བྱའོ། །ཞེས་
སོ༑ །མཉམ་པ་ཉིད་ནི། ཡེ་ཤེས་གང་གིས་འཁོར་འདས་ལ་སོགས་པའི་ཆོས་ཐམས་ཅད་ཆོས་ཉིད་མཉམ་པ་ཉིད་དུ་རྟོགས་པ་སྟེ། དེ་བཞིན་གཤེགས་ཀུན་ཡེ་ཤེས་དང་། །རང་གི་དང་ནི་འགྲོ་བའི་ཡང་། །དངོས་ཉིད་གཅིག་པར་ཐུགས་ཆུད་པས། །
མཉམ་ཉིད་ཡེ་ཤེས་ཞེས་བྱའོ། །ཞེས་སོ། །སོ་སོར་རྟོག་པ་ནི། ཡེ་ཤེས་གང་རང་བཞིན་གྱི་འོད་གསལ་བས་ཤེས་བྱ་ཐམས་ཅད་མ་འདྲེས་པར་མཁྱེན་པ་སྟེ། གདོད་ནས་དག་ཅིང་སྐྱེ་བ་མེད། །རང་བཞིན་གྱིས་ནི་འོད་གསལ་བ། །ཕན་ཚུན་ཁྱབ་པའི་
ཡེ་ཤེས་གང་། །སོ་སོར་རྟོག་པ་ཅན་ཞེས་བཤད། །ཅེས་སོ། །བྱ་བ་སྒྲུབ་པ་ནི། གདུལ་བྱ་འདུལ་བ་ལ་སངས་རྒྱས་ཀྱི་མཛད་པ་རོ་གཅིག་ཏུ་ལྷུན་གྱིས་གྲུབ་པར་འཇུག་པས་བྱ་བ་སྒྲུབ་པ་སྟེ། ཀུན་ཏུ་ཀུན་ནས་སངས་རྒྱས་ཀྱི། །སངས་རྒྱས་མཛད་པ་



ལ་འཇུག་པས། །སངས་རྒྱས་ཐམས་ཅད་མཛད་གཅིག་པས། །བྱ་བ་སྒྲུབ་པ་ཞེས་བཤད་དོ། །ཅེས་སོ། །ཆོས་ཀྱི་དབྱིངས་ཤིན་ཏུ་རྣམ་པར་དག་པའི་ཡེ་ཤེས་ལ། ཆོས་ནི་སངས་རྒྱས་ཀྱི་ཆོས། དབྱིངས་ནི་རྒྱུ་སྟེ། དབྱིངས་རང་བཞིན་གྱི་རྣམ་པར་
དག་པ་ལ་སྤང་བྱ་གློ་བུར་གྱི་དྲི་མ་ཕྲ་མོས་ཀྱང་དག་པའི་ཡེ་ཤེས་ཏེ། གང་ཚེ་ཉོན་མོངས་ཤེས་བྱའི་སྒྲིབ། །ཐམས་ཅད་ལས་གྲོལ་དེ་ཡི་ཚེ། །རྣལ་འབྱོར་པ་མཆོག་རྡོ་རྗེ་ཅན། །ཤིན་ཏུ་རྣམ་དག་ཅེས་བྱའོ། །ཞེས་སོ། །དེ་ཉིད་༣ ་ཕ་རོལ་ཏུ་ཕྱིན་པ་ལས་
པ། ཡེ་ཤེས་ཀྱི་མིང་གིས་མ་བཤད་ལ། རྡོ་རྗེ་ཐེག་པ་འདིར་ཡེ་ཤེས་ཆོས་ཀྱི་དབྱིངས་དང་དབྱེར་མེད་པས། ཆོས་ཀྱི་དབྱིངས་ལ་ཡེ་ཤེས་ཞེས་སུ་བསྟན། །ཞེས་འབྱུང་བས་ཡེ་ཤེས་ལྔའོ། །གང་ལྟར་ཡང་རུང་ལྔ་པོ་དེ་དག་གི་སངས་རྒྱས་ཀྱི་ཆོས་ཐམས་ཅད་
བསྡུས་པ་ཡིན་ཏེ། སངས་རྒྱས་ཀྱི་ས་ལས། ཇི་སྐད་དུ། སངས་རྒྱས་ཀྱི་ས་ནི་རྣམ་པ་ལྔ་པོ་འདིས་ཡང་དག་པར་བསྡུས་པར་རིག་པར་བྱའོ། །ལྔ་གང་ཞེ་ན། ཆོས་ཀྱི་དབྱིངས་ཤིན་ཏུ་རྣམ་པར་དག་པ་དང་། མེ་ལོང་ལྟ་བུའི་ཡེ་ཤེས་དང་། མཉམ་པ་
ཉིད་ཀྱི་ཡེ་ཤེས་དང་། སོ་སོར་ཀུན་ཏུ་རྟོག་པའི་ཡེ་ཤེས་དང་། བྱ་བ་སྒྲུབ་པའི་ཡེ་ཤེས་སོ། །ཞེས་གསུངས་སོ། །བཞི་པ་སྐུ་གསུམ་གྱིས་ཡེ་ཤེས་ལྔ་བསྡུས་པའི་ཚུལ་ནི། ཆོས་དབྱིངས་ཡེ་ཤེས་ཀྱི་ཆོས་སྐུ་ཞེས་ཟེར་ལ། མེ་ལོང་ལྟ་བུ་དང་། མཉམ་
པ་ཉིད་དང་། སོ་སོར་རྟོག་པ་ལོངས་སྐུ། བྱ་བ་སྒྲུབ་པས་སྤྲུལ་སྐུའོ། །ཞེས་ཕལ་ཆེར་འདོད་དོ། །སློབ་དཔོན་ཙནྡྲ་གོ་མི་ནི། ཕྱི་མ་གཉིས་དེ་དང་འདྲ་བ་ལས། མེ་ལོང་ཡེ་ཤེས་ཆོ་སྐུ་ཡིན་ལ། མདོ་སྡེ་རྒྱན་ལས། ལོངས་སྐུར་བཤད་པ་ནི་ལོངས་
f46



ས་
བ རྒྱ་ དོན་བརྒྱད་ -
།སྐུའི་རྒྱུ་ཡིན་པ་ལ་དགོངས་སོ་ཞེས་གསུངས་ཏེ། དེས་མཛད་པའི་སངས་རྒྱས་ཀྱི་སའི་བསྟན་བཅོས་ལས། ཀུན་གཞིའི་རྣམ་ཤེས་གང་ཡིན་པ། །དེ་ནི་མེ་ལོང་ཡེ་ཤེས་འགྱུར། །དེ་ཡང་ཆོས་ཀྱི་དབྱིངས་ཉིད་ཀྱི། །ངོ་བོ་
ཉིད་དུ་ཡང་དག་འདོད། །ཅེས་དང་། ཁ་ཅིག་མེ་ལོང་ཡེ་ཤེས་ཀྱང་། །ལོངས་སྤྱོད་རྫོགས་པའི་སྐུ་རུ་འདོད། །དེ་ཡང་དེ་ཡི་རྒྱུ་ཉིད་ཀྱིས། །ཉེ་བར་བཏགས་པའོ་དེ་བཞིན་གཞན། །ཞེས་གསུངས་པས་སོ། །དེ་བཞིན་དུ་ཁ་ཅིག་སོ་སོར་རྟོག་པའི་ཡེ་
ཤེས་སྤྲུལ་སྐུར་འདོད་པའང་རྒྱུ་ལ་འབྲས་བུའི་མིང་གིས་བསྟན་པར་མངོན་ནོ། །རྡོ་རྗེ་ཐེག་པའི་གཞུང་རྣམས་ཀྱི་དགོངས་པ་ནི། མེ་ལོང་ཡེ་ཤེས་ཆོས་སྐུ་མཉམ་ཉིད་དང་སོ་སོར་རྟོག་པ་ལོངས་སྐུ། བྱ་བ་སྒྲུབ་པ་སྤྲུལ་སྐུ། ཆོས་དབྱིངས་ཡེ་ཤེས་ངོ་བོ་
ཉིད་སྐྱེས་བསྡུས་པ་ཡིན་ནོ། །ཞེས་གསུངས་སོ། །འོ་ན་སེམས་ནི་སྤྲོས་པ་དང་བྲལ་ལ་ལུས་བེམས་པོས་ཤེས་བྱ་རྟོགས་པར་མི་རིགས་པས། གང་ཡང་ཡེ་ཤེས་སུ་མི་འཐད་དོ། །ཞེ་ན། མ་ཡིན་ཏེ། སེམས་ལས་མ་གཏོགས་པའི་ཕྱི་རོལ་ན་བེམས་པོ་
ཞེས་བྱ་བའི་ཆོས་གང་ཡང་མེད་ཅིང་། སེམས་ནི་སྒྱུ་མ་ལྟ་བུའི་ཡེ་ཤེས་ཀྱི་སྐུ་ཡིན་ལ། སེམས་ཀྱི་ངོ་བོ་ནི་སྤྲོས་པ་དང་བྲལ་བ་ཡིན་པས་འགལ་བ་ཅི་ཡང་མེད་དོ།། །།སྤྱི་དོན་གསུམ་པ་མི་གནས་པའི་མྱང་འདས་ལ། འཁོར་བ་མ་ཡིན་པ། མྱང་
འདས་མ་ཡིན་པ། དེས་ན་ཟུང་དུ་འཇུག་པའོ། །དང་པོ་ནི། རྒྱུད་ལས། ཆགས་དང་འཇིགས་པ་དག་གིས་ཀྱང་
། །ཐབས་དང་ཤེས་རབ་གནོན་མི་འགྱུར། །ཞེས་ཏེ། ཆགས་པ་སྐྱེ་བ་འཁོར་བས་བསྡུས་པ་དང་། འཇིགས་ལ་ཟད་པ་མྱ་ངན་ལས་
647
གོངརྒྱུན་



རྒྱུད་སྡེ་ཀུན་བཏུས་
འདས་པས་བསྡུས་པའི་ཆོས་གཉིས་ཀྱིས། ཐབས་སྙིང་རྗེ་ཆེན་པོ་དང་ཤེས་རབ་སྟོང་པ་ཉིད་ཟིལ་གྱིས་གནོན་པར་མི་ནུས་ཏེ། ཤེས་རབ་ཆེན་པོས་སྐྱེ་འཇིག་ངོ་བོས་སྟོང་པར་རྟོགས་པའི་ཕྱིར་རོ། །གཉིས་པ་ནི། འོ་ན་སེམས་ཅན་གྱི་དོན་འབྱུང་བ་
དང་༑ སངས་རྒྱས་ཀྱི་ཡོན་ཏན་རྣམས་ཀྱང་མེད་པར་འགྱུར་རོ་སྙམ་ན། གང་ཕྱིར་ཐབས་ནི་འབྱུང་བ་ཉིད། །ཅེས་ཏེ། ཐབས་དམིགས་པ་མེད་པའི་སྙིང་རྗེ་ཆེན་པོས་ཞི་བ་མྱ་ངན་ལས་འདས་པའི་མཐའ་མནན་པའི་ཕྱིར་སེམས་ཅན་གྱི་དོན་དང་སངས་
|རྒྱས་ཀྱི་ཡོན་ཏན་གཉི་ག་འབྱུང་ངོ་
། །འོ་ན་སྤྲོས་བཅས་སུ་འགྱུར་རོ་ཞེ་ན། འཇིག་པ་ཤེས་རབ་སྲིད་མཐར་བྱེད། །ཅེས་ཏེ། འཇིག་པ་ངོ་བོས་མ་གྲུབ་པར་ཤེས་པའི་དམིགས་པ་མེད་པའི་ཤེས་རབ་ཆེན་པོས་སྲིད་པ་འཁོར་བའི་མཐར་མནན་པའི་ཕྱིར་སྤྲོས་
པ་ཐམས་ཅད་ལས་རྣམ་པར་གྲོལ་ལོ། །གསུམ་པ་ནི། དེས་ན་རབ་འཇིག་ཡོད་མ་ཡིན། །དེ་ཉིད་ལ་ནི་ཆགས་པ་མེད། །ཅེས་ཏེ། སྙིང་རྗེ་ཆེན་པོས་འཇིགས་པ་མྱང་འདས་དང་། ཤེས་རབ་ཆེན་པོས་ཆགས་པ་འཁོར་བ་སྟེ། སྲིད་ཞི་གཉི་གའི་མཐའ་
ལ་མི་གནས་པ་འདི་ནི་ཟུང་དུ་འཇུག་པ་ཡིན་ནོ་ཞེས་བྱ་བའི་དོན་ཏེ། སམ་ཊ་ལས། དམིགས་མེད་གནས་སུ་ཤེས་རབ་དང་། །དམིགས་མེད་སྙིང་རྗེ་ཆེན་པོ་ཉིད། །བློ་དང་ལྷན་ཅིག་གཅིག་འགྱུར་པ། །ནམ་མཁར་ནམ་མཁའ་ཇི་ལྟ་བུ། །ཞེས་གསུངས་
པ་ལྟར་རོ། །འོ་ན་འཁོར་འདས་མེད་དམ་ཞེ་ན། རྟོགས་ན་དེ་ལྟར་ཡིན་ཡང་། མ་རྟོགས་པ་ཉན་རང་རྣམས་མྱ་ངན་ལས་འདས་པའི་མཐར་ལྷུང་བ་ནི། ལ་ལ་འཇིགས་པས་འཇིག་པར་འགྱུར། །ཞེས་སོ། །སོ་སོ་སྐྱེ་བོ་འཁོར་བའི་མཐར་ལྷུང་བ་
648



བརྒྱུ དོན་དགུ་གོང་རྒྱུན་
༄༅། །ནི། ལ་ལ་ཆགས་པས་ཆགས་པར་འགྱུར། །ཞེས་ཤུགས་ཀྱིས་ཐོབ་བོ། །རྟོགས་པ་རྣམས་ལ་དེ་དག་མེད་དོ་ཞེས་སྟོན་པ་ནི། འཇིག་པའི་དངོས་མེད་ཟད་པ་མེད་ཅེས་སོ།། །།སྤྱི་དོན་བཞི་པ་གཉིས་སུ་མེད་པ་ནི་གོང་དུ་
བསྟན་པ་བཞིན། སེམས་གནས་གྱུར་པ་སྲིད་ཞི་མཉམ་པ་ཉིད་དུ་རྟོགས་པས། རྟོགས་པ་དང་རྟོགས་བྱ་ཐམས་ཅད་དང་བྲལ་བ་ཆོས་ཐམས་ཅད་མཉམ་པ་ཉིད་དུ་གྱུར་པ་སྟེ། དེའི་དོན། སམ་ཊ་ལས། རིག་མའི་སྐྱེས་བུ་གྲུབ་པ་ནི་གང་དུའང་མི་
༩# འགྲོ༑ གང་དུའང་མི་གནས་ཐོག་མ་དང་ཐ་མ་དང་དབུས་དང་བྲལ་བ་གཉིས་སུ་མེད་པ་གནས་གསུམ་དུ་སྣང་བ་ཐམས་ཅད་དུ་སོན་པ། ཐམས་ཅད་མཁྱེན་པ། ཐམས་ཅད་པ། ཐམས་ཅད་ཀྱི་དོན་ཐམས་ཅད། སེམས་ཅན་ཐམས་ཅད་ཀྱི་སེམས་ལ་
གནས་པ། སྡིག་པ་ཐམས་ཅད་ལས་རྣམ་པར་གྲོལ་བ། ཡོན་ཏན་ཐམས་ཅད་ཀྱིས་བརྒྱན་པར་བྱས་པ། ཐམས་ཅད་དང་ལྡན་པ། ཞི་བ། མཉམ་པ་མེད་པ། རྟག་པར་མཛད་པ། མགོན་པོ། སྐྱོབ་པ། ཀུན་ཏུ་རྟོག་པ་སྤངས་པ། དབྱིབས་
དང་༑ ཁ་དོག་དང་བྲལ་བ། རྒྱལ་བའི་སྤྱོད་ཡུལ་མ་ཡིན་པ། རྒྱལ་པོ། ཕྱེད་པར་དཀའ་བའི་ཕྱིར་རྡོ་རྗེ། ཉོན་མོངས་པའི་ཉེ་བར་གསུང་བ་ལས་གྲོལ་བའི་ཕྱིར་ཟླ་བ། དོགས་པ་མེད་པའི་ཕྱིར་སེང་གེ གཏིང་དཔག་དཀའ་བའི་ཕྱིར་ཆུའི་ཕུང་པོའོ། །
དེ་ལྟར་དཔེ་སྣ་ཚོགས་ཀྱིས་རྣལ་འབྱོར་པ་རྣམས་ཀྱི་དཔེར་བྱའོ། །ཞེས་གསུངས་ལ། དེའི་དོན་ནི། གཉིས་སུ་མེད་པའི་ཡེ་ཤེས་དེ་གཟུགས་ཅན་མ་ཡིན་པས་བརྟན་གཡོ་ཐམས་ཅད་ལ་ཁྱབ་པ་དང་། འཇིག་པ་མེད་པས་རྡོ་རྗེའི་སྐུ་དང་། ཐོག་མཐའ་



པ
དབུས་གསུམ་དང་བྲལ་བས་འགྱུར་བ་མེད་པ་དང་། ཕྱིན་ཅི་ལོག་ཐམས་ཅད་སྤངས་པས་ཡང་དག་པའི་ཡེ་ཤེས་རིག་པ་དང་། ཤེས་བྱའི་ཡུལ་ཐམས་ཅད་མཁྱེན་པས་ཀུན་མཁྱེན་ཞེས་བརྗོད་དེ། ཡེ་ཤེས་གྲུབ་པ་ལས། ཁྱབ་དང་རྡོ་རྗེའི་སྐུ་ཉིད་དང་། །
འགྱུར་བ་མེད་པ་ཉིད་དང་ནི། །ཡང་དག་ཡེ་ཤེས་རིག་པ་ལས། །ཀུན་མཁྱེན་ཉིད་ནི་དེ་བས་འདོད། །ཅེས་སོ། །རྒྱུད་བླ་མ་ལས། འདུས་མ་བྱས་ཤིང་ལྷུན་གྱིས་གྲུབ། །མཁྱེན་དང་བརྩེ་དང་ནུས་པར་ལྡན། །གཞན་གྱི་རྐྱེན་གྱིས་རྟོགས་མིན་པ། །
དོན་གཉིས་ལྡན་པའི་སངས་རྒྱས་ཉིད། །ཅེས་དང་། གཙང་བདག་བདེ་དང་རྟག་ཉིད་ཀྱིས། །ཡོན་ཏན་ཕ་རོལ་ཕྱིན་པ་འབྲས། །ཞེས་གསུངས་པའང་དེ་ཉིད་དང་མཐུན་པ་ཡིན་ནོ། །མདོར་ན་ངོ་བོའི་སྒོ་ནས་རིག་པ་དང་སྟོང་པ་གཉིས་མེད། མཚན་ཉིད་
ཀྱི་སྒོ་ནས་ཀུན་རྫོབ་དང་དོན་དམ། སྒྲུབ་བྱེད་ཀྱི་སྒོ་ནས་ཐབས་དང་ཤེས་རབ། སྤང་བྱའི་སྒོ་ནས་འཁོར་བ་དང་མྱང་འདས། འབྲས་བུའི་སྒོ་ནས་སྟོང་པ་དང་སྙིང་རྗེ་གཉིས་སུ་མེད་པ་ཡིན་ནོ་ཞེས་གསུངས་སོ།། །།སྤྱི་དོན་ལྔ་པ་མཛད་པ་རྒྱུན་མི་ཆད་
པ་ནི། དེ་ལྟར་གནས་གྱུར་པ་ཉིད་ཡེ་ཤེས་ཀྱི་རང་བཞིན་ཅན་ཡིན་ལ། ཡེ་ཤེས་དེ་ཉིད་འཁོར་འདས་ལ་མི་གནས་པས་ཟུང་དུ་འཇུག་པ་དང་། དེ་ཉིད་ཀྱིས་ན་གཉིས་སུ་མེད་པ་དང་། མི་གནས་པའི་མྱང་འདས་དང་གཉིས་སུ་མེད་པ་ཉིད་ཡིན་པའི་ཕྱིར་
སྙིང་རྗེས་འཁོར་བ་མ་བཏང་བས་མཛད་པ་རྒྱུན་མི་ཆད་པ་ཡིན་ཏེ། དེའང་ཆོས་སྐུ་ནི་མཛད་པའི་རྒྱུ་ཡིན་ལ། ལོངས་སྐུས་ས་བཅུ་པ་རྣམས་ཀྱི་དོན་མཛད། སྤྲུལ་སྐུ་ལ་གསུམ་ལས། མཆོག་གིས་ནི་གྲུབ་པའི་ས་ལ་གནས་པ་ཡན་ཆད་ཀྱི་དོན་མཛད་
65]
ས



ས་
བ
རྒྱུ་ བརྒྱད་ཅུ་ཐམ་པ་
།དེ། དེ་ཉིད་འདུས་པས་ལས། དཀྱིལ་འཁོར་མཐོང་བ་རྣམས་གྲུབ་པའི་ས་ལ་བཞག་གོ །ཞེས་འབྱུང་བས་སོ། །སྤྲུལ་སྐུ་འབྲིང་ཀྱ་ཐུབ་པ་ལ་སོགས་པས་ནི་མཛད་པ་བརྒྱད་དམ་བཅུ་དྲུག་ལ་སོགས་པའི་སྒོ་ནས་གཙོ་བོར་
ཉན་རང་ལ་སོགས་པ་དམན་པའི་དོན་མཛད་དེ། གུར་ལས། འདི་ནི་རང་བྱུང་བཅོམ་ལྡན་འདས། །ཆོས་ཀྱི་འཁོར་ལོ་བསྐོར་བ་དང་
། །རིགས་དང་བྱང་ཆུབ་བྱེད་པ་དང་། །དེ་བཞིན་དུ་ནི་ལྷར་གཤེགས་དང་། །ཁྱིམ་ནས་འབྱུང་བར་བྱེད་པ་དང་། །
རབ་ཏུ་བྱུང་བ་འཛིན་པ་དང་། །སྐྱེ་བ་ཡོངས་སུ་ལེན་པ་དང་། །ཡོངས་སུ་མྱ་ངན་འདས་པ་སྟོན། །ཞེས་མཛད་པ་བརྒྱུད་དུ་གསུངས་ལ། སམ་ཊ་ལས། དེ་ཉིད་གཅིག་པུས་སེམས་ཅན་གྱི་དོན་བྱེད་པ་དང་། རྣམ་པར་རྟོག་པ་ཐམས་ཅད་སྤངས་ཀྱང་
བལྟམས་པ་སྟོན་པ་དང་། ཁབ་ནས་མངོན་པར་འབྱུང་བ་དང་། གཞོན་ནུའི་རོལ་རྩེད་མཛད་པ་དང་། རབ་ཏུ་བྱུང་བ་དང་། རྡོ་རྗེ་གདན་གྱིས་མནན་པ་དང༌། བདུད་བཏུལ་བ་མཉམ་པ་མེད་པ་དང་། སངས་རྒྱས་པ་དང་། དམ་པའི་ཆོས་ཀྱི་འཁོར་ལོ་
བསྟན་པ་དང་། ལྷ་ལས་བབས་པ་ཉམས་དགའ་བ་དང་། ཤིན་ཏུ་སྣ་ཚོགས་པའི་ཆོ་འཕྲུལ་དང་། གླང་པོ་ཆེ་ནོར་སྐྱོང་འདུལ་བ་དང་། སྐལ་བ་དང་ལྡན་པའི་སྐྱེ་བོ་དམ་པ་གཞུག་པ་དང་། ཕས་ཀྱི་རྒོལ་བ་ཚར་བཅད་པ་དང་། བསོད་སྙོམས་ཀྱི་ལྟུང་
བཟེད་ལྟོས་པ་མེད་པ་དང་། འཇིག་རྟེན་གསུམ་གྱི་འཁོར་འདུལ་བ་དང་། བྱང་ཆུབ་སེམས་དཔའི་རྒྱལ་ཚབ་ཉིད་དང་ཡོངས་སུ་མྱ་ངན་ལས་འདས་པ་དང་། ཁམས་གསུམ་གྱི་ཆོས་ཀྱི་རྒྱལ་པོ་ཆེན་པོ་སྟེ། ཞེས་གསུངས་པའི་དོན་གཞུང་འཁྲུགས་ཀྱི་
གོང་རྒྱན་



ཚུལ་དུ་བྱས་ཏེ་བཤད་ན། དགའ་ལྡན་གྱི་གནས་སུ་བཞུགས་པ་ནི་འདས་པའི་བྱང་ཆུབ་སེམས་དཔའི་རྒྱལ་ཚབ་ཉིད་དང་། ཡུམ་གྱི་ལྷུམས་སུ་ཞུགས་པ་ནི་ལྷ་ལས་བབས་པ་ཉམས་དགའ་བ་དང་། ལྷུམས་ནས་འབྱུང་བ་ནི་བལྟམས་པ་བསྟན་པ་
དང་༑ འཇིག་རྟེན་ལས་ཁྱད་པར་དུ་འཕགས་པ་ནི་གཞོན་ནུ་རོལ་རྩེད་དང་། ཞེན་པ་སྤོང་བ་ནི། ཁབ་ནས་མངོན་པར་འབྱུང་བ་དང་། ཁྱིམ་པའི་རྟགས་སྤོང་བ་ནི་རབ་ཏུ་བྱུང་བ་དང་། དཀའ་ཐུབ་མཛད་པའི་ཕྱིར་བསོད་སྙོམས་ཀྱི་ལྷུང་བཟེད་ལྟོས་པ་
མེད་པ་དང་། འགྲན་ཟླ་མེད་པའི་ཕྱིར་རྡོ་རྗེའི་གདན་མནན་པ་དང་། བདུད་བཞི་བཅོམ་པའི་ཕྱིར་བདུད་བཏུལ་བ་མཉམ་པ་མེད་པ་སྟེ་བྱང་སེམས་ཀྱི་མཛད་པ་དགུའོ། །དེ་ནས་ཐོ་རངས་ཀྱི་ཚེ་སྤངས་རྟོགས་ཐམས་ཅད་རྫོགས་པ་ནི་སངས་རྒྱས་པ་
༼ དང་༑ སྔར་མ་བྱུང་བ་བྱུང་བ་ནི་དམ་པའི་ཆོས་ཀྱི་འཁོར་ལོ་བསྐོར་བ་དང༌། ཆོ་འཕྲུལ་ཚད་མེད་པ་བསྟན་པ་ནི་ཤིན་ཏུ་སྣ་ཚོགས་པའི་ཆོ་འཕྲུལ་དང་བྱ་རྒོད་ཕུང་པོར་གླང་པོ་ཆེ་ནོར་སྐྱོང་འདུལ་བ་དང་
། གདུལ་བྱའི་ཁ་ལོ་སྒྱུར་བ་ནི་སྐལ་བ་དང་ལྡན་པའི་སྐྱེ་
བོ་དམ་པ་བཞུགས་པ་དང་། མུ་སྟེགས་ཀྱི་སྟོན་པ་དྲུག་ལ་སོགས་པ་བཏུལ་བ་ནི། ཕས་ཀྱི་རྒོལ་བ་ཚར་བཅད་པ་དང་། དབང་ཕྱུག་ལ་སོགས་པ་བཏུལ་བ་ནི་འཇིག་རྟེན་གྱི་འཁོར་འདུལ་བ་དང་། རྟག་པར་འཛིན་པ་གཞུག་པའི་ཕྱིར་ཡོངས་སུ་མྱ་ངན་
ལས་འདས་པ་དང་། སྐུ་གསུམ་གྱི་མཛད་པ་རྒྱུན་མི་ཆད་པའི་ཕྱིར་ཁམས་གསུམ་ཆོས་ཀྱི་རྒྱལ་པོ་སྟེ་སངས་རྒྱས་ཀྱི་མཛད་པ་དགུའོ། །དེ་ལྟར་ཡང་མཛད་པ་བཅོ་བརྒྱད་དམ། ཆོ་འཕྲུལ་བསྟན་པ་དང་། རྒོལ་བ་ཚར་བཅད་པ་གཉིས་གཅིག་ཏུ་
f52



བརྒྱ་ གྱ་གཅིག་
བྱས། ཁམས་གསུམ་ཆོས་ཀྱི་རྒྱལ་པོ་སྤྱི་ཁྱབ་དུ་བཏང་བའི་མཛད་པ་བཅུ་དྲུག་གི་སྒོ་ནས་འཇིག་རྟེན་ལས་ཁྱད་པར་དུ་འཕགས་ཤིང་། སྣང་ལ་རང་བཞིན་མེད་པའི་ཚུལ་གྱིས་མཛད་པ་ཐམས་ཅད་སེམས་ཅན་གྱི་དོན་འབའ་
ཞིག་སྒྲུབ་པའི་ཕྱིར་ངོ་མཚར་གྱི་མཛད་པ་དུ་མ་སྟོན་པ་ཡིན་ཏེ། སམ་ཊ་ལས། དེ་ལྟར་རིགས་ཀྱི་བུ་འདི་ལྟར་ཁྱད་པར་དུ་མར་རྨི་ལམ་ལྟ་བུར་སངས་རྒྱས་ཀྱི་རོལ་པ་མཆོག་ཏུ་སྟོན་པར་མཛད་དེ། གང་ཞིག་གྲུབ་པ་སྒྱུ་མའི་ཚུལ་གྱིས་འགྲོ་བ་ཐམས་ཅད་
ཀྱི་དོན་མཛད་དོ། །ཞེས་བྱ་བའི་བར་དུ་རྒྱས་པར་བཤད་དོ། །སྤྲུལ་སྐུ་ཐ་མ་ནི་གང་ལ་ཅི་འདུལ་དེ་ལ་དེའི་རྣམ་པར་བསྟན་ནས་སེམས་ཅན་གྱི་དོན་མཛད་པ་སྟེ། གུར་ལས། འདུལ་བའི་འཇིག་རྟེན་མཐོང་ནས་ནི། །འདི་ནི་གཟུགས་ནི་དུ་མར་བྱེད། །
སངས་རྒྱས་སེམས་ཅན་སྐྱབས་བཞེད་པས། །སངས་རྒྱས་གར་ནི་རོལ་པར་མཛད། །རི་བོང་སྟག་དང་སེང་གེ་དང་། །གླང་པོ་རྣམས་ཀྱི་རིགས་སུ་ཡང་
། །སྙིང་རྗེ་ཕན་པའི་སེམས་ཀྱིས་ནི། །ཕྱག་རྒྱ་གྲུབ་པ་སྐྱེ་བར་འགྱུར། །ཞེས་གསུངས་སོ། །
མདོར་ན་སངས་རྒྱས་རྣམས་སྔོན་ས་བཅུར་ཚོགས་གཉིས་སྒྲུབ་པའི་གནས་སྐབས་སུ་སེམས་ཅན་ཐམས་ཅད་བསྒྲལ་བར་དམ་བཅས་ཤིང་སྨོན་ལམ་བཏབ་པས་རྒྱུ་ཕུན་སུམ་ཚོགས་པ་གཞན་གྱི་དབང་གིས་ངེས་པར་འབྱུང་བའི་ཕྱིར་དང་། བདག་ཉིད་ཀྱི་ཐོབ་
པའི་བྱང་ཆུབ་ཆེན་པོ་དང་སེམས་ཅན་གྱི་དབྱིངས་རང་བཞིན་གྱིས་དག་པ་གཉིས་ཁྱད་པར་མེད་ཅིང་མཚུངས་པར་གཟིགས་པས། ཕྲིན་ལས་དོན་ཡོད་པར་མཁྱེན་པའི་ཕྱིར་དང་། ཐུགས་རྗེ་ཆེན་པོས་སེམས་ཅན་ཐམས་ཅད་ཀྱི་སྒྲིབ་པ་བག་ཆགས་དང་
653
གོང་རྒྱན་



རྒྱུད་སྡེ་ཀུན་བཏུས་
བཅས་པ་འཇོམས་པའི་མཛད་པ་ཡོངས་སུ་མ་རྫོགས་པའི་ཕྱིར། གདུལ་བྱའི་འཁོར་བ་ཇི་སྲིད་མ་སྟོངས་ཀྱི་བར་དུ་སངས་རྒྱས་ཀྱི་མཛད་པ་རྒྱུན་མི་ཆད་པ་ཉིད་དེ། རྒྱུད་བླ་མ་ལས། གཞན་གྱི་དབང་གིས་ངེས་འབྱུང་དང་། །བདག་དང་སེམས་ཅན་
མཚུངས་གཟིགས་དང་། །མཛད་པ་ཡོངས་སུ་མ་རྫོགས་ཕྱིར། །འཁོར་བ་སྲིད་དུ་མཛད་མི་འཆད། །ཅེས་སོ།། །།སྤྱི་དོན་གསུམ་པ་སྐུ་དང་ཡན་ལག་བསྲེ་བ་ནི། རྒྱུའི་དབང་དུ་བྱས་ནས་ལུས་ངག་ཡིད་གསུམ་ལ་སོགས་པའི་འཁོར་བའི་ཆོས་
མཐའ་ཡས་པ་གྲུབ་པ་རྣམས་ཀྱང་སྐུ་གསུམ་མམ་བཞིས་བསྡུས་ལ། ཚོགས་བརྒྱད་དྲི་བཅས་ཀྱི་དེ་བཞིན་ཉིད་དང་བཅས་པ་གནས་གྱུར་པ་ལས་ཡེ་ཤེས་ལྔ་གྲུབ་པའང་སྐུ་གསུམ་མམ་བཞི་ཉིད་ཡིན་པར་སྔར་བསྟན་ཞིང་། མི་གནས་པའི་མྱང་འདས་དང་ ，
གཉིས་སུ་མེད་པའང་དེས་བསྡུས་ཏེ། སྙིང་རྗེས་ཞི་བ་ལ་མི་གནས་པ་ནི་གཟུགས་སྐུ་གཉིས་དང་། ཤེས་རབ་ཀྱིས་འཁོར་བ་ལ་མི་གནས་པ་ནི་རང་བཞིན་ཆོས་སྐུ་དང་། རྟོགས་པ་དང་རྟོགས་བྱ་གཉིས་སུ་མེད་པ་མངོན་དུ་གྱུར་པ་ནི། སངས་རྒྱས་རྣམས་
ཀྱི་སྐུའི་ངོ་བོ་ཆོས་སྐུ་ཡིན་པས་སྐུ་གསུམ་མམ་བཞི་ཡིན་ལ། མཛད་པ་རྒྱུན་མི་ཆད་པའང་། ཆོས་སྐུ་མཛད་པའི་རྒྱུ། ལོངས་སྐུ་མཛད་པ་པོ། སྤྲུལ་སྐུ་མཛད་པའི་ཚུལ། ངོ་བོ་ཉིད་སྐུ་མཛད་པའི་ངོ་བོ་སྟེ་སྐུ་གསུམ་མམ་བཞིར་འདུས་པ་ཡིན་ནོ། །
གལ་ཏེ་དེ་ལྟ་ན་ཆོས་ཀྱི་རྟོག་པ་དང་རྩོལ་བ་དང་བཅས་པར་མི་འགྱུར་རམ་ཞེ་ན་མ་ཡིན་ཏེ། ཆོས་ཀྱི་སྐུ་ནི་སྤྲོས་པ་དང་བྲལ་ཞིང་རྣམ་པར་རྟོག་པ་གང་ཡང་མེད་བཞིན་དུ་ཡིད་བཞིན་གྱི་ནོར་བུའམ་དཔག་བསམ་གྱི་ཤིང་ལས་དགོས་འདོད་ཐམས་ཅད་འབྱུང་བ་
654



བརྒྱ་ གྱ་གཉིས་
།ལྟར་གདུལ་བྱའི་སྨོན་ལམ་དང་རྒྱལ་བ་རྣམས་ཀྱི་སྔོན་གྱི་ཐུགས་རྗེ་ཆེན་པོའི་ཤུགས་ཀྱིས་སངས་རྒྱས་ཀྱི་སྐུ་སྣང་བའི་རྒྱུ་མཛད་པ་སྟེ། སྤྱོད་འཇུག་ལས། ཡིད་བཞིན་ནོར་བུ་དཔག་བསམ་ཤིང་། །ཇི་ལྟར་རེ་བ་ཡོངས་བསྐོང་
བ༑ །དེ་བཞིན་གདུལ་བྱ་སྨོན་ལམ་གྱི། །དབང་གིས་རྒྱལ་བའི་སྐུར་སྣང་ངོ༌། །ཞེས་དང༌། སློབ་དཔོན་ཡེ་ཤེས་སྙིང་པོས་ཀྱང་། །དེ་ཚེ་རྣམ་རྟོག་མེད་དེ་ཡི། །སྔོན་གྱི་ཤུགས་ཀྱི་སེམས་ཅན་དོན། །རྟག་ཏུ་ཕྱོགས་རྣམས་ཐམས་ཅད་དུ། །རྣམ་པ་
འ# ཀུན་ཏུ་ཐམས་ཅད་འབྱུང་། །ཞེས་གསུངས་སོ། །དེ་བཞིན་དུ་ལོངས་སྐུའི་དབང་དུ་བྱས་ནས་འཇུག་པར། ཞི་སྐུ་དཔག་བསམ་ཤིང་ལྟར་གསལ་གྱུར་ཞིང་། །ཡིད་བཞིན་ནོར་བུ་ཇི་བཞིན་རྣམ་མི་རྟོག །འགྲོ་གྲོལ་བར་དུ་འཇིག་རྟེན་འབྱོར་སླད་རྟག །
འདི་ནི་སྤྲོས་དང་བྲལ་ལ་སྣང་བར་འགྱུར། །ཞེས་དང་། སྤྲུལ་སྐུའི་དབང་དུ་བྱས་ནས། སམ་ཊ་ལས། རྣམ་པར་རྟོག་པ་སྤངས་ཀྱང་བལྟམས་པ་སྟོན་པ་དང་ཞེས་སོགས་སྔར་དྲངས་པ་ལྟར་རོ། །གཞན་ཡང་འབད་རྩོལ་མེད་པར་བྱ་བ་གང་ཡང་བྱེད་པ་
མཐོང་བ་མེད་པས། སངས་རྒྱས་ཀྱི་ཕྲིན་ལས་འབད་པ་མེད་པར་ལྷུན་གྱིས་གྲུབ་པ་མི་རིགས་སོ་སྙམ་དུ་སེམས་པའི་གདུལ་བྱ་བློ་དམན་པ་རྣམས་ཀྱི་ཐེ་ཚོམ་བཅད་པའི་ཕྱིར། རྒྱུད་བླ་མ་ལས། བརྒྱ་བྱིན་ལ་སོགས་པ་དཔེ་རྣམ་པ་དགུའི་སྒོ་ནས་སྐུ་གསུམ་
གྱི་ཕྲིན་ལས་འབད་རྩོལ་མེད་པར་གདུལ་བྱ་ལ་འཇུག་པར་བསྟན་ཏེ། དེ་སྐད་དུ། འདབ་རྩོལ་མེད་པར་བྱ་བ་འགའ། །བྱེད་པ་མཐོང་མེད་དེ་བས་ན། །གདུལ་བྱའི་ཐེ་ཚོམ་བཅད་པའི་ཕྱིར། །དཔེ་རྣམས་དགུ་ནི་བསྟན་པ་ཡིན། །ཞེས་སོ། །དཔེ་དགུ་
655
གོང་རྒྱན་



ནི། བརྒྱ་བྱིན་རྔ་སྤྲིན་ཚངས་པ་དང་། །ཉི་མ་ནོར་བུ་རིན་ཆེན་བཞིན། །དེ་བཞིན་གཤེགས་པ་སྒྲ་བརྙན་བཞིན། །ནམ་མཁའ་དང་ནི་ས་བཞིན་ནོ། །ཞེས་གསུངས་ཏེ། དེ་ཡང་སྐུའི་རྣམ་འཕྲུལ་སྟོན་པ་བརྒྱ་བྱིན་ལྷའི་གནས་ནས་མ་འཕོས་ཀྱང་གཟུགས་
བརྙན་ས་སྟེང་དུ་ཤར་བས་དགེ་བ་ལ་བསྐུལ་བ་བཞིན་དང་། གསུང་གིས་གདམས་ངག་འདོམས་པ་ལྷའི་རྔ་བོ་ཆེས་ཆོས་ཀྱི་སྡོམ་བཞི་སྟོན་པས་ལྷ་རྣམས་ལ་ཕན་འདོགས་པ་བཞིན་དང་། མཁྱེན་བརྩེས་སེམས་ཅན་ལ་ཁྱབ་པ་སྤྲིན་གྱིས་ཐམས་ཅད་ལ་ཁྱབ་
པར་ཆར་ཕབ་སྟེ་ལོ་ཐོག་སྨིན་པར་བྱེད་པ་བཞིན་དང་། སྤྲུལ་པ་སྣ་ཚོགས་མཛད་པ་ཚངས་པ་གནས་ནས་མ་འཕོས་ཀྱང་སྤྲུལ་པ་འདོད་ཁམས་ཀྱི་ལྷས་མཐོང་བ་ལས་གཞན་དོན་དུ་འགྱུར་པ་བཞིན་དང་། ཡེ་ཤེས་ཚད་མེད་སྤྲོ་བ་ཉི་མའི་འོད་ཟེར་གྱིས་མུན་པ་
རྣམས་རིམ་པ་ལྟར་སེལ་བར་བྱེད་པ་བཞིན་དང་། ཐུགས་ཀྱི་གསང་བས་གཞན་དོན་མཛད་པ་ནོར་བུ་རིན་པོ་ཆེ་ལ་རྟོག་པ་མེད་བཞིན་དུ་དགོས་འདོད་རྩོལ་བ་བཞིན་དང་། གསུང་གི་གསང་བས་གཞན་དོན་མཛད་པ་སྒྲ་བརྙན་བདེན་པར་མ་གྲུབ་ཀྱང་དོན་སྣ་
ཚོགས་སྟོན་པ་བཞིན་དང་། སྐུའི་གསང་བས་གཞན་དོན་མཛད་པ་ནམ་མཁའ་ཐམས་ཅད་ལ་ཁྱབ་ཀྱང་འདུས་བྱས་ཀྱི་གཟུགས་སུ་གྲུབ་པ་མེད་པ་བཞིན་དང་། ཐུགས་རྗེས་གཞན་དོན་འགྲུབ་ཚུལ་ས་གཞིས་ཐམས་ཅད་ཀྱི་རྟེན་བྱས་ནས་ཕན་འདོགས་པ་ཇི་
ལྟ་བ་བཞིན་ཏེ། རྒྱུད་བླ་མ་ལས། རིན་ཆེན་ལྷ་དབང་སྣང་བཞིན་སྟོན་པ་སྟེ། །ལེགས་པར་འདོམས་མཛད་ལྷ་ཡི་རྔ་དང་འདྲ། །ཁྱབ་བདག་མཁྱེན་དང་བརྩེ་བའི་སྤྲིན་ཚོགས་ནི། །མཐའ་ཡས་འགྲོ་ལ་སྲིད་རྩེའི་བར་དུ་ཁྱབ། །ཚངས་བཞིན་ཟག་མེད་
9s,



ཟ
༄༅། །གནས་ལས་མི་བསྐྱོད་པར། །སྤྲུལ་པ་རྣམ་པ་དུ་མ་རབ་ཏུ་སྟོན། །ཉི་བཞིན་ཡེ་ཤེས་སྣང་བ་རབ་སྤྲོ་གང་། །རྣམ་དག་རིན་ཆེན་ཡིད་བཞིན་ནོར་བུའི་ཐུགས། །རྒྱལ་བ་རྣམས་ཀྱི་གསུང་དེ་བྲག་ཆ་བཞིན་དུ་ཡི་གེ་མེད། །སྐུ་
ནི་ནམ་མཁའ་བཞིན་དུ་ཁྱབ་དང་གཟུགས་མེད་རྟག་པ་ཉིད། །ས་གཞིར་འགྲོ་བའི་དཀར་པོའི་ཆོས་ཀྱི་སྨན་རྣམས་མ་ལུས་པའི། །རྣམ་པ་ཀུན་ཏུ་གཞིར་གྱུར་པ་ནི་སངས་རྒྱས་ས་ཡིན་ནོ། །ཞེས་གསུངས་སོ། །མདོར་ན་དོན་མཛད་པ་པོ་རྒྱལ་བ་རྣམས་ཀྱི་
# ཐུགས་རྗེ་ལ་སྐྱོ་བ་དང་དུབ་པ་མི་མངའ་ཞིང་། མཛད་པའི་ཡུལ་སེམས་ཅན་ལ་མཐའ་མེད་པའི་ཕྱིར། མཛད་པའི་དུས་ནམ་མཁའ་ཇི་སྲིད་གནས་པ་དེ་སྲིད་དུ། མཛད་པའི་ཚུལ་སེམས་ཅན་རྣམས་ཀྱི་ཁམས་དང་བསམ་པ་དང་བག་ལ་ཉལ་ཇི་ལྟ་བ་བཞིན་
དུ་ཆོས་སྟོན་པ་དང༌། སྤྲུལ་པ་མཛད་པ་ལ་སོགས་པས་དུས་ལ་བབ་པའི་གདུལ་བྱ་རེ་རེའི་མདུན་ནའང་འདུལ་བའི་ཐབས་དང་བྱ་བ་སྣ་ཚོགས་མཛད་ཅིང་བཞུགས་ཏེ་མཐའ་ཡས་པའི་གདུལ་བྱ་རྣམས་ཡོངས་སུ་སྨིན་པར་མཛད་པས་མཛད་པ་ཕྲིན་ལས་ཀྱི་
འཁོར་ལོ་རྟག་ཏུ་རྒྱུན་མི་ཆད་ཅིང་ལྷུན་གྱིས་གྲུབ་པར་འཇུག་པ་ཡིན་ཏེ། འཇུག་པ་ལས། ཇི་སྲིད་འཇིག་རྟེན་མ་ལུས་མཆོག་ཏུ་ཞི་བ་མ་ཐོབ་དང་། །ཇི་སྲིད་ནམ་མཁའི་ཁམས་རྣམས་མེད་པར་མ་གྱུར་དེ་སྲིད་དུ། །ཤེས་རབ་ཡུམ་དང་སྙིང་རྗེའི་མ་མས་
བསྐྱེད་ཅིང་འཛིན་བྱེད་པས། །རྒྱལ་བ་ཁྱོད་ལ་རབ་ཏུ་ཞི་བར་གྱུར་པ་ག་ལ་མངའ། །ཞེས་དང་། རྒྱུད་བླ་མ་ལས་ཀྱང་། གདུལ་བྱའི་ཁམས་དང་འདུལ་ཐབས་དང་ནི། །གདུལ་བྱའི་ཁམས་ཀྱི་འདུལ་བའི་བྱ་བ་དང་། །དེ་ཡི་ཡུལ་དང་དུས་སུ་གཤེགས་
657
བརྒྱ་ གྱ་གསུམ་གོང་རྒྱན་



རྒྱུད་སྡེ་ཀུན་བཏུས་
པ་ལ། །ཁྱབ་བདག་རྟག་ཏུ་ལྷུན་གྱིས་གྲུབ་པར་འཇུག །ཅེས་གསུངས་པ་ལྟར་རོ། །དེ་ལྟར་བདག་གི་དུས་གསུམ་རྒྱལ་བ་ཡི། །ཕྲིན་ལས་མདོ་ཙམ་བརྗོད་པའི་དགེ་བ་དེས། །རྒྱལ་བའི་ཕྲིན་ལས་སྣོད་དུ་རུང་བ་དང་། །ལྷུན་གྲུབ་ཕྲིན་ལས་རྒྱུན་མི་ཆད་
པར་བསྔོ། །དེ་ལྟར་ན་རྒྱུད་གསུམ་ལས་ཕྱེ་བའི་མངོན་པར་རྟོགས་པ་ལྔ་བཅུ་རྩ་བདུན་པོ་མཐའ་དག་ལེགས་པར་ཕྱེ་ཟིན་ཏེ་ཡོངས་སུ་རྫོགས་པར་གྲུབ་པའོ།། ༈ །།སྭ་སྟི་པྲ་ཛཱ་བྷཱུ བདེ་འབྱུང་དབང་པོ་པདྨའི་སྐྱེ་གནས་ཅན། །ཡིད་སྐྱེས་ཀླུ་
དབང་གཙུག་གི་ནོར་བུ་ལ། །ཞབས་སེན་འཆར་ཁ་གཞོན་ནུ་ངལ་གསོ་བའི། །རཏྟ་ཝརྞ་འདྲེན་མཆོག་ཉིན་མོར་བྱེད་པས་བདག་སྲུངས་ཤིག །གང་གི་ཕྲིན་ལས་འོད་དཀར་ཕྲེང་མཛེས་དང་། །ལྷན་ཅིག་འགྲོགས་པའི་སེམས་གཉིས་བདུད་རྩིའི་རྒྱུན། །
སྐལ་བཟང་ཀུནྡའི་སྙིང་ལ་འབེབས་བརྩོན་པའི། །རྗེ་བཙུན་བུདྡྷརཏྣ་ཐུགས་རྗེའི་ཟླ་རྒྱས་གང་དེས་སྲུངས། །གང་སྐུ་མཚན་དཔེའི་འཇའ་འོད་མདང་བཀྲ་ཞིང་། །དེ་གསུང་ལེགས་སྦྱར་དབྱར་གྱི་རྔ་ཆེན་སྒྲོག །ཁྱོད་ཐུགས་ཀུན་མཁྱེན་ཁོ་ནའི་སྤྱོད་ཡུལ་
ཅན༑ །མཁྱེན་བཟང་ཨཱ་ནནྡ་པུརྱ་ཀུན་གསལ་དབང་པོས་རྟག་ཏུ་སྐྱོངས། །སྐྱབས་གསུམ་རྩ་བ་དྲིན་ཅན་ཆོས་ཀྱི་རྗེ། །རྣམ་གསུམ་ཞལ་ལས་དྲི་མེད་གཞུང་མང་དང་། །སྡོམ་གསུམ་བཀའ་དྲིན་ཐོབ་པའི་སྐལ་བ་ཅན། །རྒྱུད་གསུམ་སྨྲ་བ་གང་དེས་ཚུལ་
འདི་སྦྱར། །དོན་མེད་དོན་ལོག་རྩོད་པ་ལྷུར་ལེན་དང༌། །ངན་གཡོ་བརྩེ་བྲལ་ལོག་པའི་ལམ་སྤངས་ནས། །དོན་ལྡན་བཤད་དང་སྒྲུབ་པ་ལྷུར་ལེན་པའི། །ཡོངས་རྫོགས་བསྟན་པའི་རྒྱན་འདི་ཁོ་བོས་བསྒྲུབས། །སྙིགས་དུས་སྐྱེ་བོ་གྲགས་པའི་རྗེས་འབྲང་



བརྒྱ་
།ཞིང་། །ཕལ་ཆེར་རྙེད་དང་བཀུར་སྟི་བསྒྲུབ་པས་བྲེལ། །འགའ་ཞིག་མི་དགེའི་བཤེས་ཀྱིས་ཡོངས་བཟུང་བས། །ཟབ་རྒྱས་ཆོས་ཚུལ་སུ་ཞིག་སེམས་པར་འགྱུར། །ཆོས་དང་གང་ཟག་བཟང་ངན་མཁས་རྨོངས་ཞེས། །
རྣམ་དབྱེ་བྱེད་པའི་སྐྱེ་བོ་མང་མོད་ཀྱང་། །ཕལ་ཆེར་རང་གི་བློ་དང་མཐུན་མི་མཐུན། །སོ་སོར་ཕྱེ་ནས་བསྟོད་སྨད་བྱེད་པ་མང་། །ཕྲག་དོག་ཚེར་མས་བློ་གྲོས་མིག་ཉམས་ནས། །མཁས་པའི་ལེགས་བཤད་བལྟ་བའི་སྐབས་བྲལ་འགའ། །རང་ཉིད་དང་
# པོར་ཞུགས་པའི་ལུགས་ངན་རེ། །མཆོག་ཏུ་བཟུང་ནས་གཞན་ལ་སྨོད་པར་བྱེད། །ཀྭ་ཡེ་མི་བརྟན་ལུས་སྲོག་ཉམས་སླ་ཡི། །ཁོང་ཁྲོའི་དབང་གིས་ཆོས་ལས་ཉམས་མི་བྱ། །ཆོས་ལས་ཉམས་པས་དམྱལ་སོགས་འཇིགས་སྟེར་ལྟར། །ལུས་དང་
ལོངས་སྤྱོད་ཉམས་ཀྱང་དེ་ལྟ་མིན། །སྔོན་བྱོན་མཁས་པའི་ཤུལ་ལམ་འདི་ཡིན་ཞེས། །ལེགས་པར་བཤད་ཀྱང་མུན་པའི་བློ་ཅན་འགའ། །ལྟོ་ཆོས་ལག་ལེན་ཕྲ་མོ་མ་གཏོགས་པ། །སྙིགས་མའི་དུས་འདིར་མཁོ་བ་མིན་ཞེས་གླེང་། །ཉ་པས་རིན་ཆེན་
རིན་ཐང་མེད་རྙེད་དེ། །བསྣམཞིང་བལྡགས་ཀྱང་དྲི་རོ་མ་རྙེད་ནས། །རྣམ་པར་སྤྱད་དེ་རྒྱ་མཚོར་དོར་ཞེས་གྲགས། །རིན་ཆེན་ལྗོན་ཤིང་གནས་སྐབས་དེ་འདྲར་གྱུར། །དེ་ཕྱིར་བདག་བློ་བརྩོན་པའི་དེད་དཔོན་གྱིས། །ཡོངས་འཛིན་མཁས་པའི་གྲུ་ཆེན་
འགླུ ལ་བརྟེན་ནས། །གསུང་རབ་རྒྱ་མཚོའི་ཕ་མཐར་མང་སྤྱད་དེ། །ཡོན་ཏན་རིན་ཆེན་གུས་པའི་གཙུག་ཏུ་བླངས། །གཞུང་མང་རིན་ཆེན་གླིང་ནས་ལེགས་འོངས་ཤིང་། །ཚིག་དོན་རྣམ་བཀྲ་འོད་ཀྱི་དྲྭ་བས་མཛེས། །སྡེབས་ལེགས་ངག་གི་སྲད་བུ་ལ་
གྱ་བཞི་
གོང་རྒྱན་



བ
བརྒྱུས་པའི། །ལེགས་བཤད་འདི་ནི་གོང་མའི་དགོངས་རྒྱན་ཡིན། །མི་ཤེས་མུན་པ་རིང་དུ་སོང་བ་དང་། །དོན་གཉེར་མང་པོའི་རེ་བ་སྐོང་བ་དང་། །རྣམ་དཔྱོད་མགྲིན་པ་མཛེས་པར་འདོད་པ་དག །ཕྲག་དོག་མ་བྱེད་གོང་མའི་དགོངས་རྒྱན་ལོངས། །
ལེགས་གསུངས་སྡེ་སྣོད་གསུམ་དང་རྒྱུད་སྡེ་བཞི། །ཚད་ལྡན་མཁས་པའི་དགོངས་འགྲེལ་བསྟན་བཅོས་དང་། །ཁྱད་པར་ས་སྐྱའི་རྗེ་བཙུན་མཆོག་རྣམས་ཀྱི། །གསུང་རབ་ཀུན་གྱི་གླེགས་བམ་གཅིག་པུ་ཡིན། །རྙེད་དཀའི་དལ་འབྱོར་དོན་ཡོད་བྱ་བ་
དང་༑ །ལོངས་སྤྱོད་གཡོ་བ་སྙིང་པོ་ལེན་པ་དང་
། །ཐོས་བསམ་བསྒོམ་པའི་དཔལ་འབྱོར་འདོད་པ་དག །ཕྱོགས་འཛིན་མ་བྱེད་ལེགས་བཤད་རི་མོར་བྲིས། །ཚུལ་འདི་མངོན་པར་རྟོགས་པ་ལྗོན་ཤིང་གི །ཚིག་དོན་རྣམ་པར་ཕྱེ་བའི་རྒྱས་འགྲེལ་ཏེ། །
འཇིགས་བྲལ་ཆོས་སྐྱོང་བརྒྱུད་པར་བཅས་རྣམས་ཀྱི། །བཞེད་དོན་སྒྲོག་པའི་ཚངས་པའི་རྔ་ཆེན་ཡིན། །རྩ་བརྒྱུད་བླ་མ་གུས་པས་མཆོད་པ་དང་། །དམ་ཅན་རྒྱ་མཚོའི་ཐུགས་རྒྱུད་བསྐུལ་བ་དང་
། །མཁས་པའི་གྲགས་པ་སྒྲོག་པར་འདོད་པ་རྣམས། ། ཙ
སྙོམས་ལས་མ་བྱེད་ཚངས་པའི་རྔ་སྒྲ་སྒྲོགས། །གང་གི་འགྲན་ཟླར་འོས་པའི་བསྟན་བཅོས་ནི། །སྔོན་བྱོན་མཁས་པས་མང་དུ་མཛད་ཟིན་མོད། །ད་ནི་ཁྱོད་ཀྱི་རྣམ་དཔྱོད་བཞིན་ལེགས་ལ། །འགྲན་པར་འོས་པ་བསྟན་པའི་མཇུག་འདིར་སུ། །ཡོངས་
རྫོགས་བསྟན་ལ་རིམ་གྱིས་སློབ་འདོད་པའི། །གཟུར་གནས་བློ་གསལ་དོན་གཉེར་འགའ་ཡོད་ན། །ཡིད་ཆེས་གསུམ་ལྡན་ལེགས་བཤད་འདི་སློབས་དང་། །མང་པོའི་དོན་ལ་འཁྲུལ་མེད་གདེང་ཐོབ་འགྱུར། །དཔྱད་གསུམ་དག་པའི་ལུང་གི་ཕྲེང་བ་



བརྒྱ་
༣ ༄༅། །དང་། །ཆོས་ཉིད་ཟབ་མོའི་རིག་པ་ལ་བརྟེན་ནས། །བསྟན་དང་འགྲོ་ལ་ཕན་བདེ་བསྒྲུབ་པའི་ཕྱིར། །ལེགས་སྦྱར་འདི་ལ་ཉེས་པ་མེད་སྙམ་སེམས། །མ་བཤད་ལོག་པར་བཤད་དང་བཤད་ཆེས་སོགས། །གལ་ཏེ་འདི་ལ་
ནོངས་པའི་ཆ་མཆིས་ན། །རྒྱལ་དང་དེ་སྲས་འདྲེན་པ་མཆོག་རྣམས་ལ། །ཐོག་མེད་འཁོར་བའི་སྡིག་དང་ལྷན་ཅིག་བཤགས། །རྗེ་བཙུན་གོང་མའི་གསུངས་ལ་ཡིད་རྟོན་པའི། །དཔྱོད་ལྡན་རྣམས་ཀྱིས་འདི་ལ་བརྟག་བྱ་ཡིས། །གཞན་དུ་བླུན་པོས་
# བཏེག་པའི་གླེན་པ་རྣམས། །ལན་བརྒྱར་སྨོད་ཀྱང་བ་སྤུ་གཡོ་རེ་ཀན། །མང་ཐོས་རྣམ་དཔྱོད་པད་མཚོ་ལས་འོངས་པའི། །ལེགས་བཤད་འདབ་བརྒྱ་ལྡན་པའི་ཕྲེང་མཛེས་འདི། །རབ་དྭངས་གུས་པའི་སྙིམ་པ་ལེགས་བརྐྱངས་ཏེ། །འདྲེན་མཆོག་བླ་མ་
g མཉེས་པའི་མཆོད་པར་འབུལ། །ཐེག་ཆེན་ལམ་གྱི་མཐར་ཐུག་རྒྱུད་གསུམ་གྱི། །ཟབ་དོན་རང་གཞན་སྙིང་ལ་ཉེར་སིམ་ཕྱིར། །ཚུལ་འདིར་འབད་པའི་རྣམ་དཀར་དགེ་བ་དེས། །རྒྱལ་བའི་བསྟན་པ་ཡུན་དུ་གནས་གྱུར་ཅིག །བདག་ཀྱང་སྐྱེ་ཞིང་སྐྱེ་བ་
ཐམས་ཅད་དུ། །འཇམ་མགོན་བླ་མ་བརྒྱུད་པར་བཅས་རྣམས་ཀྱི། །དྲི་མེད་གསུང་གི་གསང་བ་ལེགས་འཛིན་ཞིང་། །རྣམ་དཀར་ཕྲིན་ལས་སྒྲུབ་ལ་བརྩོན་པར་ཤོག །འགྲོ་ཀུན་ཚུལ་ཁྲིམས་འཚོ་བ་རྣམ་དག་ཅིང་། །བརྩེ་དང་གཉིས་སུ་མེད་བློ་བྱང་
༩ སེམས་ལྡན། །གསང་ཆེན་ལམ་གྱི་རིམ་པ་མཐར་ཕྱིན་ཏེ། །སྐུ་དང་ཡེ་ཤེས་ཕྲིན་ལས་རྒྱས་པར་བསྔོ།། །།ཞེས་མངོན་པར་རྟོགས་པ་རིན་པོ་ཆེའི་ལྗོན་ཤིང་གི་ཚིག་དོན་རྟོག་དཀའ་བའི་གནས་རྣམས་ཆེ་ལོང་ཙམ་གསལ་བར་བྱེད་པའི་ལེགས་པར་
66l
གྱ་ལྔ་
གོ
ང་རྒྱན་



བཤད་པ་གོང་མའི་དགོངས་རྒྱན་ཞེས་བྱ་བ་འདི་ནི་རྗེ་བཙུན་ས་སྐྱ་པ་ཡབ་སྲས་ཀྱི་གསུངས་རབ་རྣམས་སྒོ་དུ་མ་ནས་དར་ཞིང་རྒྱས་པར་བྱ་བའི་སླད་དུ། ཁྱབ་བདག་འཁོར་ལོའི་མགོན་པོ་དང་དབྱེར་མ་མཆིས་པ་འདྲེན་མཆོག་ཆོས་ཀྱི་རྒྱལ་པོ་རཏྟ་ཝརྫུའི་ཞལ་
སྔ་ནས་གཙོ་བོར་སྨོས་པའི་ཆོས་བཞིན་དུ་སྤྱོད་པའི་ཡོངས་འཛིན་དམ་པ་བཀའ་དྲིན་ཅན་རྣམས་ཀྱི་ཞབས་ཀྱི་ཟེའུ་འབྲུ་རྙོག་པ་མེད་པ་ཡན་ལག་མཆོག་གིས་གུས་པར་བླངས་པས། ཐུགས་རྗེའི་སྤྱན་རས་ཀྱི་བུ་གཅིག་པ་ལྟར་འཚོ་ཞིང་གསུང་གི་བདུད་རྩིའི་
མ། སྐལ་བ་བཟང་པོར་གྱུར་པས། ཆོས་འདིའི་རིགས་སུ་སྐྱེས་པ་ཤཱཀྱའི་དགེ་སློང་དཀོན་མཆོག་ལྷུན་གྲུབ་ཀྱིས་རང་ཉིད་མོས་པ་ལྟར་བྱས་ཤིང་། སྐལ་བ་མཉམ་པའི་གདུལ་བྱ་གཞན་དག་ལ་ཡང་ཡུན་རིང་དུ་ཕན་པ་དང་བདེ་བའི་རྒྱུར་གྱུར་ཅིག་སྙམ་པའི་ལྷག་
པའི་བསམ་པ་རྣམ་པར་དག་པ་ཁོ་ནས་དབང་བྱས་ནས། ལེགས་པར་བཤད་པ་རིན་པོ་ཆེའི་ལྗོན་ཤིང་ཉིད་གཞིར་བྱས། དེར་མི་གསལ་བ་རྣམས་རྗེ་བཙུན་གོང་མ་རྡོ་རྗེ་འཆང་དང་དབྱེར་མ་མཆིས་པ་རྣམས་ཀྱི་གསུང་རབ་དྲི་མ་མེད་པ་རྣམས་ལས་ལེགས་
པར་བཏུས་ཤིང་། ཡང་དག་པའི་ལུང་དང་ཆོས་ཉིད་ཟབ་མོའི་རིག་པ་དང་། བླ་མ་མཁས་པ་རྣམས་ཀྱིས་གསུང་སྒྲོས་ཀྱིས་ཀྱང་ཅུང་ཟད་གསལ་བར་བྱས་ཏེ། དེ་བཞིན་གཤེགས་པ་དགོངས་པ་ཡོངས་སུ་མྱ་ངན་ལས་འདས་པའི་ཚུལ་བསྟན་ནས་ལོ་སུམ་
| སྟོང་དྲུག་བརྒྱ་དང་དྲུག་ཅུ་རྩ་དགུ་འདས་ཤིང་། དུས་ཀྱི་འཁོར་ལོའི་མེ་མཁའ་རྒྱ་མཚོ་དག་པའི་ལོ་གཞིར་བཞག་ནས་ལོ་བདུན་བརྒྱ་སུམ་ཅུ་རྩ་གཅིག་འདས་པ། འཕགས་པའི་ཡུལ་ན་ཧི་མ་ལམ་གྷ་ཞེས་གྲགས་པའི་གསེར་འཕྱང་གི་ལོ། དཔྱིད་ཟླ་
662



ཝ ༄༅། །འབྲིང་པོའི་ཡར་ཚེས་བཅུ་བཞི། རེ་བཟའ་ཉི་མ་དང་རྒྱུ་སྐར་མེ་བཞི་འཕྲོད་པའི་འགྲུབ་སྦྱོར་བཟང་པོ་འཛོམ་པའི་ཉིན། ཡོན་ཏན་རིན་པོ་ཆེ་དུ་མའི་འབྱུང་གནས། དཔལ་ཨེ་ཝཾ་ཆོས་ལྡན་གྱི་གཙུག་ལག་ཁང་ཆེན་པོར་ཡོངས་
སུ་རྫོགས་པར་གྲུབ་པ་འདིས་རྒྱལ་བའི་བསྟན་པ་སྤྱི་དང་། བྱེ་བྲག་རྡོ་རྗེ་ཐེག་པའི་བསྟན་པ་ཡུན་རིང་དུ་མི་ནུབ་ཅིང་གནས་པའི་རྒྱུར་གྱུར་ཅིག འདིར་སྨྲས་པ། དཔལ་ལྡན་ཉིན་མོར་བྱེད་པའི་འོད་བརྒྱ་པ། །མེ་ཁྱེར་འོད་ཀྱིས་སྣང་བར་འདོད་པ་ལྟར། །
ཊྛ ས་གསུམ་མུན་སེལ་གྲགས་པའི་གསུང་གི་ཟེར། །བློ་ངན་བདག་འདྲས་གསལ་བར་འདོད་པ་མཚར། །འོན་ཀྱང་སྨན་པས་ཟས་སུ་སྒྲོ་བཏགས་ནས། །སྨན་གྱིས་ནད་ཆེན་སེལ་བར་བྱེད་པ་ལྟར། །གོང་མའི་གསུང་རབ་ཀུན་ཏུ་རྒྱས་བྱའི་ཕྱིར། །གསལ་
བྱེད་མིང་གི་དམ་པའི་ཆོས་འདི་བཤད། །དེ་སྐད་སྨྲ་བ་རྗེ་བཙུན་ས་སྐྱ་པ། །བརྒྱུད་པར་བཅས་པའི་ཕྲིན་ལས་སྒྲུབ་འདོད་ཅིང་། །སྟོན་དང་བསྟན་པ་གཞན་ནས་མི་འཚོལ་བའི། །ཆོས་འདིའི་རིགས་སྐྱེས་དཀོན་མཆོག་ལྷུན་གྲུབ་ལགས། །རྗེ་བཙུན་ས་སྐྱ་
པ་ཡབ་སྲས་བརྒྱུད་པ་དང་བཅས་པའི་དགོངས་པ་ཡོངས་སུ་རྫོགས་པར་གྱུར་ཅིག ཨི་དཾ་ཤཱ་ས་ན་ཙ་སརྦ་སཏྭ་ཧི་ཏོ་བྷ་ཝནྟུ། ༈ །ཨོཾ་སྭཱ་སྟི། ཚོགས་གཉིས་རྒྱ་མཚོ་བསྲུབས་ལས་སྐྱེས་པའི་བཅུད། །རྨད་བྱུང་མཁྱེན་དང་བརྩེ་བའི་འོད་ཕྲེང་
ཙལ ཅན༑ །ཕན་བདེའི་སྣང་བས་ས་གསུམ་ཁྱབ་མཛད་པ། །སྟོན་མཆོག་ཤཱཀྱའི་རྒྱལ་པོས་དགེ་ལེགས་སྩོལ། ༡ །གང་གི་དམིགས་མེད་ཐབས་དང་ཤེས་རབ་ཀྱིས། །མཐའ་ཀླས་གདུལ་བྱའི་ཚོགས་ལ་ལེགས་བསྟན་པའི། །རྒྱུ་དང་འབྲས་བུའི་ཐེག་པ་ཇི་
663
གྱ་དྲུག་



སྙེད་ཀུན། །འགྲོ་བའི་སྒྲིབ་གཉིས་སྦྱངས་ལས་གཞན་དུ་མིན། ༢ །དེ་ཚུལ་ཡང་དག་ལུང་དང་རིགས་པ་ལ། །བརྟེན་ནས་རྣམ་དཔྱོད་བཟང་པོས་བཀྲལ་བའི་གཞུང་། །འཕགས་ཡུལ་གྲུབ་པའི་དབང་ཕྱུག་ཆེ་རྣམས་ཀྱིས། །འཛམ་གླིང་ཆོས་ཀྱི་སྒྲོན་
མེ་ཆེན་པོ་སྦྱར། ༣ །ཁྱད་པར་འཇིགས་བྲལ་ཡབ་སྲས་ཀྱིས་བཀྲལ་བའི། །དཔྱད་གསུམ་དག་པའི་བ་གཞུང་བཟང་ཡིད་བཞིན་ནོར། །ས་སྐྱའི་རྗེ་བཙུན་མཆོག་ལ་བཀའ་བབས་པའི། །ལམ་དང་འབྲས་བུའི་ཆོས་ཚུལ་རིན་ཆེན་ཕྲེང་། ༤ །རྒྱུད་ཀུན་
མཐར་ཐུག་དགྱེས་པ་རྡོ་རྗེ་ཡི། །བཤད་སྲོལ་མངོན་པར་རྟོགས་པའི་ལྗོན་ཤིང་གི །གབ་སྦས་བསྡུས་དང་མཐའ་དཔྱོད་བཅས་པ་ཡི། །གསལ་བྱེད་གོང་མའི་དགོངས་རྒྱན་ཞེས་གྲགས་འདིར། ༥ །རྒྱལ་ཀུན་དགའ་བའི་ཕྲིན་ལས་བཟང་པོ་ཅན། །ཨེ་
ཝཾ་པ་ཞེས་གྲགས་པའི་མཚན་སྙན་གྱི།གདུགས་དཀར་སྲིད་རྩེར་སོན་དེའི་རྒྱལ་ཚབ་ཆེ། །ཟུར་ཕུད་ལྔ་པ་ངུར་སྨྲིག་འཆང་བའི་སྐུ། ༦ །སྲིད་ན་དཀོན་ཅིང་ཞི་བའི་མཆོག་བརྙེས་པ། །མཁྱེན་ནུས་བརྩེ་བོའི་དཔལ་ཡོན་ལྷུན་གྱི་གྲུབ།༸ །འཆད་རྩོད་
རྩོམ་པའི་ཕྲིན་ལས་རབ་འབྱམས་ཀྱིས། །ཐུབ་བསྟན་གཞིར་བཞེངས་སློང་བ་གང་དེས་སྦྱར། ༧ །ཆོས་འདི་བཤད་དང་སྒྲུབ་པའི་རྒྱལ་མཚན་གྱི། །རྩེར་བཞུགས་འཇིག་རྟེན་དགེ་ལེགས་འབྱུང་ཕྱིར་དུ། །སྡེ་བཞི་དགེ་བཅུའི་མཚན་པའི་ཆོས་གྲྭ་
ཆེར༑ །མཛོད་མིང་ཕན་བདེ་རྒྱ་མཚོས་སྤར་དུ་བསྐྲུན། ༨ །དེ་ལས་བྱུང་བའི་དགེ་ཚོགས་ཇི་སྙེད་ཀྱིས། །ནམ་མཁའི་མཐར་ཐུག་ཡིད་ཅན་ཡོད་དོ་ཅོག །རྣམ་དག་རྒྱལ་བའི་བསྟན་ལ་ལེགས་ཞུགས་ནས། །བསླབ་གསུམ་ནོར་ལ་དབང་བསྒྱུར་ཐོབ་
664



༣
བརྒྱ་ གྱ་བདུན་
༄༅། །པར་ཤོག ༩ །ལྷར་བཅས་ཕན་བདེའི་འབྱུང་གནས་ཐུབ་པའི་བསྟན། །འཛིན་དང་སྤེལ་བའི་བྱེད་པོ་གང་བཞུགས་ཀྱི། །ཐུགས་ཀྱི་བརྣག་པ་དེ་ཀུན་མྱུར་འགྲུབ་ནས། །ཐེག་གསུམ་ཆོས་ཀྱི་འཁོར་ལོ་བསྐོར་གྱུར་
ཅིག ༡༠ །འགྲོ་བ་ཀུན་ཀྱང་སྐྱེ་ནས་སྐྱེ་བའི་ཕྲེང་བ་དག་ནི་ཐམས་ཅད་དུ། །དགེ་བའི་བཤེས་ལ་བརྟེན་ནས་ཡང་དག་ལམ་ལ་ཡིད་ཆེས་རྙེད་གྱུར་ཅིང་། །སྟོང་དང་རྟེན་འབྱུང་སྙིང་རྗེ་ཆེན་པོས་སྤངས་དང་རྟོགས་པའི་མཐར་སོན་ནས། །སྟོབས་བཅུ་
མངའ་བའི་རྒྱལ་བ་སྐུ་བཞིའི་རྒྱལ་ཚབ་དམ་པ་ཉིད་གྱུར་ཅིག །ཅེས་པའང་གཞུང་བཟང་འདི་ཉིད་ཆོས་སྦྱིན་ཟད་མི་ཤེས་པའི་སྤར་དུ་བསྒྲུབ་སྐབས་སྙོམས་ལས་ཀྱི་བནྡེ་འཇམ་དབྱངས་མཁྱེན་རབ་ཀྱིས་སྨྲས་པ་དགེ་ཞིང་བཀྲ་ཤིས་པའི་རྒྱུར་གྱུར་ཅིག །སརྦ་
དཱ་ཀ་ལྱཱ་ཎཾ་བྷ་ཝ་ཏུ།། །།བལ་ཡུལ་མཆོད་རྟེན་རིན་པོ་ཆེ་བྱ་རུང་ཁ་ཤོར་གྱི་ཉེ་འགྲམ་རྒྱལ་ཡོངས་ས་ཆེན་ཞེས་པ་གློག་ཀླད་པར་ཁང་ལས། ༧སྐྱབས་རྗེ་བཅོ་བརྒྱད་ཁྲི་ཆེན་རྡོ་རྗེ་འཆང་མཆོག་གི་ཐུགས་བཞེད་མཐའ་དག་ལྷུན་འགྲུབ་ཆེད། སྐྱབས་འོག་པ་ཚོར་གྲྭ་གུ་རུས་པར་རྩ་དང་པར་བསྐྲུན་ཞུས་པའི་
དགེ་འབྲས་སངས་རྒྱས་ཞིང་དུ་བསྔོའོ།། །།
ISBN:- 99933-820-1-9
f65
གོང་རྒྱན་



666
